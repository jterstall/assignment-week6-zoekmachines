<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Wolfsen (beiden PvdA) aan de minister van Volkshuisvesting, Ruimtelijke Ordening en Milieubeheer over toewijzingsbeleid vrijesectorappartementen van de woningcorporatie Het Oosten. (Ingezonden 26 oktober 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24536
</item>
         <item attribuut="Inhoud">Vragen naar aanleiding van een bericht in Het Parool van 14 oktober 2005 over het mogelijk toewijzen van koopwoningen aan medewerkers of relaties van de woningcorporatie. Vragenstellers verwijzen daarbij naar de brief van de minister, 26 september 2005 over het bevoordelen van relaties bij het aanbieden van nieuwbouwwoningen. Ten slotte vragen zij naar de opstelling van brancheorganisatie Aedes.</item>
         <item attribuut="Rubriek">Volkshuisvesting (Koopwoningen)</item>
         <item attribuut="Trefwoorden">Koopwoningen Woningbouwverenigingen</item>
         <item attribuut="Vindplaats">Kamervragen met antwoord 2005-2006, nr. 555, Tweede Kamer</item>
         <item attribuut="Vraagnr_bij_indiening">2050602080</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-12-14</item>
         <item attribuut="Datum_indiening">2005-10-26</item>
         <item attribuut="Document-id">KVR24536</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1185" allpagenumbers="1185 1186" vetnummer="2050602080" code="0506tkkvr555" lopendefooter="Tweede Kamer, vergaderjaar 2005–2006, Aanhangsel" filenaam="KVR24536" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="555" onderwerp="" indiendatum="2005-10-26">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-12-14">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Is het bericht <voetnoot nummer="1"/>waar dat de woningcorporatie Het Oosten uit Amsterdam bij de verkoop van een aantal vrije sector appartementen <voetnoot nummer="2"/>een aantal appartementen buiten de vrije verkoop heeft verkocht aan medewerkers en/of relaties? </vraag>
      <vraag nummer="2" voetnoot="3">Wat is (tegen de achtergrond van uw brief over het bevoordelen van relaties bij het aanbieden van nieuwbouwwoningen <voetnoot nummer="3"/>) uw oordeel over het toewijzingsbeleid van deze woningcorporatie? Zijn de appartementen die buiten de vrije verkoop zijn verkocht, verkocht aan medewerkers of aan relaties van deze woningcorporatie? </vraag>
      <vraag nummer="3">Zijn er volgens u gerechtvaardigde redenen om buiten de vrije verkoop om woningen bij voorrang te verkopen aan relaties van woningcorporaties? Zo ja, welke redenen zijn in uw ogen gerechtvaardigd? Deelt u de mening dat het bij voorrang toewijzen van woningen aan relaties risico’s van belangenverstrengeling met zich meebrengt? </vraag>
      <vraag nummer="4">Wat is uw oordeel over het bij voorrang toewijzen van luxe appartementen aan stafleden van woningcorporatie Het Oosten? Kunt u bij uw antwoord een relatie leggen met de relatief hoge salarissen van het management van deze woningcorporatie? </vraag>
      <vraag nummer="5">Hebt u in uw toezichtbrief aan woningcorporatie Het Oosten ook opheldering over het toewijzingsbeleid gevraagd? Zo neen, waarom niet? Zo ja, geeft de reactie van deze woningcorporatie aanleiding tot vervolgstappen? </vraag>
      <vraag nummer="6">Hebt u in het reguliere gesprek met brancheorganisatie Aedes reeds aan de orde gesteld dat u hecht aan keuzevrijheid voor woningzoekenden en transparantie bij woningtoewijzing en dat u daarom pleit voor zelfregulatie door de branche? Wat was de reactie van Aedes? Is Aedes bereid dit op te nemen in de eigen Aedes gedragscode? </vraag>
      <noten afkomstig="vraag">
         <noot nummer="1" datum="2005-10-14" bron="Het Parool" titel="Vragen over loting woningen Het Oosten">Het Parool, 14 oktober 2005: «Vragen over loting woningen Het Oosten»</noot>
         <noot nummer="2">complex Furore aan Eerste Constantijn Huygensstraat</noot>
         <noot nummer="3" documenttype="Kamerstuk" kamerstuk-id="30 300 XI" documentnummer="4">Kamerstuk 30 300 XI, nr. 4</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het project Furore (blok A) bouwt Het Oosten Kristal BV 24 vrije sector koopwoningen en 21 sociale huurwoningen. De koopprijzen van de appartementen zijn marktconform vastgesteld en liggen tussen € 327.000 en € 530.000 Teneinde de toewijzingsprocedure transparant te laten verlopen is een Procedure Inschrijving en Loting opgesteld, waarin is aangegeven dat maximaal 5 appartementen kunnen worden toegewezen aan medewerkers dan wel relaties van Het Oosten. Op grond van deze procedure zijn in het totaal twee woningen toegewezen aan relaties van Het Oosten en één aan een personeelslid. In de door u aangehaalde brief van 26 september 2005 heb ik aangegeven, te hechten aan het transparant en controleerbaar maken van de systematiek van toewijzen en verkopen van woningen. Ik moet constateren dat de door Het Oosten gehanteerde Procedure Inschrijving en Loting, waarin ook is aangegeven dat maximaal 5 appartementen aan medewerkers en relaties van Het Oosten kunnen worden toegewezen en daarmee buiten de loting worden gehouden, transparant en controleerbaar kan worden geacht. </antwoord>
      <antwoord nummer="3">In mijn eerdergenoemde brief heb ik aangegeven, dat ik het bevoordelen van relaties bij het aanbieden van woningen ongewenst vind, omdat het de keuzevrijheid van andere woningzoekenden beperkt. Het Oosten heeft aangegeven dat zij het geoorloofd vindt, bij dit project enkele woningen te reserveren voor personeelsleden, of bij haar bekende personen die wegens persoonlijke omstandigheden, medisch of sociaal op dit type woning aangewezen zijn. Zij wijst in dit verband op de al geruime tijd bestaande zogenoemde 5%-regeling die is afgesproken tussen de gemeente Amsterdam en de Amsterdamse corporaties. Deze regeling houdt in, dat door corporaties maximaal 5% van de sociale huurwoningen aan personeel en personen in bijzondere omstandigheden, buiten het reguliere systeem maar wel «passend» in het kader van de woonruimteverordening, kan worden toegewezen. Ik kan mij, ook vanuit het bovenstaande Amsterdamse voorbeeld, voorstellen dat er redenen zijn om een beperkt aantal of percentage woningen via maatwerkafspraken toe te wijzen, mits dit past in een transparant en controleerbaar systeem. De eis van transparantie en controleerbaarheid moet volgens mij ook het gevaar van belangenverstrengeling ondervangen. </antwoord>
      <antwoord nummer="4">Het Oosten heeft aangegeven dat ze het belangrijk vindt, dat haar personeelsleden ook wonen in de stad waarin en waarvoor ze werken. Om dit te bevorderen wil ze als werkgever woonruimte in de vrije sector ter beschikking stellen, waarvoor geen toewijzingsafspraken met de gemeente bestaan. In het verlengde van de eerder genoemde 5%-regel kan ik hiervoor begrip opbrengen. De enige relatie die ik in dit verband kan leggen met de inkomens van personeelsleden van Het Oosten is het gegeven dat de prijzen van de appartementen volgens Het Oosten marktconform zijn vastgesteld, er geen prijskortingen of andere voordelen gegeven worden en er geen sprake is geweest van de inzet van maatschappelijk gebonden vermogen en/of subsidies. </antwoord>
      <antwoord nummer="5">Ik acht mijn toezichtsbrief aan Het Oosten niet het juiste kader om opheldering te vragen over het toewijzingsbeleid van dure koopwoningen. In mijn toezichtsbrief geef ik een oordeel over de volkshuisvestelijke prestaties en over de financiële en de rechtmatigheidsaspecten op grond van de jaarverslaglegging over 2004. Nog los van het formele argument dat de toewijzing in 2005 plaatsvond, acht ik hier geen financiële of rechtmatigheidsaspecten aan de orde. De door Het Oosten aan mij verstrekte informatie over de toewijzing van koopwoningen in dit project, geeft mij geen aanleiding tot vervolgstappen. </antwoord>
      <antwoord nummer="6">Ik acht het ontwikkelen van een gedragscode voor het transparant en controleerbaar maken van de systematiek van toewijzen en verkopen van woningen van groot belang. Ik heb in mijn eerdergenoemde brief aangegeven, dat ik het ontwikkelen van een gedragscode primair de verantwoordelijkheid acht van de betrokken marktpartijen zelf. Ik heb dit onderwerp in het overleg met hen aan de orde gesteld. Zowel Aedes, NVB als NEPROM reageerden positief. De NEPROM heeft aangegeven dat zij het initiatief gaat nemen om tot zo’n gedragscode voor haar leden te komen. Zowel Het Oosten als Kristal zijn lid van de NEPROM. </antwoord>
      <noten afkomstig="antwoord"/>
   </antwoorden>
</kvr>
