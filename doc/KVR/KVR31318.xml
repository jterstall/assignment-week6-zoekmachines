<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schreijer-Pierik (CDA) aan de minister van Landbouw, Natuur en Voedselkwaliteit over de broedvogelinventarisatie van de Oostvaardersplassen. (Ingezonden 8 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31318
</item>
         <item attribuut="Inhoud">Vragen naar aanleiding van een bericht in Trouw van 6 februari 2008 dat broedvogels, veldmuizen, reptielen, insecten en verschillende rieten grassoorten onder druk staan of zijn verdwenen door intensieve begrazing door ongeveer 3000 grote grazers.</item>
         <item attribuut="Rubriek">Natuur (Algemeen)</item>
         <item attribuut="Trefwoorden">Natuurbescherming</item>
         <item attribuut="Vindplaats">Kamervragen met antwoord 2007-2008, nr. 1735, Tweede Kamer</item>
         <item attribuut="Vraagnr_bij_indiening">2070811030</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2008-03-20</item>
         <item attribuut="Datum_indiening">2008-02-08</item>
         <item attribuut="Document-id">KVR31318</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3533" allpagenumbers="3533 3534" vetnummer="2070811030" code="0708tkkvr1735" lopendefooter="Tweede Kamer, vergaderjaar 2007–2008, Aanhangsel" filenaam="KVR31318" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1735" onderwerp="" indiendatum="2008-02-8">
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-03-20">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht waarin melding wordt gemaakt van een broedvogelinventarisatie, waaruit blijkt dat begrazing door ongeveer 3000 grote grazers in het gebied van de Oostvaardersplassen tot gevolg heeft dat in de afgelopen 10 jaren 21 van de oorspronkelijke 91 kenmerkende broedvogelsoorten uit dit gebied zijn verdwenen? Is het waar dat ook veldmuizen, reptielen, insecten, en verschillende rieten grassoorten onder druk staan of verdwenen zijn door intensieve begrazing? <voetnoot nummer="1"/>
      </vraag>
      <vraag nummer="2">Welke dier- en plantensoorten zijn door het gevoerde natuurbeheer verdwenen of staan onder druk in dit gebied? In hoeverre gaat het hier om beschermde of Rode Lijstsoorten? </vraag>
      <vraag nummer="3">In hoeverre wordt bij het gevoerde «systeembeheer» van Staatsbosbeheer in het Oostvaardersplassengebied beleidsmatig rekening gehouden met eventuele negatieve gevolgen van het gevoerde beheer voor broedvogels en overige planten- en diersoorten? </vraag>
      <vraag nummer="4">Deelt u de mening dat bij het gevoerde en beoogde beheer steeds voldoende rekening moet worden gehouden met eventuele ingrijpende gevolgen voor de overige dier- en plantensoorten? </vraag>
      <vraag nummer="5">Hoe verhoudt het gevoerde «systeembeheer» zich tot de aanwijzing van de Oostvaardersplassen als Natura 2000-gebied? In hoeverre verhoudt het gevoerde beheer zich met de internationale natuurbeschermingsverdragen die van toepassing zijn op het gebied? </vraag>
      <vraag nummer="6">Acht u aanpassing van het gevoerde beheer gewenst of noodzakelijk? Zo ja, welke maatregelen gaat u nemen? Zo neen, waarom acht u aanpassing van het gevoerde beheer niet nodig? </vraag>
      <noten afkomstig="vraag">
         <noot nummer="1" datum="2008-02-6" bron="Trouw">Trouw, 6 februari 2008</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ja, ik heb kennisgenomen van het bericht. Staatsbosbeheer heeft mij laten weten dat het onderzoek naar de broedvogelpopulatie, waarnaar wordt verwezen, een conceptrapport is van een standaard monitoringsonderzoek van Staatsbosbeheer. Het definitieve rapport wordt zeer binnenkort verwacht. De toename van moerasbroedvogels in de Oostvaardersplassen heeft een impuls gekregen na het – bij wijze van proef – droog laten vallen van het westelijke deel in 1987. Daardoor is ook de oppervlakte aan riet daar sterk toegenomen en in het oostelijke deel afgenomen. Nadat in 1998 de drempel tussen oostelijke en westelijke compartiment was doorgestoken, is geen actief peilbeheer meer gevoerd. Het aantal moerasbroedvogels met een voorkeur voor relatief droge omstandigheden is door het peilbeheer afgenomen, terwijl vogels met een voorkeur voor relatief natte omstandigheden juist in aantal zijn toegenomen. Het foerageergebied van doortrekkende steltlopers is vrijwel verdwenen. Door de ganzenbegrazing is eenvormig onbegraasd riet omgezet in een «mozaïek» van begraasd riet en ondiep water. Wat betreft de vegetatie zijn, voor zover bekend, geen plantensoorten verdwenen in de Oostvaardersplassen. Wel treden er fluctuaties op. De rietvegetatie in de moeraszone is verminderd in omvang vanwege de natuurlijke begrazing door grauwe ganzen. Veldmuizen, reptielen en insecten worden niet gemonitoord. Maar uit de dagelijkse waarnemingen en uit de monitoringsonderzoeken naar vogels, waterpeilen en vegetatie kan, naar de mening van Staatsbosbeheer, worden afgeleid dat er geen soorten zijn verdwenen. </antwoord>
      <antwoord nummer="3 en 4">In het rijksbeleid én het provinciaal beleid is vastgesteld dat in de Oostvaardersplassen spontane natuurontwikkeling centraal staat. Dit betekent dat er geen sturing plaatsvindt op individuele soorten. Staatsbosbeheer verwacht dat zich in de toekomst fluctuaties zullen blijven voordoen. Sommige soorten kunnen in aantal explosief toenemen of tijdelijk drastisch verminderen, zonder dat dit betekent dat de duurzame staat van instandhouding daarmee in gevaar komt. Ik vind dat bij het beheer van de Oostvaardersplassen, net als in andere gebieden, rekening moet worden gehouden met daar voorkomende dier- en plantensoorten. </antwoord>
      <antwoord nummer="5">Bij het beheer van de Oostvaardersplassen moet rekening worden gehouden met de Natura 2000-doelen. De ontwikkelingsvisie van Staatsbosbeheer die binnenkort zal verschijnen, wordt hierop nader beoordeeld. Deze visie is mede gebaseerd op het advies van het International Committee on Management of the Oostvaardersplassen (ICMO), dat mijn voorganger aan de Tweede Kamer heeft toegezonden. De Oostvaardersplassen zijn aangewezen op basis van de Vogelrichtlijn en als Wetland onder de Wetlands-Conventie. Dit betekent dat de bescherming in het gebied gericht is op het handhaven en zo mogelijk herstellen van de duurzame staat van instandhouding van de vogelsoorten. Dit is opgenomen in het ontwerp aanwijzingsbesluit Natura 2000-gebied Oostvaardersplassen. In het beheerplan zal dit nader worden uitgewerkt. </antwoord>
      <antwoord nummer="6">Zoals aangegeven, zijn de internationale verplichtingen opgenomen in het Natura 2000-ontwerpbesluit, in het licht waarvan de ontwikkelingsvisie van Staatsbosbeheer van de Oostvaardersplassen zal worden bezien. Dit wordt uitgewerkt in een beheerplan, dat door mij wordt vastgesteld. Daaruit zal blijken in hoeverre het gevoerde beheer aanpassing behoeft. Ik zie op dit moment dus geen redenen, ook gezien het antwoord op eerdere vragen, om Staatsbosbeheer niet de ruimte te geven om de eigen verantwoordelijkheden te laten nemen. </antwoord>
      <noten afkomstig="antwoord"/>
   </antwoorden>
</kvr>
