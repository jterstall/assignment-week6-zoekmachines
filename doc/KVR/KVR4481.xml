<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de financiële problemen van banenpoolers. (Ingezonden 14 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4481
</item>
         <item attribuut="Rubriek">Arbeid (Werkloosheidsbestrijding) Inkomen en rechtspositie (Inkomens)</item>
         <item attribuut="Trefwoorden">Inkomens Werkloosheidsbestrijding</item>
         <item attribuut="Vindplaats">Kamervragen met antwoord 1996-1997, nr. 795, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-03-06</item>
         <item attribuut="Datum_indiening">1997-02-14</item>
         <item attribuut="Document-id">KVR4481</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1625" allpagenumbers="1625 1626" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="795" onderwerp="" indiendatum="1997-02-14">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-03-6">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht over de zeer ernstige financiële problemen waarin duizenden banenpoolers verkeren? <voetnoot nummer="1"/>
      </vraag>
      <vraag nummer="2">Erkent u de juistheid van de door de AbvaKabo genoemde cijfers, dat bij één op de tien banenpoolers loonbeslag is gelegd vanwege hun torenhoge schulden en dat 6% van hen op de bankrekening constant «rood staan»? </vraag>
      <vraag nummer="3">Erkent u, dat dit in hoofdzaak het gevolg is van het feit dat banenpoolers slechts het minimumloon verdienen en niet of nauwelijks doorstromen naar reguliere – beter betaalde – banen? </vraag>
      <vraag nummer="4">Bewijzen deze cijfers van de AbvaKabo niet – zeker indien ze gelegd worden naast de resultaten van een onderzoek in 1996 onder Rotterdamse banenpoolers – dat het salaris van de banenpoolers te laag is? Zo neen, waarom niet? </vraag>
      <vraag nummer="5">Bent u bereid op korte termijn maatregelen te treffen die leiden tot een structurele verbetering van de financiële positie van de banenpoolers? Aan welke maatregelen denkt u dan? Wat vindt u in dit verband van het invoeren van een functieloon voor banenpoolers? </vraag>
      <vraag nummer="6">Is het gelet op deze onderzoeksgegevens nog wel verantwoord in het wetsvoorstel WIW uit te gaan van banen van 32 uur per week tegen 100 tot 120% van het wettelijk minimumloon? Zo ja, om welke reden? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-02-12" bron="Limburgs dagblad">Limburgs dagblad, 12 februari 1997</noot>
         <noot nummer="2">Wet inschakeling werkzoekenden, Kamerstuk 25 122</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">AbvaKabo heeft laten weten niet de bron te zijn van de cijfers die worden genoemd in het artikel in het Limburgs Dagblad van 12 februari jl. Het percentage banenpooldeelnemers dat geconfronteerd wordt met loonbeslag is blijkens het artikel ontleend aan de situatie in Amsterdam. Het bureau Maatwerk dat in Amsterdam de banenpoolregeling uitvoert, heeft desgevraagd laten weten dat voor 2,6% van de banenpooldeelnemers loonbeslag van toepassing is. De veronderstelling dat landelijk gezien bij één op de tien banenpoolers loonbeslag is gelegd, acht ik dan ook niet waarschijnlijk. Mijn ministerie heeft geen signalen ontvangen die in deze richting wijzen. Voor de stelling dat 6% van de banenpoolwerknemers op de bankrekening constant rood zou staan, kon geen bron worden gevonden, zodat ook dit percentage niet kan worden bevestigd. </antwoord>
      <antwoord nummer="3" voetnoot="1">Het hebben van schulden doet zich in alle inkomensgroepen voor. Meer dan de helft van de Nederlandse huishoudens heeft schulden. De veronderstelling dat er een direct verband bestaat tussen het hebben van schulden en het verdienen van het minimumloon kan derhalve niet worden onderschreven. Hetzelfde kan worden gesteld ten aanzien van problematische schulden, dat wil zeggen schulden die niet binnen de daartoe gestelde termijnen kunnen worden afgelost. Problematische schulden komen eveneens in alle inkomenscategorieën voor, zij het verhoudingsgewijs frequenter bij de lagere inkomens. Dat het hebben van schulden geen direct verband met de banenpooldienstbetrekking houdt komt eveneens naar voren uit het in vraag 4 genoemde onderzoek onder banenpoolers in Rotterdam. Blijkens dit onderzoek heeft 55% van de banenpooldeelnemers met schulden deze reeds bij indiensttreding. Bij de overige 45% ontstaan schulden tijdens het dienstverband. Meestal gaat het hier om leningen voor de inrichting van de woning of de aanschaf van duurzame consumptiegoederen. Ook in het artikel in het Limburgs Dagblad wordt gewezen op het verschijnsel dat betrokkenen geen juiste inschatting van hun financiële positie bij indiensttreding maken en daardoor financiële verplichtingen aangaan die op termijn niet kunnen worden nagekomen. De redenering in de vraagstelling dat het ontstaan van schulden te wijten is aan het niet doorstromen uit de banenpool kan ik niet onderschrijven. Voor het voorheen ervaren alternatief van een uitkering geldt dat evenzo. Het is echter evident dat doorstroming naar regulier werk met een hoger loonniveau – voorzover de uitgaven voor consumptie niet gelijktijdig toenemen – een oplossing voor problematische schulden zou kunnen betekenen. Hoewel de uitstroom naar regulier werk het laatste jaar is gestegen, moet worden erkend dat verbeteringen hier mogelijk zijn. De beleidsvoornemens van het kabinet, zoals neergelegd in het wetsvoorstel Wet inschakeling werkzoekenden (Wiw) <voetnoot nummer="1"/>zijn er dan ook op gericht de doorstroming uit gesubsidieerde arbeid te bevorderen. </antwoord>
      <antwoord nummer="4">Het antwoord op de vraag of de in het Limburgs Dagblad genoemde cijfers en het onderzoek onder Rotterdamse banenpoolers uit 1996 omtrent de schuldenproblematiek bewijzen dat het salaris van de banenpoolers te laag is, luidt ontkennend. Voor de motivering wordt verwezen naar het antwoord op vraag 3. </antwoord>
      <antwoord nummer="5">De inwerkingtreding van de Wiw kan leiden tot een verbetering voor de financiële positie van de huidige banenpooldeelnemers (die op dat moment tenminste twee jaar in dienst zijn). Het loon voor deze groep zal maximaal 120% van het wettelijke minimumloon (WML) bij een werkweek van 36 uur kunnen bedragen. </antwoord>
      <antwoord nummer="6">De keuze die in het wetsvoorstel Wiw is gemaakt voor banen van in beginsel 32 uur tegen een honorering tot maximaal 120% WML acht ik verantwoord. Dit mede gelet op het feit dat bij het bepalen van het aantal arbeidsuren rekening wordt gehouden met de leefsituatie van betrokkene zodat deze zelfstandig in zijn/haar bestaan kan voorzien. Voor personen die na inwerkingtreding van de Wiw in dienst treden betekent dit een perspectief op loonsverbetering in vergelijking met de beloning op grond van de huidige Rijksbijdrageregeling banenpools. Voor het in de vraagstelling veronderstelde verband met een schuldenproblematiek wordt verwezen naar het antwoord bij vraag 3. </antwoord>
      <noten afkomstig="antwoord">
         <noot nummer="1">Wet inschakeling werkzoekenden, kamerstuk 25 122</noot>
      </noten>
   </antwoorden>
</kvr>
