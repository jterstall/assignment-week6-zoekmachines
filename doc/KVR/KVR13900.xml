<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Sociale Zaken en Werkgelegenheid over de aanbestedingsprocedure ESF-nieuw. (Ingezonden 14 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13900
</item>
         <item attribuut="Inhoud">Vragen over de gevolgen van de besteding van de nieuwe ESF-gelden (2000-2006), nu het rapport van de commissie Koning op zijn vroegst eind augustus gereed kan zijn.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding) Criminaliteit en openbare orde (Fraude)</item>
         <item attribuut="Trefwoorden">Arbeidsvoorziening Europees Sociaal Fonds Fraude Subsidies</item>
         <item attribuut="Vindplaats">Kamervragen met antwoord 2000-2001, nr. 1382, Tweede Kamer</item>
         <item attribuut="Vraagnr_bij_indiening">2000112220</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2001-06-21</item>
         <item attribuut="Datum_indiening">2001-06-14</item>
         <item attribuut="Document-id">KVR13900</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2883" allpagenumbers="2883 2884" vetnummer="2000112220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13900" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1382" onderwerp="" indiendatum="2001-06-14">
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-06-21">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de brief waarmee u de Kamer informeerde over de brief van de heer Koning «commissie-Koning» waarin hij aangaf «op zijn vroegst eind augustus» gereed te zijn met zijn onderzoek inzake de ESF-problemen in de jaren ’94–’99? <voetnoot nummer="1"/>
      </vraag>
      <vraag nummer="2">Herinnert u zich eveneens uw herhaalde uitspraken dat niet gestart wordt met de nieuwe ESF-periode 2000–2006, als niet eerst lessen zijn getrokken uit de oude periode zodat met een schone lei begonnen kan worden? </vraag>
      <vraag nummer="3">Betekent de ernstige vertraging van de commissie-Koning inzake ESF-oud, dat de aanvragen en de aanbestedingsprocedure van ESF-projecten eveneens zeer vertraagd worden? </vraag>
      <vraag nummer="4">Kan naar schatting worden aangegeven hoeveel ESF-subsidie uit 2000 en 2001 door deze nieuwe vertraging niet gebruikt zal kunnen worden? </vraag>
      <vraag nummer="5">Maakt de verdere vertraging het mogelijk dat vanaf de uiteindelijke start van ESF-nieuw ook de G-86 en de clustergemeenten direct aanvragen kunnen indienen (de vertraging biedt immers ruimschoots de tijd om het door u 5 april jl. vermelde capaciteitsprobleem in het agentschap Esf te hebben opgelost)? </vraag>
      <vraag nummer="6">Zal op grond hiervan uit de nieuwe uitvoeringsregeling voldoende blijken dat ook G-86 en clustergemeenten een beroep kunnen doen op ESF-gelden vanaf 2000? </vraag>
      <vraag nummer="7">Wat betekent het vertraagd verschijnen van het rapport-Koning voor het vaststellen van het gezamenlijke «strategy-paper» van Sociale Zaken en Werkgelegenheid, Financiën en de Europese Commissie (het eerste hoofdstuk daarvan handelt over de onregelmatigheden uit de periode ’94–’99)? </vraag>
      <noten afkomstig="vraag">
         <noot nummer="1" datum="2001-06-5" bron="SZW 2000, nr. 510">SZW 2000, nr. 510, 5 juni 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In het AO van 24 januari heb ik aangegeven dat één van mijn beweegredenen om de heer Koning te vragen de balans op te maken van de oude ESF-periode voortkwam uit mijn wens om het Agentschap SZW i.o. in de gelegenheid te stellen om met een nieuwe regeling een schone lei te maken met ESF-nieuw. Ik heb met deze opmerking geenszins bedoeld dat ik wilde wachten met het uitvoeren van ESF-nieuw voordat het eindrapport van de heer Koning zou zijn uitgebracht. In mijn brief van 1 februari 2001 (26 642, nr. 14) heb ik immers aangegeven dat naar verwachting rond de datum van 1 april begonnen zou kunnen worden met de uitvoering van de ESF-programma’s. In het AO van 15 maart, waar deze brief van 1 februari 2001 (26 642, nr. 14) op de agenda stond heb ik aangegeven dat hoewel het eindrapport Koning voor de zomer zou verschijnen ik zo snel mogelijk met de uitvoering van ESF-nieuw wilde starten. In het AO van 24 januari heb ik wel een voorwaarde gesteld aan de start van ESF-nieuw. Deze had echter een relatie met de goedkeuring van de Europese Commissie voor de nieuwe beheerstructuur. In mijn brief van 1 februari jl. (26 642, nr. 14) heb ik dit nader gespecificeerd en aangegeven dat deze nieuwe beheerstructuur wordt beschreven in het strategy paper welke in de werkgroep van Europese Commissie, SZW en Financiën zou worden vastgesteld. Ik gaf aan dat met de vaststelling van dit strategy paper er van uitgegaan mag worden dat de Europese Commissie akkoord is met de Nederlandse aanpak om voor de periode 2000–2006 onregelmatigheden in de uitvoering van het ESF te voorkomen. In het Algemeen Overleg van 15 maart jl. (26 642, nr. 16) heb ik aangegeven dat de Europese Commissie naar verwachting een positief signaal op het strategy paper zou afgeven en heb ik toegezegd u de formele reactie van de Europese Commissie op het strategy paper in afschrift te doen toekomen. Een afschrift van deze brief heeft u op 6 april ontvangen. In deze brief geeft de Europese Commissie aan het strategy paper, waarin wordt aangegeven hoe de ESF-fondsen gedurende de periode 2000–2006 zullen worden beheerd, positief te beoordelen. Op dat moment was aan de door mij gestelde voorwaarde om met ESF-nieuw te kunnen starten voldaan. Ik maakte u er in de begeleidende brief van 6 april 2001 (26 642, nr. 18) evenwel op attent dat het door de Commissie beoordeelde strategy paper de situatie beschreef voorafgaande aan de door mij doorgevoerde wijzigingen in de subsidieregeling. Ik gaf aan dat deze wijzigingen in april in het kader van de Joint Working Group met de Europese Commissie besproken zouden worden. Dit gesprek heeft op 18 april plaatsgevonden. Op 19 juni heb ik u een afschrift van mijn brief aan Europees Commissaris Diamantopoulou toegestuurd, waarin ik in het kort verslag doe van de bespreking met de Europese Commissie over de wijzigingen in de subsidieregeling (TZ/TBO/01/30039). Zoals uit deze brief blijkt had de bespreking op 18 april geen consequenties voor het inmiddels vastgestelde strategy paper. Er kan derhalve gestart worden met de uitvoering van Doelstelling 3. </antwoord>
      <antwoord nummer="3">Nee. Ik heb u op 13 juni een brief gestuurd, waarin ik aangeef dat ik voornemens ben de subsidieregeling ESF-nieuw op 22 juni a.s. in de Staatscourant te publiceren. Na publicatie van de regeling in de Staatscourant kan worden begonnen met de uitvoering van ESF-nieuw. De vertraagde oplevering van het rapport Koning heeft derhalve geen gevolgen voor de start van ESF-nieuw. </antwoord>
      <antwoord nummer="4">Zie antwoord op vraag 3. </antwoord>
      <antwoord nummer="5">Zie antwoord op vraag 3. </antwoord>
      <antwoord nummer="6">In mijn brief van 13 juni (2e alinea) alsmede in de bijlagen van deze brief (ESF3-beleidskader: artikel 1 lid 2) is aangegeven dat met ingang van 1 oktober ook de overige gemeenten van de G86 als clusteraanvrager kunnen optreden. </antwoord>
      <antwoord nummer="7">Zie antwoord op vraag 2. Het strategy paper is inmiddels vastgesteld. </antwoord>
      <noten afkomstig="antwoord"/>
   </antwoorden>
</kvr>
