<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over wantoestanden in het ziekenvervoer. (Ingezonden 6 maart 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27586
</item>
         <item attribuut="Inhoud">De openbare aanbesteding van het ziekenvervoer heeft geleid tot onverantwoorde wildgroei en wantoestanden met bijna fatale afloop (Parool, 18 februari en 1 maart 2007). Bij de aanbesteding letten de zorgverzekeraars meer op de prijs dan op de kwaliteit.</item>
         <item attribuut="Rubriek">Gezondheidszorg (Patiënten) Handel en economie (Mededinging) Verkeer, vervoer en waterstaat (Personenvervoer)</item>
         <item attribuut="Trefwoorden">Mededinging Patiënten Personenvervoer</item>
         <item attribuut="Vindplaats">Kamervragen met antwoord 2006-2007, nr. 1047, Tweede Kamer</item>
         <item attribuut="Vraagnr_bij_indiening">2060708760</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2007-03-20</item>
         <item attribuut="Datum_indiening">2007-03-06</item>
         <item attribuut="Document-id">KVR27586</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2225" allpagenumbers="2225 2226" vetnummer="2060708760" code="0607tkkvr1047" lopendefooter="Tweede Kamer, vergaderjaar 2006–2007, Aanhangsel" filenaam="KVR27586" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1047" onderwerp="" indiendatum="2007-03-6">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-03-20">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is uw mening over de wantoestanden met bijna fatale afloop voor vervoerde patiënten in het ziekenvervoer in Amsterdam? <voetnoot nummer="1"/>
      </vraag>
      <vraag nummer="2">Hoe beoordeelt u de handelwijze van zorgverzekeraar Agis die kennelijk prijs-argumenten boven kwaliteitsargumenten heeft gesteld? Bent u bereid hier onderzoek naar te doen? Zo neen, waarom niet? </vraag>
      <vraag nummer="3">Onderschrijft u het standpunt dat de openbare aanbesteding van het ziekenvervoer in Amsterdam, dat sinds jaar en dag naar tevredenheid functioneerde, heeft geleid tot onverantwoorde wildgroei? Zo ja, welke maatregelen gaat u nemen? Zo neen, waarom niet? </vraag>
      <vraag nummer="4">Is hier sprake van een uitzonderlijke situatie, of zijn u meerdere situaties in den lande bekend waar het ziekenvervoer niet goed is geregeld? Zo ja, wilt u aangeven waar dergelijke zaken ook spelen? </vraag>
      <vraag nummer="5">Hoe komt het dat bij de openbare aanbesteding van (zieken)vervoer kwaliteitsargumenten het vaak moet afleggen tegen prijsargumenten? </vraag>
      <vraag nummer="6">Bent u niet bang, nu in het regeerakkoord is afgesproken dat de zorg er geen extra middelen bij krijgt, maar intensiveringen moeten worden inverdiend via efficiency, eigen betalingen en marktwerking, dat bij zorgverzekeraars in de nabije toekomst de kwaliteit van het ziekenvervoer in het gedrang komt? Zo ja, welke maatregelen gaat u nemen? Zo neen, waarom niet? </vraag>
      <vraag nummer="7">Hoe kunt u in de toekomst garanderen dat Agis en andere zorgverzekeraars goed en veilig ziekenvervoer regelen? </vraag>
      <vraag nummer="8">Bent u bereid zorgverzekeraars erop te wijzen dat kwaliteit het uitgangspunt van inkoopbeleid van goed ziekenvervoer moet zijn, en dat dit uitgangspunt moet prevaleren boven prijsargumenten? Zo ja, hoe gaat u dit doen? Zo neen, waarom niet? </vraag>
      <vraag nummer="9">Bent u bereid maatregelen te nemen om «Amsterdamse» situaties op te lossen en voor de toekomst te voorkomen? Zo ja, op welke wijze gaat u dit organiseren? Zo neen, waarom niet? </vraag>
      <vraag nummer="10">Deelt u de mening dat de fixatie op kostenbeheersing en de introductie van marktwerking bij de openbare aanbesteding debet zijn aan boven gesignaleerde toestanden. Zo neen, waarom niet? </vraag>
      <vraag nummer="11">Is het mogelijk de wetgeving in de zorg zodanig aan te passen dat de verplichte openbare aanbesteding van ziekenvervoer wordt afgeschaft en buiten de marktwerking wordt geplaatst om betere kwaliteit te kunnen garanderen? Zo ja, bent u bereid hiervoor de benodigde stappen te zetten? Zo neen, waarom niet? </vraag>
      <vraag nummer="12">Is het mogelijk om het zittend ziekenvervoer onder de Wet op de Ambulancezorg te brengen? Bent u bereid dit te onderzoeken? </vraag>
      <noten afkomstig="vraag">
         <noot nummer="1" datum="2007-03-1" bron="Het Parool, 18 februari en">Het Parool, 18 februari en, 1 maart 2007</noot>
      </noten>
   </vragen>
   <antwoorden aantal="12">
      <antwoord nummer="1">Ik heb kennis genomen van de artikelen uit het Parool over zittend ziekenvervoer. Patiënten moeten te allen tijde kunnen rekenen op betrouwbaar, deskundig en verantwoord zittend ziekenvervoer. De zorgverzekeraar – die verantwoordelijk is voor het inkopen van de zorg – dient dit te waarborgen. In de onderhavige situatie heeft de betreffende zorgverzekeraar zijn verantwoordelijkheid genomen en maatregelen getroffen om alsnog te zorgen voor kwalitatief goed zittend ziekenvervoer. </antwoord>
      <antwoord nummer="2">Bij het inkopen van zorg hebben zorgverzekeraars de verantwoordelijkheid om behalve prijs ook de kwaliteit van zorg in hun inkoopproces te betrekken. De zorgverzekeraars maken zelf uit op welke wijze zij zorg inkopen. Agis heeft in dit geval gebruik gemaakt van een openbare aanbestedingsprocedure. Uit de bij mij beschikbare informatie blijkt dat Agis in de aanbesteding heeft omschreven aan welke kwaliteitscriteria het vervoer van Agis verzekerden moet voldoen. De NZa heeft aangegeven de signalen te bestuderen. Mocht daaruit blijken dat er sprake is van een structureel probleem waarbij de inkoop van zorg bij zorgverzekeraars niet voldoet aan de zorgplicht die zij richting verzekerden hebben, kan zij onderzoek starten naar de betreffende zorgverzekeraar(s). In de casus Agis heeft de verzekeraar zelf al ingegrepen in de situatie en maatregelen genomen om kwalitatief goed zittend ziekenvervoer te borgen. De NZa zal dan ook de door Agis te nemen maatregelen monitoren. </antwoord>
      <antwoord nummer="3">Nee. Aanbesteding kan een goed middel zijn voor de zorginkoop. Als er goede afspraken zijn gemaakt over kwaliteit van het ziekenvervoer en de te verlenen service dan hoeft dit niet te leiden tot een onverantwoorde situatie. Elke taxivervoerder die door de aanbestedende partij wordt ingeschakeld, dient zich aan deze afspraken te houden. Het is aan de zorgverzekeraar om toe te zien dat de door hem ingekochte zorg (in dit geval de ingekochte dienst ziekenvervoer) ook de kwaliteit heeft die nodig is om patiënten op een veilige en verantwoorde wijze te vervoeren. </antwoord>
      <antwoord nummer="4">Mij is niet bekend dat er vergelijkbare situaties elders in het land plaatsvinden. De NZa heeft aangegeven dat op het moment dat er signalen zijn dat de inkoop van zorg bij zorgverzekeraars niet voldoet aan de zorgplicht die zij richting verzekerden hebben, onderzoek gestart zal worden naar de betreffende zorgverzekeraar. </antwoord>
      <antwoord nummer="5">Om zittend ziekenvervoer op een transparante, zorgvuldige en objectieve wijze in te kopen, heeft Agis – en wellicht ook andere zorgverzekeraars – vorig jaar een aanbesteding conform Europese richtlijnen uitgeschreven. In de aanbesteding stond nauwkeurig omschreven welke kwaliteitscriteria rondom vervoer van toepassing waren. Deze criteria waren onder andere het inzetten van gekwalificeerd personeel en materiaal, normen met betrekking tot het op tijd halen en brengen en begeleiden van verzekerden. Daarnaast is de zorgverzekeraar ook verantwoordelijk voor het doelmatig inkopen van zorg. Het systeem van aanbesteden biedt ruimte om de kwaliteit (onder andere voor de kwetsbare gebruiker) en de prijs in een goede verhouding tegen elkaar af te wegen. </antwoord>
      <antwoord nummer="6">Nee, daar ben ik niet bang voor. De zorgverzekeraar heeft een zorgplicht. Dit betekent onder andere dat het zittend ziekenvervoer van goede kwaliteit dient te zijn. Er zijn voldoende middelen beschikbaar om kwalitatief goed zittend ziekenvervoer in te kopen. Overigens is in het coalitieakkoord niet afgesproken dat de ruimte voor intensiveringen door de invoering van (nieuwe) eigen betalingen moet worden gevonden. Het nieuwe systeem van eigen betalingen dat de no-claimteruggaaf in de Zorgverzekeringswet zal vervangen, dient dezelfde opbrengst aan volume-effect te genereren als de no-claim. </antwoord>
      <antwoord nummer="7">Ik ga ervan uit dat de zorgverzekeraars kwalitatief goed zittend ziekenvervoer inkopen en dit ook in de toekomst zullen blijven doen. Indien sprake is van ongewenste situaties zal de NZa onderzoek verrichten naar het inkoopproces en de kwaliteit van de aangeboden dienst. Daarbij zal de NZa de Inspectie voor de gezondheidszorg (IGZ) inschakelen wanneer het expliciet gaat om vragen naar de kwaliteit van het handelen van de zorgaanbieder – conform de samenwerkingsafspraken tussen NZa en IGZ. In deze casus is die nadere beoordeling van de kwaliteit nog niet aan de orde. </antwoord>
      <antwoord nummer="8">Kwaliteit en prijs dienen in een goede verhouding te worden afgewogen. Ik hoef de zorgverzekeraars niet meer expliciet op dit punt te wijzen. De aandacht via de media heeft er al toe bijgedragen dat betreffende zorgverzekeraar zelf komt met ingrepen. Dit kan als voorbeeld dienen voor andere zorgverzekeraars. </antwoord>
      <antwoord nummer="9">Nee. De bevoegdheid om toe te zien op prijs/kwaliteit verhouding van de ingekochte zorg ligt bij de NZa. In de onderhavige situatie zal de NZa vooralsnog de maatregelen die Agis gaat nemen monitoren. </antwoord>
      <antwoord nummer="10">Ik deel uw mening niet. Marktwerking via openbare aanbesteding richt zich niet alleen op kostenbeheersing. Bij aanbesteding concurreren aanbieders om het recht om gedurende een bepaalde tijd onder bepaalde condities zittend ziekenvervoer te mogen leveren. De aanbestedingsprocedure heeft tot doel dit recht toe te kennen aan de meest doelmatige (qua prijs en kwaliteit) zittend ziekenvervoerders. De condities bij de aanbesteding hebben dan ook niet alleen betrekking op de kosten, maar ook op de kwaliteit. </antwoord>
      <antwoord nummer="11">Zoals in antwoord op vraag 2 is vermeld, maken de zorgverzekeraars zelf uit op welke wijze zij hun zorg inkopen, mits zij dit doen in een goede prijs/kwaliteit verhouding. In de wetgeving op het terrein van de zorg is niet geregeld dat zorg – en in dit geval zittend ziekenvervoer – aanbesteed moet worden. Aanpassing van wetgeving is dus niet aan de orde. </antwoord>
      <antwoord nummer="12">Op dit moment lopen er een aantal pilots en onderzoeken met betrekking tot de brieven aan de Tweede Kamer over bundeling doelgroepenvervoer (TK 29 538, nrs. 34 en 36) waar zittend ziekenvervoer onderdeel van uitmaakt. Ik ben bereid de uitkomst hiervan in samenhang met de WAZ te bezien. </antwoord>
      <noten afkomstig="antwoord"/>
   </antwoorden>
</kvr>
