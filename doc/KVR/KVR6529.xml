<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over zelfverwonding door een zwaar schizofrene jongeman. (Ingezonden 25 november 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6529
</item>
         <item attribuut="Inhoud">Vragen naar aanleiding van een bericht in het Nieuwsblad van het Noorden van 21 november 1997 dat een zwaar schizofrene jongeman zichzelf zwaar verwond heeft, nadat hij bij zowel het psychiatrisch centrum Rosenburg in Den Haag als de RIAGG in Groningen tevergeefs voor noodhulp had aangeklopt.</item>
         <item attribuut="Rubriek">Gezondheidszorg (Geestelijke gezondheidszorg)</item>
         <item attribuut="Trefwoorden">Psychiatrische ziekenhuizen</item>
         <item attribuut="Vindplaats">Kamervragen met antwoord 1997-1998, nr. 732, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1998-02-18</item>
         <item attribuut="Datum_indiening">1997-11-25</item>
         <item attribuut="Document-id">KVR6529</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1491" allpagenumbers="1491 1492 1493" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6529" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="732" onderwerp="" indiendatum="1997-11-25">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="18 februari 1998). Zie ook Aanhangsel Handelingen nr. 455, Vergaderjaar 1997–1998">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht dat een zwaar schizofrene jongeman zichzelf zwaar verwond heeft, nadat hij bij zowel het psychiatrisch centrum Rosenburg in Den Haag als de RIAGG in Groningen tevergeefs voor noodhulp had aangeklopt? <voetnoot nummer="1"/>
      </vraag>
      <vraag nummer="2">Bent u van mening dat hier sprake lijkt te zijn van ernstige nalatigheid? </vraag>
      <vraag nummer="3">Is de betrokken jongeman korte tijd geleden vanuit de afdeling Duinland van het psychiatrisch centrum Rosenburg in Den Haag, waar hij werd verpleegd, op straat gezet omdat hij zich niet aan de huisregels gehouden zou hebben? Zo ja, kunt u aangeven sinds wanneer huisregels belangrijker zijn dan medische indicaties, zeker in het geval van zwaar geesteszieke patiënten? Zo neen, wat is dan de reden dat betrokkene met een adres voor nachtopvang en de opdracht om «zelf nog eens goed na te denken» is weggestuurd? </vraag>
      <vraag nummer="4">Waarom heeft het sindsdien meer dan een maand geduurd voordat het medisch dossier van betrokkene door het centrum Rosenburg naar de RIAGG in Groningen, waaronder de woonplaats van betrokkene ressorteert, is gestuurd? Kunt u tevens aangeven waarom de RIAGG vervolgens niets heeft gedaan, ook niet nadat de huisarts van betrokkene zich schriftelijk tot de RIAGG had gewend om de ernst van de situatie aan te geven? Is hier volgens u sprake van onwil, van bureaucratie of wellicht van beide? </vraag>
      <vraag nummer="5">Is betrokkene, nadat hij ongeveer tien dagen geleden voor noodhulp bij Duinland aanklopte, tot twee keer toe weggestuurd door een verpleegkundige van deze afdeling, respectievelijk de portier van het centrum Rosenburg? Zo ja, is het niet merkwaardig dat niet eerst het advies van een arts casu quo psychiater is gevraagd? Zo neen, wie heeft dan in dit geval als «poortwachter» gefungeerd? </vraag>
      <vraag nummer="6">Kunt u de uitspraak van de woordvoerster van de RIAGG te Groningen «dat bij een acute hulpvraag de RIAGG meteen in actie komt» beamen? Zo ja, waarom is dat in het onderhavige geval dan niet gebeurd? Zo neen, hoe is dan de gangbare procedure in soortgelijke gevallen? </vraag>
      <vraag nummer="7">Duidt de uitspraak van de Groningse RIAGG: «Er is niet gereageerd, dus was er kennelijk geen sprake van een acute hulpvraag» niet op een omkering van de werkelijkheid, die op zijn minst verontrustend genoemd mag worden? </vraag>
      <vraag nummer="8">Zijn u vergelijkbare gevallen met het onderhavige bekend? </vraag>
      <vraag nummer="9">Wilt u de Inspectie een onderzoek naar de gang van zaken laten uitvoeren en het resultaat daarvan op korte termijn bekendmaken? </vraag>
      <vraag nummer="10">Welke is de procedure die instellingen voor psychiatrische hulpverlening in onderhavige gevallen hebben te volgen? Zijn de betrokken instellingen hiervan in voldoende mate op de hoogte? Zo neen, kunt u ervoor zorgen dat dit alsnog gebeurt? </vraag>
      <noten afkomstig="vraag">
         <noot nummer="1" datum="1997-11-21" bron="Nieuwsblad van het Noorden">Nieuwsblad van het Noorden, 21 november 1997</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Neen. Hoewel met ontzetting gereageerd dient te worden op een dergelijke verminkende zelfmoordpoging, ben ik op grond van de informatie van de Inspectie voor de Gezondheidszorg niet van oordeel dat in deze casus sprake was van ernstige nalatigheid. Uit onderzoek is gebleken dat zowel de huisarts als meerdere ggz-hulpverleners betrokkene kort voor de suicidepoging meegemaakt hebben en dat geen van allen hem manifest psychotisch of suïcidaal vonden of hebben vastgesteld dat hij acuut hulp nodig had. </antwoord>
      <antwoord nummer="3">Neen. De betrokken patiënt is op 2 september (tijdelijk) ontslag aangezegd per 16 september 1997. Het ontslag werd hem niet rauwelings aangezegd maar met inachtneming van een termijn waarin het (tijdelijk) ontslag kon worden voorbereid en nadat hij bij herhaling aangesproken was op de onaanvaardbaarheid van zijn onaangepaste gedrag (niet als gevolg van zijn psychose) en zijn gebrekkige medewerking aan de behandeling. Gelet op de aard van de incidenten en de opstelling van de betrokken patiënt kon in redelijkheid van de instelling niet langer gevraagd worden dat de opname werd gecontinueerd en bij ontslag waren geen redenen te veronderstellen dat de betrokken patiënt gevaar liep dan wel een gevaar voor anderen zou betekenen. In de periode voorafgaande aan het ontslag is de betrokken patiënt de mogelijkheid geboden om een kamer te zoeken, maar hij verkoos – evenals voor de opname – een zwervend bestaan. Toen hij bij het ontslag op 10 september (een ontslag dat werd bespoedigd door het feit dat hij op 9 september brand had veroorzaakt) niet wist waar hij naar toe zou gaan, kreeg hij het adres van de nachtopvang en is hij voor de nazorg (o.a. voor zijn medicatie) verwezen naar de RIAGG in Den Haag. Deze instelling is door Rosenburg direct geïnformeerd en eveneens is op dezelfde dag door een psychiater een interne instructie gegeven over het heropnamebeleid. Daarnaast werd met hem afgesproken dat hij – indien hij elders onderdak zou vinden – zijn nieuwe adres door zou geven en zich voor nazorg zou melden bij de RIAGG in zijn nieuwe woon- c.q. verblijfplaats, zodat de medicamenteuze behandeling en de begeleiding gecontinueerd zouden kunnen worden en zodat de ontslagbrief ook naar de RIAGG in zijn nieuwe verblijfplaats gezonden zou kunnen worden. </antwoord>
      <antwoord nummer="4">Eerst op 13 oktober 1997 heeft de betrokken patiënt contact gezocht met zijn behandelend arts. Bij haar afwezigheid heeft hij met het hoofd van de afdeling gesproken en heeft hij hem gemeld dat hij in Winsum verbleef en dat hij zich gewend had tot de RIAGG Groningen. Door de behandelend arts zou kort daarna vanuit Rosenburg telefonisch contact zijn gezocht met de RIAGG Groningen. Op 24 oktober 1997 is de ontslagbrief als «verwijsbrief» verstuurd. In deze brief is om onverklaarbare redenen een verkeerd adres in Winsum vermeld. Gelet op de afspraken die met de betrokken patiënt waren gemaakt, zoals vermeld in het antwoord op vraag 3, en het eerste contact van de patiënt op 13 oktober 1997 heeft het meer dan een maand geduurd voordat het dossier naar de RIAGG in Groningen kon worden verstuurd. De ontslag/verwijsbrief van Rosenburg is op 27 oktober 1997 bij de RIAGG Groningen aangekomen. De inhoud was niet alarmerend en uit niets bleek dat de hulpvraag bij voorrang beantwoord moest worden. In deze brief werd geen melding gemaakt van de naam en het adres van de huisarts in Winsum. De RIAGG heeft vervolgens intern een aantal stappen ondernomen om tot een juiste zorgtoewijzing te komen. De interne doorverwijzing acht ik zinvol en had kunnen leiden tot een eerste contact met de hulpverlener die ook de vervolgcontacten zou kunnen verzorgen. Het proces van zorgtoewijzing was afgerond alvorens de calamiteit plaatsvond. Er was echter nog geen contact gelegd tussen de hulpverlener en de patiënt. De brief van de huisarts te Winsum, gedateerd op 14 november 1997, was qua inhoud niet alarmerend en de hulpvraag had evenmin een spoedeisend karakter. De brief van de huisarts werd bij de RIAGG op 20 november 1997 (na de calamiteit) ontvangen. Wanneer de calamiteit niet was gebeurd, zou het contact tussen de patiënt en zijn hulpverlener binnen 1 maand na aanmelding van de patiënt gelegd zijn. Bij de behandeling van de aanmelding was absoluut geen sprake van onwil of bureaucratie. </antwoord>
      <antwoord nummer="5">In de nacht van 14 op 15 november 1997 stond de betrokken patiënt rond 1.00 uur voor de deur van de afdeling van Rosenburg waar hij op 10 september 1997 ontslagen was. De dienstdoende verpleegkundigen – die betrokkene goed kenden uit de tijd van de opname – hebben hem binnengelaten en hebben met hem gesproken. Na overleg met het nachthoofd is de betrokken patiënt gewezen op de afspraken over zijn heropname welke o.a. inhielden dat hij zich buiten de kantooruren eerst zou melden bij de RIAGG alvorens eventuele opname zou kunnen volgen. In verband met het feit dat betrokkene afkomstig was uit Winsum is hij voor de beoogde beoordeling verwezen naar de doktersnachtdienst. Hij is hier niet naartoe begeleid omdat de betrokken verpleegkundigen – op grond van de inhoud en het verloop van het gesprek – niet de indruk hadden dat hij manifest psychotisch was of dat er sprake was van een noodsituatie en omdat hen duidelijk was geworden dat hij de verstrekte informatie uitstekend had begrepen. Op weg naar de uitgang van het ziekenhuisterrein heeft de betrokken patiënt nog geprobeerd binnen te komen bij een andere afdeling, maar daar is hij niet binnengelaten. Door de dienstdoende verpleegkundigen is overeenkomstig de interne richtlijnen gehandeld en zij mogen op grond van hun opleiding en ervaring in staat geacht worden om bij bekende patiënten een zodanig eerste screening te doen. Het is in het onderhavige geval dan ook niet merkwaardig te noemen dat niet eerst het advies van een arts of een psychiater is gevraagd. Hierbij moet bovendien vermeld worden dat het betrokken psychiatrisch ziekenhuis midden in de stad Den Haag gelegen is en dat ’s nachts relatief frequent dak- en thuislozen die verlegen zijn om een onderkomen, bij de afdelingen van dit ziekenhuis aankloppen zonder dat de noodzaak van opname aanwezig is. Daarnaast bestaat in Den Haag de afspraak dat alle opnames in principe dienen plaats te vinden door tussenkomst van de RIAGG teneinde onnodige opnames te voorkomen. Slechts indien medewerkers van het psychiatrisch ziekenhuis de indruk hebben dat er sprake is van een noodsituatie zal de patiënt – na gezien te zijn door de dienstdoende arts – direct opgenomen worden en wordt de RIAGG van dit besluit in kennis gesteld. Door middel van dit beleid wordt oneigenlijk gebruik van de bedden tegengegaan en wordt een goede afstemming tussen de ambulante en de klinische voorzieningen nagestreefd. </antwoord>
      <antwoord nummer="6">Ja. Bij de RIAGG Groningen bestaan heldere procedures en afspraken over de vraag hoe te reageren op acute hulpvragen. Via het zogenaamde COCB (Centraal Opname en Crisis Buro) worden acute hulpvragen steeds binnen verantwoorde termijnen behandeld. Bij de beantwoording van vraag 4 is reeds aangegeven dat noch uit de verwijsbrief van Rosenburg noch uit de brief van de huisarts spoedeisendheid te lezen viel. </antwoord>
      <antwoord nummer="7">Neen. </antwoord>
      <antwoord nummer="8">Incidenteel wordt de Inspectie voor de Gezondheidszorg geconfronteerd met een melding dat een patiënt die om opname verzoekt, is geweigerd en op een later tijdstip alsnog een gevaar voor zichzelf of voor anderen blijkt te zijn c.q. te worden. </antwoord>
      <antwoord nummer="9">De Inspectie voor de Gezondheidszorg heeft mede naar aanleiding van deze vragen een onderzoek ingesteld naar deze casus. De resultaten van dit onderzoek zijn in deze vragen verwerkt. </antwoord>
      <antwoord nummer="10">Wettelijk zijn er geen procedures voor de wijze waarop ggz-instellingen dienen te reageren op de hulpvraag buiten kantooruren. In het algemeen zal de betrokken hulpverlener de toestand van de patiënt moeten inschatten en waar nodig andere meer deskundige hulpverleners, bijvoorbeeld de dienstdoende arts, moeten inschakelen alvorens wordt besloten tot wegzending of hulpverlening. Deze handelswijze onderscheidt zich niet van die van in een algemeen ziekenhuis of in een huisartsenpraktijk. Van deze gedragslijn zijn de instellingen en de beroepsbeoefenaren in het algemeen goed op de hoogte en naar deze gedragslijn wordt in het algemeen adequaat gehandeld. </antwoord>
      <noten afkomstig="antwoord"/>
   </antwoorden>
</kvr>
