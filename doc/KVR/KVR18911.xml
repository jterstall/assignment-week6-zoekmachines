<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ormel en Atsma (beiden CDA) aan de minister van Landbouw, Natuur en Voedselkwaliteit over de veiligheid van buitenlands voedsel. (Ingezonden 6 november 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18911
</item>
         <item attribuut="Inhoud">Aanvullende vragen op eerder gestelde vragen van het lid Snijder-Hazelhoff, ingezonden 3 november 2003, over verschillende manieren van interpretatie van de richtlijnen rondom de controle van voedselveiligheid in de verschillende lidstaten van de EU.</item>
         <item attribuut="Rubriek">Consument (Levensmiddelenkeuring) Handel en economie (Douane) Internationale betrekkingen (Europese Unie)</item>
         <item attribuut="Trefwoorden">Douane Levensmiddelenkeuring</item>
         <item attribuut="Vindplaats">Kamervragen met antwoord 2003-2004, nr. 331, Tweede Kamer</item>
         <item attribuut="Vraagnr_bij_indiening">2030402520</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Ormel</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2003-11-18</item>
         <item attribuut="Datum_indiening">2003-11-06</item>
         <item attribuut="Document-id">KVR18911</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="711" allpagenumbers="711 712" vetnummer="2030402520" code="0304tkkvr331" lopendefooter="Tweede Kamer, vergaderjaar 2003–2004, Aanhangsel" filenaam="KVR18911" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="331" onderwerp="" indiendatum="2003-11-6">
         <vrager partij="CDA" oorsprong="parlement">Ormel</vrager>
         <vrager partij="CDA" oorsprong="parlement">Atsma</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-11-18">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Waarom vernietigt Nederland partijen afgekeurde voedingsmiddelen en stuurt België afgekeurde voedingsmiddelen terug naar het land van herkomst? Staat het lidstaten vrij om op verschillende wijze om te gaan met afgekeurde voedingsmiddelen? Op welke wijze wordt voorkomen dat een partij die is afgekeurd door een andere lidstaat alsnog wordt goedgekeurd? </vraag>
      <vraag nummer="2">Is er verschil in meetmethoden tussen lidstaten van de Europese Unie? Zo ja, is er dan wel een uniforme grenswaarde waaraan producten moeten voldoen? </vraag>
      <vraag nummer="3">Controleert Nederland voedingsmiddelen van dierlijke oorsprong op contaminatie met nitrofuranen en chlooramfenicol met apparatuur die gevoeliger is dan apparatuur in andere lidstaten? Controleert Nederland nauwkeuriger dan de Europese regelgeving aangeeft? Hanteert Nederland scherpere normen dan de overige lidstaten? </vraag>
      <vraag nummer="4">Voldoet de controle op nitrofuranen in België aan de Europese norm? Geldt dit ook voor de controle op malachiet-groen? Gaat dit ook op voor andere stoffen? </vraag>
      <vraag nummer="5">Klopt het dat visimporten zich verplaatsen van de Rotterdamse haven naar Antwerpen vanwege een verschil in keuringsmethode? </vraag>
      <vraag nummer="6">Behoort de voedselcontrole in de gehele Europese Unie niet op gelijke wijze en met dezelfde grenswaarden te worden uitgevoerd? </vraag>
      <vraag nummer="7">Is er sprake van benadeling van de Nederlandse handelspositie? Zo ja, welke stappen gaat u ondernemen? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Snijder-Hazelhoff (VVD), ingezonden 3 november 2003. </toelichting>
   <antwoorden aantal="6">
      <antwoord nummer="1">Indien bij importen uit Derde Landen van voedingsmiddelen van dierlijke oorsprong verboden stoffen worden aangetroffen, biedt de Europese regelgeving de keuze tussen vernietiging ter plaatse (bij gevaar voor de volksgezondheid) of terugsturen van deze producten naar het land van herkomst. Omdat de mogelijke risico’s voor de volksgezondheid momenteel niet in elke lidstaat gelijk beoordeeld worden door verschillen in meetnauwkeurigheid en door verschillen in interpretatie van de gevonden concentraties verboden stoffen, kan ongelijkheid ontstaan in de behandeling van partijen met aangetroffen verboden stoffen. Harmonisatie van de gevoeligheid van analysemethoden en harmonisatie van de te nemen maatregelen (zie ook antwoord op vraag 2 en 3 van mevrouw Snijder-Hazelhoff) kan dit voorkomen. Harmonisatie voorkomt eveneens dat een partij, die in het ene land is afgekeurd in een ander land alsnog wordt goedgekeurd. Uiteraard dienen de geharmoniseerde meetmethoden en maatregelen ook daadwerkelijk te worden nageleefd, controle hierop is de verantwoordelijkheid van de individuele lidstaten. Het Voedsel- en Veterinair Bureau van de Europese Commissie (FVO) ziet erop toe dat de lidstaten deze verantwoordelijkheid nakomen. </antwoord>
      <antwoord nummer="2">Er bestaan verschillen tussen de meetmethodes van de verschillende lidstaten, in de EU worden geen uniforme meetmethodes voorgeschreven. Wel moeten de meetmethoden aan Europese kwaliteitscriteria voldoen om vergelijkbare meetresultaten te verkrijgen. Om te voorkomen dat hierbij rechtsongelijkheid ontstaat, is er in de EU afgesproken te streven naar een geharmoniseerde gevoeligheidsgrens voor de analyse van elke verboden stof (diergeneesmiddel). Deze gevoeligheidsgrens, ook wel MRPL genoemd (Minimum Required Performance Level), is reeds vastgesteld voor bijvoorbeeld chlooramfenicol en de zogenaamde nitrofuranen, maar nog niet voor een aantal andere verboden stoffen. </antwoord>
      <antwoord nummer="3">Nederland controleert de voedingsmiddelen op de aanwezigheid van nitrofuranen en chlooramfenicol vermoedelijk nauwkeuriger dan een aantal andere lidstaten. Om echter ongelijkheid tussen de lidstaten te voorkomen heeft Nederland de EU voorgesteld de gevoeligheidsgrenzen van de meetmethoden en de maatregelen te harmoniseren voor levensmiddelen van dierlijke oorsprong waarin verboden stoffen zijn aangetoond. Voor Nederland gelden geen scherpere normen dan voor de andere lidstaten, in principe mogen er in het geheel geen residuen van verboden stoffen aanwezig zijn. Overigens is er voor chlooramfenicol en nitrofuranen een MRPL vastgesteld. </antwoord>
      <antwoord nummer="4 en 5">Of in België de controle op nitrofuranen in België aan de Europese norm voldoet, valt moeilijk te zeggen omdat we daar geen meetgegevens van hebben. Dit kan alleen door de EU/FVO beantwoord worden. Dit neemt echter niet weg dat er tussen lidstaten verschil kan bestaan in de nauwkeurigheid waarmee wordt gemeten en in de maatregelen bij aangetroffen residuen van een stof met nultolerantie. Om mogelijke verschillen tussen Nederland, België en andere lidstaten op te heffen heeft Nederland de EU recent voorgesteld de gevoeligheidsgrenzen bij de analyses te gaan hanteren als actiegrens. Voor malachiet-groen is zeer recent in EU-verband een gevoeligheidsgrens vastgesteld. Ik ga ervan uit dat de Belgische controle deze gaat hanteren of reeds hanteert. Niet voor alle verboden stoffen zijn gevoeligheidsgrenzen afgesproken, Nederland is in de controles waarschijnlijk nu nog strenger dan België, gezien het ontwijkend gedrag naar België van een aantal Nederlandse importeurs. Nederland heeft recent bij de EU aangedrongen op de instelling van tijdelijke gevoeligheidsgrenzen voor deze stoffen, in afwachting van de definitieve vaststelling (zie ook beantwoording van vraag 2 en 3 van Aanhangsel Handelingen nr. 330, vergaderjaar 2003–2004. </antwoord>
      <antwoord nummer="6">De regering is een sterke voorstander van Europese harmonisatie van de nauwkeurigheid waarmee voedselcontrole in de EU plaatsvindt, evenals van de harmonisatie van te nemen maatregelen bij aangetroffen verboden stoffen. Een gelijke analysemethode is echter niet verplicht, wel dient aan de vereiste nauwkeurigheid te worden voldaan. </antwoord>
      <antwoord nummer="7">Door de verschillen in meten en handelen tussen de lidstaten is er waarschijnlijk sprake van benadeling van de Nederlandse handelspositie. Met de voorstellen voor harmonisatie van gevoeligheidsgrenzen, tijdelijke gevoeligheidsgrenzen, actiegrenzen en maatregelen bij aangetroffen verboden stoffen, die Nederland bij de EU heeft aangekaart, zijn naar mijn mening reeds noodzakelijke stappen ondernomen om hieraan een eind te maken. </antwoord>
      <noten afkomstig="antwoord"/>
   </antwoorden>
</kvr>
