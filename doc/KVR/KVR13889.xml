<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Van de Camp (beiden CDA) aan de minister van Justitie over recidivecijfers van ex-gedetineerden. (Ingezonden 28 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13889
</item>
         <item attribuut="Inhoud">Vragen naar aanleiding van een artikel in de Telegraaf van 18 mei 2001 dat meer dan zeventig procent van de ex-gedetineerden recidiveert.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Recidive</item>
         <item attribuut="Vindplaats">Kamervragen met antwoord 2000-2001, nr. 1374, Tweede Kamer</item>
         <item attribuut="Vraagnr_bij_indiening">2000111220</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">2001-06-20</item>
         <item attribuut="Datum_indiening">2001-05-28</item>
         <item attribuut="Document-id">KVR13889</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2865" allpagenumbers="2865 2866" vetnummer="2000111220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13889" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1374" onderwerp="" indiendatum="2001-05-28">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-06-20">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 1">Is het waar dat – zoals in een recent artikel <voetnoot nummer="1"/>wordt gesteld – meer dan zeventig procent van de ex-gedetineerden recidiveert? <voetnoot nummer="1"/>
      </vraag>
      <vraag nummer="2">Welk percentage van de ex-gedetineerden kan na vrijlating terecht in een resocialisatieprogramma? </vraag>
      <vraag nummer="3">Hoe verhouden aanbod van en vraag naar resocialisatieprogramma’s zich tot elkaar? </vraag>
      <vraag nummer="4">Is bekend hoeveel ex-gedetineerden geen woon- of verblijfplaats hebben na hun vrijlating? Worden deze personen opgevangen en/of begeleid? Zo ja, op welke wijze? </vraag>
      <vraag nummer="5">Klopt de uitspraak in het artikel dat in de ons omringende landen wél nazorg wordt gegeven? Zo ja, hoe is deze georganiseerd? Wat zijn de recidivecijfers in deze landen? </vraag>
      <vraag nummer="6">Bent u bereid structurele maatregelen te nemen om het recidivecijfer te verlagen? Zo ja, welke? </vraag>
      <noten afkomstig="vraag">
         <noot nummer="1" datum="2001-05-18" bron="De Telegraaf">De Telegraaf, 18 mei 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. Dat wil zeggen dat deze personen op den duur opnieuw in aanraking komen met Justitie, voor lichtere of voor zwaardere vergrijpen. Een kleiner deel, ruim 40%, wordt binnen drie jaar opnieuw veroordeeld tot een vrijheidsstraf. </antwoord>
      <antwoord nummer="2">Een deel van de gedetineerden krijgt reeds binnen de inrichting een programma-aanbod dat doorloopt na beëindiging van de detentie. Een voorbeeld zijn de zogenoemde maatschappelijke integratietrajecten. Ook in het kader van penitentiaire programma’s worden aan het einde van een detentietraject specifieke resocialisatieprogramma’s geboden. Daarbij kan de verantwoordelijkheid voor de uitvoering zowel bij de penitentiaire inrichting als bij een reclasseringsinstelling liggen. De sector Gevangeniswezen en de Stichting Reclassering Nederland hebben hierover een overeenkomst gesloten. Voorts wordt een aantal ex-gedetineerden na de detentie op vrijwillige basis door de reclassering begeleid. Resocialisatie staat nadrukkelijk in het perspectief van recidivevermindering. Naar schatting wordt op deze manier aan 30% van de ex-gedetineerden in ons land een resocialisatie-aanbod gedaan. Hierbij zij opgemerkt dat het overgrote deel van de gedetineerden slechts voor korte duur in detentie verblijft, waardoor een trajectmatig programma van resocialisatie niet haalbaar is. </antwoord>
      <antwoord nummer="3">Gelet op de ambitie tot een substantiële vermindering van recidive te komen, is er thans nog onvoldoende capaciteit voor resocialisatie en nazorg. Zowel het gevangeniswezen als de reclassering hebben programma’s ontwikkeld ten behoeve van gedetineerden. De organisaties streven waar mogelijk naar een aanbod op maat. Voor het overige volsta ik op dit punt met u te verwijzen naar de brief over de stand van zaken rond de recidive en een plan van aanpak voor de nazorg, die ik de Kamer nog voor de zomer heb toegezegd. </antwoord>
      <antwoord nummer="4">De huisvestingsproblematiek van ex-gedetineerden wordt tot dusver niet systematisch gemonitored. Uit een beperkt onderzoek, in 1998 uitgevoerd door Bonjo en de Woonbond, bleek dat toen 23% van de ex-gedetineerden niet over woonruimte beschikte. Dit komt in grote lijnen overeen met indrukken uit de praktijk. Voor de dak- en/of thuisloze ex-gedetineerde heeft de reclassering een specifiek programma-aanbod. Een voorbeeld daarvan is het project Herstart van het Leger des Heils. Daarin wordt in samenwerking met de penitentiaire inrichting gedurende de detentie een integraal trajectmatig zorgaanbod gedaan betreffende «wonen, arbeid en zorg». De reclassering wacht de gedetineerde in dit project letterlijk bij de poort op, plaatst de betrokkene in een specifieke woonopvang en verzorgt de verdere trajectbegeleiding. Ook Stichting Exodus voorziet in de opvang van ex-gedetineerden door middel van haar woon-werktrajecten. Op de resultaten betreffende de recidive-vermindering zal ik in mijn bovengenoemde brief aan Uw Kamer nader ingaan. </antwoord>
      <antwoord nummer="5">Zoals uit bovenstaande antwoorden moge blijken wordt er ook in Nederland nazorg gegeven aan ex-gedetineerden, zij het in beperktere mate dan wellicht wenselijk. In de ons omringende landen verschilt de situatie niet wezenlijk van die in ons land. Internationaal onderzoek rechtvaardigt de conclusie dat een tijdens de detentie gestart reïntegratietraject dat na de detentie doorloopt, een zekere recidivevermindering met zich mee kan brengen. Bijvoorbeeld in België en het Verenigd Koninkrijk is sprake van een voorwaardelijke invrijheidstelling, die door goed gedrag verdiend kan worden en onder bijzondere (begeleidings)condities wordt toegekend. Het recidivecijfer onder ex-gedetineerden in de ons omringende landen ligt voor zover bekend ongeveer op hetzelfde niveau als in ons land. </antwoord>
      <antwoord nummer="6">Gelet op het evidente maatschappelijke belang van de vermindering van recidive, ben ik hiertoe zeker bereid. Ik moge de vragenstellers opnieuw verwijzen naar de brief over de stand van zaken rond de recidive en een plan van aanpak voor de nazorg, die ik de Kamer binnenkort – nog voor de zomer – zal doen toekomen. Hierin zal ik tevens ingaan op voorstellen die eerder vanuit de Kamer op dit punt zijn gedaan. </antwoord>
      <noten afkomstig="antwoord"/>
   </antwoorden>
</kvr>
