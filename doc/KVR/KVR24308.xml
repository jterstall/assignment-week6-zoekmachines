<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Vos (beiden GroenLinks) aan de minister voor Vreemdelingenzaken en Integratie over klachten van de VNG over het asielbeleid. (Ingezonden 16 augustus 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24308
</item>
         <item attribuut="Inhoud">Vragen naar aanleiding van het artikel 'VNG botst met Verdonk over het asielbeleid' in NRC Handelsblad van 12 augustus 2005.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Gemeenten Vreemdelingen</item>
         <item attribuut="Vindplaats">Kamervragen met antwoord 2005-2006, nr. 355, Tweede Kamer</item>
         <item attribuut="Vraagnr_bij_indiening">2040519790</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-11-16</item>
         <item attribuut="Datum_indiening">2005-08-16</item>
         <item attribuut="Document-id">KVR24308</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="765" allpagenumbers="765 766 767" vetnummer="2040519790" code="0506tkkvr355" lopendefooter="Tweede Kamer, vergaderjaar 2005–2006, Aanhangsel" filenaam="KVR24308" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="355" onderwerp="" indiendatum="2005-08-16">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="16 november 2005), zie ook Aanhangsel Handelingen nr. 2361, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht <voetnoot nummer="1"/>dat de Vereniging van Nederlandse Gemeenten (VNG) zich beklaagt over de uitvoering van het asielbeleid? </vraag>
      <vraag nummer="2">Klopt het dat u met de VNG heeft afgesproken dat er een «sluitende aanpak» voor de opvang van asielzoekers zou komen, waardoor asielzoekers, al dan niet uitgeprocedeerd, niet uit de opvang worden gezet? </vraag>
      <vraag nummer="3">Kunt u aangeven hoe de departementale hulpdesk voor gemeenten ten behoeve van de uitvoering van het asielbeleid tot nu toe functioneert? Wat is de precieze taakomschrijving van deze hulpdesk? Valt onder deze taakomschrijving ook het doorlichten van de uitvoering van het asielbeleid? Functioneert de hulpdesk als klachtinstantie? Zo ja, hoeveel klachten zijn er inmiddels bij de hulpdesk binnengekomen en hoe worden deze klachten afgehandeld? Bestaat er een mogelijkheid van bezwaar en/of beroep tegen beslissingen van de hulpdesk? </vraag>
      <vraag nummer="4">Waarop is de klacht van gemeenten gebaseerd dat asielprocedures ondoorzichtig zijn? Legt deze kritiek van het openbaar bestuur niet de bijl aan de wortel van de houdbaarheid van Nederlandse asielprocedures nu ervan mag worden uitgegaan dat gemeenten over een uitstekende juridische expertise beschikken om het verloop van asielprocedures op waarde te schatten? Welke maatregelen neemt u zich voor om aan deze kritiek van gemeenten tegemoet te komen? </vraag>
      <vraag nummer="5">Klopt het dat gemeenten zich beklagen over gebrekkige communicatie met de IND? Zo ja, hoeveel klachten zijn er inmiddels door gemeenten geuit? Klopt het dat gemeenten zich al eerder beklaagd hebben over de gebrekkige communicatie met de IND? Zo ja, waarom zijn er dan nog geen effectieve maatregelen getroffen tegen dit probleem? Hoe gaat u ervoor zorgen dat gemeenten zicht krijgen op de werkwijze van de IND? </vraag>
      <vraag nummer="6">Bent u bereid te inventariseren hoeveel uitgeprocedeerde asielzoekers er inmiddels op straat gezet zijn en waarvan het volgens gemeenten onduidelijk blijft hoe deze asielzoekers zonder uitreispapieren alsnog een verblijfsstatus kunnen krijgen? Waarom kunnen deze gevallen niet onder het buitenschuldcriterium worden gebracht? </vraag>
      <vraag nummer="7">Kunt u een indicatie geven op welke wijze thans het overleg tussen u en de VNG verloopt over de uitvoering van het asielbeleid? Op welke termijn zijn de aanbevelingen van de commissie van wijzen van de VNG te verwachten? Bent u bereid de Tweede Kamer te informeren over deze aanbevelingen en een kabinetsstandpunt hierop te formuleren? </vraag>
      <vraag nummer="8">Bent u het met de directeur van de VNG eens dat het draagvlak voor het Nederlandse asielbeleid afbrokkelt nu de uitvoering lijkt te falen? Noopt dit uiteindelijk niet tot een generaal pardon voor alle asielzoekers die onder de oude Vreemdelingenwet vallen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-08-12" bron="NRC Handelsblad" titel="VNG botst met Verdonk over het asielbeleid">NRC Handelsblad, 12 augustus 2005: «VNG botst met Verdonk over het asielbeleid»</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2" voetnoot="1">Neen, dat klopt niet. Bij de verschillende (bestuurlijke) overleggen die ik met de gemeenten heb gevoerd, heb ik altijd duidelijk gesteld dat afspraken over de terugkeer van uitgeprocedeerde asielzoekers, gericht op het voorkomen van dakloosheid, plaats zouden vinden binnen de bestaande wettelijke mogelijkheden. Ook heb ik over dit punt reeds vele malen gesproken met uw Kamer. Ten aanzien van de groep uitgeprocedeerde asielzoekers die vallen onder de doelgroep van het project Terugkeer, heb ik afgesproken dat niemand op straat terecht hoeft te komen voordat alle fasen van het faciliteringsproces doorlopen zijn. In juli 2004 heb ik in aanvulling hierop met de gemeenten een afspraak gemaakt over de beëindiging van de opvangvoorzieningen van de groep asielzoekers die vallen onder de Vreemdelingenwet 2000 en van wie de vertrektermijn zou aflopen voor het operationeel worden van het nieuwe categorale opvangmodel per 1 januari 2005. De afspraak was dat asielzoekers die behoorden tot deze zogenoemde «Tussengroep» voor een periode van maximaal 8 weken onderdak geboden zou worden in een onderdaklocatie, op voorwaarde dat zij actief aan hun zelfstandige terugkeer werkten. Ik heb aan deze afspraken uitvoering gegeven. Uw Kamer heb ik hierover geïnformeerd bij brieven van 30 juli 2004 <voetnoot nummer="1"/>
      </antwoord>
      <antwoord nummer="en 5" voetnoot="2 3">januari 2005 <voetnoot nummer="2"/>. Ten aanzien van asielzoekers die Nederland zijn binnengekomen onder de Vreemdelingwet 2000 (ná 1 april 2001), blijft het terugkeerbeleid conform de Vreemdelingenwet 2000 gehandhaafd. Dit betekent onder meer dat voor vreemdelingen die onder werking van Vreemdelingenwet 2000 vallen, het recht op overheidsvoorzieningen – waaronder opvang – eindigt 28 dagen nadat de aanvraag om toelating definitief is afgewezen. Om het daadwerkelijke vertrek uit Nederland van deze groep te bevorderen heb ik, zoals u weet, in de Terugkeernota van november 2003 <voetnoot nummer="3"/>een groot aantal maatregelen afgekondigd. Één van deze maatregelen behelst de implementatie van de categorale opvang door het Centraal Orgaan opvang Asielzoekers per 1 januari 2005. Deze categorale opvang brengt met zich mee dat asielzoekers bij hun eerste afwijzing van de asielaanvraag worden overgeplaatst naar een terugkeerlocatie. Vanuit deze terugkeerlocatie wordt er met de asielzoeker intensief gewerkt aan het voorbereiden van de terugkeer. Uitgeprocedeerde asielzoekers worden dus niet zomaar op straat gezet, maar worden op allerlei manieren door de overheid geassisteerd bij hun terugkeer naar het land van herkomst. Voorts wil ik u er op wijzen dat in het terugkeerbeleid de eigen verantwoordelijkheid van de vreemdeling zonder verblijfsrecht voor zijn terugkeer voorop blijft staan. Van degenen die niet zelfstandig willen terugkeren en, omdat zij hun terugkeer frustreren, ook niet (binnen redelijke termijn) kunnen worden uitgezet, worden de voorzieningen, dan wel het verblijf in een locatie voor vreemdelingenbewaring beëindigd. De verantwoordelijkheid van de overheid is eindig en daarom kan nooit uitgesloten worden dat vreemdelingen die niet op de juiste wijze meewerken aan terugkeer, ondanks alle inspanningen van de overheid, uiteindelijk op straat terechtkomen. In die zin kan de overheid nooit een voor 100% sluitend terugkeerbeleid bewerkstelligen. De enige mogelijkheid daartoe zou het verlenen van onbeperkte opvang en het de facto creëren van een verblijfsrecht zijn. Dat is niet aanvaardbaar. Uiteraard blijft de IND gedurende het gehele terugkeertraject oog houden voor schrijnende situaties. Indien ik oordeel dat dit het geval is, kan ik, gebruikmakend van mijn discretionaire bevoegdheid, alsnog instemmen met verblijf in Nederland. </antwoord>
      <antwoord nummer="3">Tijdens het bestuurlijk overleg met de VNG op 21 maart jongstleden is de inrichting van een centraal informatiepunt voor gemeenten over de uitvoering van het project Terugkeer afgesproken. Sinds mei 2005is dit informatiepunt operationeel; de Stafdirectie Coördinatie Vreemdelingenketen van het ministerie van Justitie heeft daartoe het Centraal Informatiepunt project Terugkeer (hierna: CIT) ingericht. De gemeenten zijn hierover elk afzonderlijk per brief van 9 mei 2005geïnformeerd. Het CIT is telefonisch en per e-mail te bereiken. De gemeenten kunnen het CIT benaderen met vragen of opmerkingen over de uitvoering van het project Terugkeer die voor gemeenten van belang kunnen zijn. Het doorlichten van de uitvoering van het asielbeleid behoort niet tot de taak van het CIT. Tot 1 september jongstleden zijn er door het CIT circa 30 contacten geregistreerd. Het grootste deel ervan kon direct worden afgehandeld. De overige zaken zijn in samenwerking met IND of COA binnen enkele dagen afgehandeld. In een enkel geval is de vragensteller doorverwezen, wanneer het een casus betrof die geen betrekking had op het project Terugkeer. Tot dusver is geen van de contacten als klacht aan te merken geweest. In voorkomende gevallen heeft het CIT bemiddeld tussen gemeente en uitvoeringsinstantie om voorliggende uitvoeringskwesties naar genoegen van partijen af te handelen. Van een situatie waarin het CIT zelfstandig beslissingen neemt, is daarbij overigens geen sprake. Derhalve is er ook geen bezwaar en/of beroep mogelijk. </antwoord>
      <antwoord nummer="4">Het is mij niet duidelijk waarop de klacht van de gemeenten gebaseerd is dat de asielprocedures ondoorzichtig zijn. Opvallend hierbij is dat de klachten zich alleen richten op de negatieve beslissingen op de asielaanvraag. En dat terwijl er ten aanzien van de doelgroep van het project Terugkeer reeds ruim 6.000 asielvergunningen zijn verleend. Juist omdat terugkeer, als gevolg van een negatieve beslissing op de asielaanvraag, een gevoelig onderwerp is, wordt er vanuit het project Terugkeer zeer veel aandacht besteed aan de informatievoorziening met gemeenten. Op verschillende momenten en op diverse manieren is met de VNG en (individuele) gemeenten gecommuniceerd en uitleg gegeven over de wijze waarop asielzoekers in het project Terugkeer gefaciliteerd worden bij terugkeer wanneer hun asielaanvraag definitief is afgewezen na een toets door een onafhankelijke rechter. Daarnaast is het CIT voor gemeenten ingericht, zie mijn antwoord op vraag 3. Gemeenten kunnen via het CIT aanvragen doen voor aanvullende voorlichting over het project Terugkeer op locatie. Uit de vragen die aan het CIT zijn voorgelegd, blijkt overigens niet dat gemeenten klachten hebben over de ondoorzichtigheid van de asielprocedures. Ik ben dan ook niet voornemens om aanvullende maatregelen te nemen. </antwoord>
      <antwoord nummer="5">Klachten van gemeenten worden door de VNG zelf verzameld en geregistreerd. Ik heb daar geen zicht op. Tot nu toe zijn mij geen specifieke klachten gemeld. Zie overigens het antwoord op vraag 3. </antwoord>
      <antwoord nummer="6">In antwoord op de vragen van kamerlid de Vries, 11 juli 2005heb ik aangegeven dat er op peildatum 9 juni 2005vanuit het project Terugkeer in totaal 59 personen aan het einde van het verblijf op het vertrekcentrum op straat zijn gezet. Vertegenwoordigers van COA, IND en VP hebben gezamenlijk vastgesteld dat deze vreemdelingen geen medewerking hebben verleend aan het organiseren van de terugkeer naar het land van herkomst. Daarnaast was er ten aanzien van deze 59 vreemdelingen geen grond tot inbewaringstelling omdat het zicht op uitzetting ontbrak. Inmiddels is op peildatum 4 september 2005het aantal vreemdelingen dat om bovengenoemde redenen op straat is gezet, vastgesteld op 98. Als objectief vastgesteld wordt dat iemand niet kan terugkeren naar het land van herkomst door omstandigheden die buiten zijn schuld liggen, kan deze vreemdeling in aanmerking komen voor een vergunning op grond van het buitenschuldbeleid. Op 14 december </antwoord>
      <antwoord nummer="2004" voetnoot="4">
         <voetnoot nummer="4"/>heb ik een brief aan uw Kamer gezonden waarin ik heb aangegeven wanneer een vreemdeling in aanmerking kan komen voor een vergunning op basis van het buitenschuldbeleid. </antwoord>
      <antwoord nummer="7">Met de VNG vindt regelmatig overleg plaats over het vreemdelingenbeleid. De commissie van wijzen is door de VNG ingesteld. De VNG is dan ook degene die kan aangeven wanneer eventuele aanbevelingen zijn te verwachten. Overigens heeft de commissie haar werkzaamheden inmiddels beëindigd. </antwoord>
      <antwoord nummer="8">Nee, ik ben het niet eens met de directeur van de VNG dat het draagvlak voor het Nederlandse asielbeleid afbrokkelt. Ik ben dan ook niet van mening dat dit moet leiden tot een generaal pardon voor alle asielzoekers die onder de oude Vreemdelingenwet vallen. </antwoord>
      <noten afkomstig="antwoord">
         <noot nummer="1">TK 2003–2004, 29 344, nr. 30</noot>
         <noot nummer="2">TK 2004–2005, 29 344, nr. 37</noot>
         <noot nummer="3">TK 2003–2004, 29 344, nr. 1</noot>
         <noot nummer="4">TK 2004–2005, 19 637 en 29 800, nr. 883</noot>
      </noten>
   </antwoorden>
</kvr>
