<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Van Gennip en Ferrier (beiden CDA) aan de ministers
van Buitenlandse Zaken en voor Ontwikkelingssamenwerking over de nasleep van
de verwoestende cycloon in Birma. (Ingezonden 14 mei 2008); Antwoord</item>
         <item attribuut="Bestand">17Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32114</item>
         <item attribuut="Inhoud">Vragen naar aanleiding bericht (Het Parool, 10 mei 2008) dat de
militaire regering van Birma (Myanmar) buitenlandse hulp blijft weigeren, met
ernstige gevolgen voor de eigen noodlijdende bevolking. Indieners vragen inzet
van de regering voor initiatieven van de EU en de VN die de junta onder druk
zouden moeten zetten om buitenlandse hulp en hulpverleners toe te
laten.</item>
         <item attribuut="Rubriek">Ontwikkelingssamenwerking (Nood- en humanitaire
hulp)</item>
         <item attribuut="Trefwoorden">Birma
Nood- en humanitaire hulp</item>
         <item attribuut="Vindplaats">Kamervragen met antwoord 2007-2008, nr. 2482, Tweede Kamer</item>
         <item attribuut="Vraagnr_bij_indiening">2070820000</item>
         <item attribuut="Afkomstig_van">Buitenlandse Zaken (BUZA)
Ontwikkelingssamenwerking (OS)</item>
         <item attribuut="Indiener">
            <persoon partij="CDA">Van Gennip</persoon>
            <persoon partij="CDA">Ferrier</persoon>
         </item>
         <item attribuut="Datum_reaktie">2008-05-20</item>
         <item attribuut="Datum_indiening">2008-05-14</item>
         <item attribuut="Document-id">KVR32114</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5091" allpagenumbers="5091 5092" vetnummer="2070820000" code="0708tkkvr2482" lopendefooter="Tweede Kamer, vergaderjaar 2007–2008, Aanhangsel" filenaam="KVR32114" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2482" onderwerp="" indiendatum="2008-05-14">
         <vrager partij="CDA" oorsprong="parlement">Van Gennip</vrager>
         <vrager partij="CDA" oorsprong="parlement">Ferrier</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2008-05-20">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Junta Birma blijft hulp weigeren»? <voetnoot nummer="1"/>Deelt u de mening dat het onthouden van hulp aan de eigen noodlijdende bevolking volstrekt onacceptabel is? </vraag>
      <vraag nummer="2">Welke stappen heeft de Nederlandse regering in de afgelopen week genomen om te bewerkstelligen dat hulpgoederen en hulpverleners vrije toegang tot Birma krijgen? </vraag>
      <vraag nummer="3">Deelt u de mening dat zowel de EU, in persoon van eurocommissaris Louis Michel, als de VN, bij voorkeur in de persoon van Ban Ki Moon, zo spoedig mogelijk naar de regio moeten afreizen om Birma onder grote druk moeten zetten om hulpgoederen en hulpverleners toe te laten? Deelt u de mening dat er ook grotere druk op de buurlanden China en India moet worden gezet opdat zij hun verantwoordelijkheid in de richting van de Birmese autoriteiten nemen? Heeft u reeds druk uitgeoefend op China en India? Zo neen, bent u bereid dit alsnog te doen? </vraag>
      <vraag nummer="4">Bent u bereid, zowel via de EU als in bilateraal verband de grootst mogelijke inspanning te leveren om te komen tot een resolutie van de VN-Veiligheidsraad van de VN gericht op de toelating van hulpverleners en hulpgoederen tot Birma? </vraag>
      <vraag nummer="5">Deelt de mening dat hier sprake is van Responsibility to protect en daarmee van een dwingende verantwoordelijkheid van de internationale gemeenschap? Zo ja, welke consequenties voor de internationale gemeenschap houdt dit voor de Nederlandse regering in? </vraag>
      <vraag nummer="6">Deelt u de mening dat de uitkomsten van het referendum van 10 mei 2008 niet representatief zijn en dat de internationale gemeenschap deze uitkomsten dan ook niet dient te accepteren? </vraag>
      <vraag nummer="7">Bent u bereid vanwege het spoedeisende karakter deze vragen uiterlijk 14 mei 2008 18:00 te beantwoorden? </vraag>
      <noten afkomstig="vraag">
         <noot nummer="1" datum="2008-05-10" bron="www.parool.nl">www.parool.nl, 10 mei 2008</noot>
      </noten>
   </vragen>
   <antwoorden aantal="6">
      <antwoord nummer="1">Ja. De Nederlandse regering heeft de afgelopen dagen diverse malen aangegeven het onverantwoordelijk en onacceptabel te vinden dat een regering haar eigen burgers bij zo’n grote ramp geen bescherming biedt en zeer moeizaam meewerkt aan de toegang voor internationale hulpverlening. Humanitaire hulp is per definitie neutraal, onafhankelijk en onpartijdig en dient enkel en alleen voor het verlenen van noodhulp aan de getroffenen. Het is dan ook van belang om politiek en humanitaire hulp te scheiden als het gaat om een crisis van deze omvang. </antwoord>
      <antwoord nummer="2">Mede op initiatief van Nederland heeft op 13 mei jl. in Brussel een ingelaste RAZEB plaatsgevonden over de humanitaire situatie in Birma. In de Raadsconclusies wordt Birma nogmaals opgeroepen om volledige toegang aan humanitaire hulpverleners te verlenen en is steun uitgesproken voor de activiteiten van de VN, internationale hulporganisaties en de humanitaire missie van Eurocommissaris Louis Michel naar Birma. Voorafgaand aan de vergadering van 13 mei jl. maar ook sindsdien is door de Nederlandse regering op diverse niveaus en in diverse gremia overleg gevoerd om de hulpverlening aan de slachtoffers in Birma te helpen bespoedigen en te verruimen. In een gesprek met zijn Franse collega Kouchner en zijn Indonesische collega Wirajuda (Indonesië is momenteel non-permanent lid) heeft minister Verhagen Nederlandse steun toegezegd voor een resolutie van de Veiligheidsraad. Minister Koenders heeft telefonisch contact gehad met zowel de honorair consul van Birma in Nederland, als met de Birmese ambassadeur in Brussel. Hij heeft daarbij een dringend appèl gedaan op de Birmese autoriteiten de afgifte van visa aan buitenlandse hulpverleners te bespoedigen. Eveneens is op hoogambtelijk niveau gesproken met de Chinese ambassadeur, onder meer over Birma en de toegang van hulpverleners. </antwoord>
      <antwoord nummer="3 en 4">Iedere activiteit die leidt tot een ruimhartiger toelatingsbeleid van de zijde van de Birmese autoriteiten wordt door Nederland toegejuicht. In dat kader ondersteunen wij de reis van Eurocommissaris Michel naar Thailand en Birma. Landen in de regio, waaronder China, India en ASEAN-lidstaten, dienen evenzeer hun verantwoordelijkheid te nemen en al hun invloed aan te wenden om een nog grotere humanitaire ramp in Birma te voorkomen. Daarover wordt zowel bilateraal als in multilateraal verband druk overleg gevoerd. In EU-verband zal de komende dagen via démarches in Birma, Vietnam, Indonesië, Singapore, Laos, Thailand en de Filipijnen nogmaals aandacht worden gevraagd voor de noodzaak de hulpverlening aan de noodlijdende bevolking in Birma snel en op grote schaal uit te breiden. </antwoord>
      <antwoord nummer="5">Wij zijn er van overtuigd dat als de Veiligheidsraad kiest voor de mensen in nood en een klemmend beroep doet op de Birmese autoriteiten hulp toe te laten, dit effect zal sorteren. Wij doen daarom een beroep op de Veiligheidsraad zich via een resolutie uit te spreken. De Veiligheidsraad heeft daartoe het volste recht, omdat de omvang van de menselijke tragedie in Birma een bedreiging vormt voor de vrede en veiligheid. Wij hebben aan de Permanente Vertegenwoordiger in New York gevraagd zich voor een resolutie in te zetten bij de leden van de Veiligheidsraad. Het beginsel van de responsibility to protect (R2P) heeft betrekking op vier ernstige misdrijven: genocide, oorlogsmisdrijven, ethnische zuivering en misdrijven tegen de menselijkheid. Hoewel juridisch geen uitgemaakte zaak, lijken er op het eerste gezicht gronden te zijn om te beargumenteren dat de houding van de Birmese regering gekwalificeerd kan worden als een misdrijf tegen de menselijkheid, zeker als de situatie voortduurt of verergert. Omdat landen als China politieke reserves hebben bij het R2P-beginsel, achten wij op dit moment de kans op aanvaarding van een resolutie van de Veiligheidsraad het grootst als er vooralsnog geen beroep wordt gedaan op R2P. Een urgente oproep van de Veiligheidraad aan Birma dient naar onze mening nu prioriteit te hebben. Tegelijkertijd dient naar onze mening de optie van een beroep op R2P nadrukkelijk te worden opengehouden en verder te worden onderzocht. </antwoord>
      <antwoord nummer="6">Het geplande referendum over de grondwet heeft, volgens planning en ondanks de oproep tot uitstel door VN Secretaris Generaal Ban Ki Moon, plaatsgevonden op 10 mei jl. Betrouwbare informatie over het proces en de uitkomst van het referendum is nog niet bekend. Wel zijn er voldoende aanwijzingen dat het referendum niet vrij en eerlijk is verlopen. De uitkomst zal pas na 24 mei bekend zijn. </antwoord>
      <antwoord nummer="7">Vanwege ons beider verblijf in het buitenland was beantwoording van deze vragen binnen de door u gevraagde termijn helaas niet mogelijk. </antwoord>
      <noten afkomstig="antwoord"/>
   </antwoorden>
</kvr>
