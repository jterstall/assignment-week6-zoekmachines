<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ten Hoopen en Biskop (beiden CDA) aan de staatssecretaris van Economische Zaken over het oneigenlijk gebruik van de toerismebepaling in de winkeltijdenwet. (Ingezonden 22 maart 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27815
</item>
         <item attribuut="Inhoud">Vragen naar aanleiding van een bericht in BN/De Stem van 16 maart 2007 over het besluit van de gemeente Roosendaal om de winkels 52 zondagen per jaar te openen. Volgens vragenstellers is dit besluit in strijd met de strekking van de Winkeltijdenwet omdat hier geen sprake is van een 'toeristisch regime'. Zij verzoeken de minister om de wet te wijzigen als zou blijken dat deze in de huidige vorm niet goed handhaafbaar is. Hierbij verwijzen zij ook naar de antwoorden op eerdere vragen over dit onderwerp (Aanhangsel Handelingen II, 2005-2006, nr. 508).</item>
         <item attribuut="Rubriek">Handel en economie (Binnenlandse handel) Inkomen en rechtspositie (Werktijden) Vrijetijdsbesteding (Toerisme)</item>
         <item attribuut="Trefwoorden">Toerisme Werktijden Winkels</item>
         <item attribuut="Vindplaats">Kamervragen met antwoord 2006-2007, nr. 1260, Tweede Kamer</item>
         <item attribuut="Vraagnr_bij_indiening">2060710140</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
            <persoon partij="CDA">Biskop</persoon>
         </item>
         <item attribuut="Datum_reaktie">2007-04-16</item>
         <item attribuut="Datum_indiening">2007-03-22</item>
         <item attribuut="Document-id">KVR27815</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2677" allpagenumbers="2677 2678" vetnummer="2060710140" code="0607tkkvr1260" lopendefooter="Tweede Kamer, vergaderjaar 2006–2007, Aanhangsel" filenaam="KVR27815" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1260" onderwerp="" indiendatum="2007-03-22">
         <vrager partij="CDA" oorsprong="parlement">Ten Hoopen</vrager>
         <vrager partij="CDA" oorsprong="parlement">Biskop</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-04-16">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Coalitie al eens over koopzondag»? <voetnoot nummer="1"/>
      </vraag>
      <vraag nummer="2">Deelt u de mening dat het voorgenomen besluit van de gemeente Roosendaal om de winkels 52 zondagen per jaar te openen in strijd is met de strekking van de Winkeltijdenwet, aangezien het «toeristisch regime» bedoeld is voor gemeenten met een substantieel aantal toeristen (bij de berekening waarvan toerisme door verkoopactiviteiten niet meetelt)? </vraag>
      <vraag nummer="3">Bent u bereid om op grond van strijd met (de strekking van) de Winkeltijdenwet te verhinderen dat de gemeente Roosendaal dit voorgenomen besluit neemt? Zo neen, waarom niet? </vraag>
      <vraag nummer="4" voetnoot="2">Bent u bereid om de Winkeltijdenwet te wijzigen als wederom <voetnoot nummer="2"/>blijkt dat handhaving van de wet nu niet mogelijk is? Deelt u de mening dat de Winkeltijdenwet volgens de afspraken in het regeerakkoord gewijzigd moet worden? </vraag>
      <vraag nummer="5">Bent u tevens bereid om het wetsvoorstel tot Wijziging van de Winkeltijdenwet op korte termijn in te dienen, aangezien de toerismebepaling steeds vaker oneigenlijk gebruikt wordt? </vraag>
      <vraag nummer="6">Deelt u de mening dat het redelijk zou zijn om de Wijziging van de Winkeltijdenwet van terugwerkende kracht te voorzien, zodat besluiten, die gemeenten in anticipatie op de uitvoering van het regeerakkoord in strijd met de strekking van deze wet nemen, ongedaan gemaakt kunnen worden? </vraag>
      <noten afkomstig="vraag">
         <noot nummer="1" datum="2007-03-16" bron="BN/DeStem">BN/DeStem, 16 maart 2007</noot>
         <noot nummer="2" documenttype="Kamervragen" documentnummer="506" documentjaargang="2005-2006">Aanhangsel Handelingen, nr. 506, vergaderjaar 2005–2006.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee. Voor de beoordeling of artikel 3, lid 3, onder a, van de Winkeltijdenwet (het zogenoemde toeristisch regime) van toepassing kan worden verklaard, formuleert de wet de voorwaarde dat de aantrekkingskracht voor toerisme geheel of nagenoeg geheel buiten de verkoopactiviteiten, die door de zondagsopening mogelijk worden gemaakt, moet zijn gelegen. De eis dat het moet gaan om een substantieel aantal toeristen stelt de wet niet. De afweging of de bepaling van toepassing kan worden verklaard, is primair niet aan de minister van Economische Zaken, maar aan de gemeente. </antwoord>
      <antwoord nummer="3">Nee, uit de beschikbare informatie maak ik op dat de gemeenteraad van Roosendaal gebruik wil maken van de bevoegdheden die de Winkeltijdenwet aan gemeenten heeft geattribueerd binnen de door deze wet gestelde grenzen. Daarbij moet de gemeenteraad van de gemeente Roosendaal de afweging maken of zij terecht gebruik maakt van de vrijstellingsbevoegdheid. Uit de informatie die de gemeente Roosendaal mij heeft verstrekt, maak ik voorts op dat de gemeente toeristische aantrekkingskracht heeft, die ligt buiten verkoopactiviteiten van winkels. Er wordt onder andere melding gemaakt van 120.000 overnachtingen per jaar, evenementen, natuurschoon en een groot recreatiepark. Ik merk op dat ik op grond van de Winkeltijdenwet geen bevoegdheid heb te voorkomen dat de gemeenteraad bovengenoemd besluit neemt of een dergelijk besluit ongedaan te maken; wel beschikt de Kroon op grond van de Gemeentewet over een algemeen vernietigingsrecht van beslissingen van gemeentelijke bestuursorganen. De minister van Binnenlandse Zaken en Koninkrijksrelaties kan, al dan niet mede door ondergetekende als beleidsverantwoordelijke minister voor de Winkeltijdenwet, voornoemd besluit van de gemeenteraad van Roosendaal ter (spontane) vernietiging voordragen aan de Kroon (artikel 273 van de Gemeentewet). Hierbij merk ik op dat spontane vernietiging een uiterste middel is dat alleen dan ingezet wordt om de constitutionele verhoudingen te herstellen (Kamerstukken II, 2005/06, 30 300 VII, nr. 75). Daarvan is hier naar mijn oordeel geen sprake. </antwoord>
      <antwoord nummer="4">De gemeente maakt binnen de grenzen van de wet gebruik van de haar geattribueerde bevoegdheden. De handhaving op zichzelf is dan ook geen aanleiding de Winkeltijdenwet te wijzigen. De afspraak in het Coalitieakkoord luidt dat het oneigenlijk gebruik van de toerismebepaling in de Winkeltijdenwet ter verruiming van het aantal koopzondagen wordt tegengegaan. Nader onderzoek naar verschillende beleidsopties zal moeten uitwijzen of wetswijziging noodzakelijk is en hoe die wijziging dan zou moeten worden vormgegeven. </antwoord>
      <antwoord nummer="5">Ja, daargelaten of er in juridische zin sprake is van «oneigenlijk» gebruik, ben ik bereid tot een wetswijziging indien dit noodzakelijk is ter uitvoering van het coalitieakkoord. Ik wil hierbij zorgvuldigheid betrachten. Ik verwacht op korte termijn te beschikken over nadere informatie over onder andere de uitvoerbaarheid van verschillende beleidsopties. Ik zal u zo spoedig mogelijk daarna informeren over de kabinetsvoornemens, uiterlijk voor het zomerreces. </antwoord>
      <antwoord nummer="6">Besluiten, genomen vóór de wijziging van de Winkeltijdenwet, kunnen niet met terugwerkende kracht ongedaan gemaakt worden. Wel zal in een voorstel tot wijziging van de Winkeltijdenwet geregeld moeten worden hoe in de toekomst moet worden omgegaan met de verordeningen in het licht van een aangepaste Winkeltijdenwet. Het ligt in de rede in dat geval te bepalen dat op het tijdstip waarop een voorstel tot wijziging van de Winkeltijdenwet tot wet wordt verheven en in werking treedt, geldende verordeningen die niet in overeenstemming zijn met de wet, zoals die na de wijziging is komen te luiden, binnen een redelijke termijn worden aangepast. </antwoord>
      <noten afkomstig="antwoord"/>
   </antwoorden>
</kvr>
