<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over jongeren met pokerschulden. (Ingezonden 14 juni 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29011
</item>
         <item attribuut="Inhoud">Vragen naar aanleiding van berichten op de website www.ad.nl en op NOS Teletekst van 8 juni 2007 over toename van pokerverslaving en pokerschulden bij jongeren. Onder andere wordt gevraagd naar de aanpak van illegale pokertoernooien en naar het wijzigingsvoorstel van de Wet op de Kansspelen. Ook verzoekt indiener om onderzoek naar de genoemde problemen en om maatregelen om deze te voorkomen. Daarbij verwijst hij ook naar de antwoorden op eerdere vragen over wedden via internet en over pokerprogramma's op televisie (Aanhangsel Handelingen II, 2006-2007, de nrs. 615 en 1054).</item>
         <item attribuut="Rubriek">Geld- en kapitaalmarkt (Kredieten) Overheidsfinanciën (Kansspelen)</item>
         <item attribuut="Trefwoorden">Kansspelen Kredieten</item>
         <item attribuut="Vindplaats">Kamervragen met antwoord 2006-2007, nr. 2341, Tweede Kamer</item>
         <item attribuut="Vraagnr_bij_indiening">2060718260</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-08-14</item>
         <item attribuut="Datum_indiening">2007-06-14</item>
         <item attribuut="Document-id">KVR29011</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4957" allpagenumbers="4957 4958" vetnummer="2060718260" code="0607tkkvr2341" lopendefooter="Tweede Kamer, vergaderjaar 2006–2007, Aanhangsel" filenaam="KVR29011" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2341" onderwerp="" indiendatum="2007-06-14">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-08-14">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hoe beoordeelt u de berichten «Pokerhype eist zijn tol» en «Jongeren in schulden door pokeren»? <voetnoot nummer="1"/>Wat vindt u van de signalen van de Stichting Anonieme Gokkers en van hulpinstantie Novadic-Kentron dat steeds meer pokerverslaafden zich melden en dat steeds meer jonge pokeraars zich melden met schulden? </vraag>
      <vraag nummer="2">Staat u nog steeds op het standpunt dat pokeren, ondanks het behendigheidselement dat het spel ook heeft, een kansspel is, waarvoor een vergunning vereist is op grond van de Wet op de Kansspelen wanneer het spel bedrijfsmatig georganiseerd wordt? </vraag>
      <vraag nummer="3">Hoe verloopt de aanpak van illegale pokertoernooien? Zijn er concrete resultaten geboekt? Zo ja, welke cijfers hierover kunt u overleggen? Op welke wijze houdt u in de gaten of het opsporen en aanpakken van illegale pokertoernooien effectief is? </vraag>
      <vraag nummer="4">Worden poker en andere kansspelen op internet bestreden? Zo ja, op welke wijze? Zo neen, waarom niet? Hoe zijn de gesprekken verlopen die u heeft gevoerd met banken en creditcardmaatschappijen over de betalingen aan pokersites? Overweegt u inmiddels een verbod op deze betalingen? Welke andere mogelijkheden heeft u overwogen? </vraag>
      <vraag nummer="5" voetnoot="2">Zijn er landen te noemen die succesvolle maatregelen hebben genomen om kansspelen op internet tegen te gaan? Bent u bijvoorbeeld bekend met een evaluatie van de Amerikaanse wet die wedden via internet verbiedt, zoals in eerdere Kamervragen aan de orde is gesteld? <voetnoot nummer="2"/>Zo ja, hoe luiden de conclusies? Zo neen, bent u bereid dit te onderzoeken? </vraag>
      <vraag nummer="6" voetnoot="3">Hoe verhouden de in bovengenoemde artikelen omschreven problemen zich tot het wetsvoorstel tot wijziging van de Wet op de kansspelen houdende tijdelijke bepalingen met betrekking tot kansspelen via internet? <voetnoot nummer="3"/>Acht u het wenselijk dat kansspelen legaal via internet worden aangeboden in het licht van deze problemen? Kunt u uitsluiten dat jongeren nog verder in de problemen komen, zelfs wanneer bijvoorbeeld maximaal 100 euro per week mag worden verloren, deelnemers 18 jaar moeten zijn en deze bepalingen handhaafbaar blijken? </vraag>
      <vraag nummer="7">Bent u bezorgd over de schulden van met name jongeren door poker? Bent u bereid te onderzoeken hoe deze problemen hebben kunnen ontstaan? Wat hebt u tot nu toe gedaan, en wat kunt u in de nabije toekomst nog ondernemen om het ontstaan van deze schulden te voorkomen? Heeft uw toezegging in de beantwoording van eerdere Kamervragen de pokerprogramma’s op televisie nauwlettend te blijven volgen, geleid tot concrete actie? </vraag>
      <noten afkomstig="vraag">
         <noot nummer="4"/>
         <noot nummer="1" datum="2007-06-8" bron="«Pokerhype eist zijn tol», www.ad.nl, 8 juni 2007, http://www.ad.nl/binnenland/ article1424565.ece, en , NOS Teletekst" titel="Jongeren in schulden door pokeren">«Pokerhype eist zijn tol», www.ad.nl, 8 juni 2007, http://www.ad.nl/binnenland/article1424565.ece, en «Jongeren in schulden door pokeren», NOS Teletekst, 8 juni 2007</noot>
         <noot nummer="2" documenttype="Kamervragen" documentnummer="615" documentjaargang="2006-2007">Aanhangsel Handelingen, nr. 615, vergaderjaar 2006–2007.</noot>
         <noot nummer="3" documenttype="Kamerstuk" kamerstuk-id="30 362, nr 2, vergaderjaar 2005–2006">Kamerstuk 30 362, nr 2, vergaderjaar 2005–2006</noot>
         <noot nummer="4" documenttype="Kamervragen" documentnummer="1054" documentjaargang="2006-2007">Aanhangsel Handelingen, nr. 1054, vergaderjaar 2006–2007.</noot>
      </noten>
   </vragen>
   <antwoorden aantal="6">
      <antwoord nummer="1">Deze berichten vind ik zorgwekkend. </antwoord>
      <antwoord nummer="2">Ja. Blijkens een arrest van de Hoge Raad van 3 maart 1998 (NJ 1999/59) moet poker worden gezien als een kansspel in de zin van de Wet op de kansspelen. Uit onderzoek van het College van toezicht op de kansspelen van 21 juni 2007 blijkt dat poker ook in de meeste andere Europese landen als een kansspel wordt aangemerkt. Gelet op bovenstaande aspecten blijf ik van mening dat poker een kansspel is en een vergunning ingevolge de Wok vereist is. </antwoord>
      <antwoord nummer="3">De afgelopen tijd zijn verschillende grotere en bedrijfsmatig georganiseerde toernooien door middel van integraal overheidsoptreden beëindigd. Deze acties, versterkt door de hierover verschenen mediaberichten, hebben ertoe geleid dat diverse vergelijkbare initiatieven uit eigen beweging zijn gestaakt. Daarnaast hebben aanschrijvingen en waarschuwingen aan diverse toernooiorganisaties en zaalverhuurders ertoe geleid dat beoogde toernooien geen doorgang vonden of geen vervolg hebben gekregen. Als gevolg van deze handhavingacties kan thans minder ruchtbaarheid worden gegeven aan de organisatie van illegale pokertoernooien. Ik beschik niet over sluitende cijfers over directe en indirecte gevolgen van deze handhavingacties. Binnenkort start een onderzoek naar aard en omvang van illegale kansspelen in Nederland. Daarin wordt ook poker betrokken. Ik zal u te zijner tijd over de uitkomsten van dit onderzoek informeren. </antwoord>
      <antwoord nummer="4">Kansspelen via internet worden aangepakt op basis van het beleidsplan dat mijn ambtsvoorganger u bij brief van 16 september 2005 (TK 2005–2006, 24 557, nr. 59) heeft aangeboden. Opsporing en vervolging worden bemoeilijkt doordat de aanbieders van kansspelen via internet, of hun servers, veelal gevestigd zijn in landen waar het organiseren van kansspelen niet strafbaar is gesteld of waar nauwelijks regulering of toezicht op kansspelen is. Eén van de stappen in dit plan is daarom financiële instellingen die diensten verlenen aan organisaties die kansspelen via internet aanbieden erop te wijzen dat zij daarmee de Wok overtreden. Tijdens gesprekken met vertegenwoordigers van financiële instellingen, zoals banken en creditcardmaatschappijen, is duidelijk geworden dat deze niet de intentie hebben om de Wet op de kansspelen te overtreden. Momenteel wordt in overleg met de Nederlandse Vereniging van Banken onderzocht op welke wijze, onder welke omstandigheden en met welke juridische waarborgen financiële instellingen contracten met organisaties die kansspelen via internet aanbieden zouden kunnen weigeren of verbreken. Ik ga er vooralsnog van uit dat die aanpak succesvol zal zijn en zie geen redenen om nu al andere mogelijkheden te overwegen. </antwoord>
      <antwoord nummer="5">In de meeste Europese landen zijn kansspelen via internet niet of slechts in beperkte mate toegestaan. Veel landen oriënteren zich nog op maatregelen om het illegaal aanbod tegen te gaan. Voorbeelden van landen die kunnen bogen op succesvolle maatregelen zijn daarom nog niet bekend. Voorzover ik heb kunnen nagaan heeft er nog geen evaluatie plaatsgevonden van de Unlawful Internet Gambling Enforcement Act. Dat ligt ook niet voor de hand aangezien deze wet pas op 13 oktober 2006 door de President van de Verenigde Staten is ondertekend. Wel heb ik vernomen dat de heer Barney Frank, lid van het Huis van Afgevaardigden en tevens voorzitter van de «House Committee on Financial Services», in april 2007 een voorstel heeft ingediend voor een wet die kansspelaanbod via internet reguleert. In aansluiting daarop heeft de House Committee op 8 juni 2007 een zitting gehouden waarbij verschillende belanghebbenden over deze materie zijn gehoord. </antwoord>
      <antwoord nummer="6 en 7">Het doel van het kansspelbeleid is om te voorzien in een passend legaal aanbod, ook via internet, om aan de speelbehoefte te voldoen. Daarbij geldt bijzondere aandacht voor het tegengaan van kansspelverslaving, het beschermen van de consument en het tegengaan van illegaliteit en criminaliteit. Om verslaving bij kansspelen via internet en daaruit mogelijk voortvloeiende schulden zoveel mogelijk tegen te gaan, bevat het wetsvoorstel dat de internetproef moet mogelijk maken onder andere de volgende waarborgen: (fysieke) registratie van de speler, digitale monitoring van het speelgedrag, speellimieten en maximale inzetten per spel, signaleringen en entreeverboden, leeftijdsbegrenzing en nauwe betrokkenheid van preventie-instituten. Twee jaar na de start van de proef wordt een evaluatie uitgevoerd, waarin ook de eventuele gevolgen voor jongeren nadrukkelijk worden meegenomen. De toenemende belangstelling van poker bij jongeren heeft mijn aandacht. Holland Casino heeft om te voorkomen dat jongeren in het illegale circuit terechtkomen het aanbod van poker uitgebreid. Daarin zit een zeker spanningsveld. Mede daarom heb ik Holland Casino verzocht om het preventiebeleid voor jongeren aan te scherpen. Holland Casino heeft mij laten weten daaraan op korte termijn tegemoet te zullen komen. Ook heeft Holland Casino benadrukt zich met reclameacties niet te richten op jongeren of andere kwetsbare groepen, aangezien dat niet past binnen de kaders van het kansspelbeleid. Tot nu toe is er geen concrete actie tegen pokerprogramma’s op televisie ondernomen. Ik blijf, zoals ik eerder heb aangegeven, deze programma’s nauwlettend volgen. Indien de Wet op de kansspelen wordt overtreden, zal ik daartegen optreden. </antwoord>
      <noten afkomstig="antwoord"/>
   </antwoorden>
</kvr>
