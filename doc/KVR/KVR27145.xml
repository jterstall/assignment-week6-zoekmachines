<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leijten, De Rooij en Van Dijk (allen SP) aan de staatssecretaris van Onderwijs, Cultuur en Wetenschap over het ontbreken van een OV-studentenkaart voor mbo-studenten die jonger dan achttien jaar zijn. (Ingezonden 27 december 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27145
</item>
         <item attribuut="Inhoud">Vragen naar aanleiding van feit dat mbo-studenten die nog geen achttien jaar ziin, niet in aanmerking komen voor een OV-studentenkaart. Indieners wijzen de staatssecretaris erop dat mbo-studenten vaak jonger dan achttien zijn en in landelijke gebieden aangewezen op het openbaar vervoer. De hoge reiskosten zouden de keuzevrijheid van de mbo-studenten om van studie te wisselen beperken. Deze groep zou om deze reden vaker verkiezen te gaan werken.</item>
         <item attribuut="Rubriek">Beroepsonderwijs en volwasseneneducatie (Algemeen) Hoger onderwijs (Studiefinanciering)</item>
         <item attribuut="Trefwoorden">Mbo Studiefinanciering</item>
         <item attribuut="Vindplaats">Kamervragen met antwoord 2006-2007, nr. 665, Tweede Kamer</item>
         <item attribuut="Vraagnr_bij_indiening">2060704830</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Leijten</persoon>
            <persoon partij="SP">De Rooij</persoon>
            <persoon partij="SP">Van Dijk</persoon>
         </item>
         <item attribuut="Datum_reaktie">2007-01-22</item>
         <item attribuut="Datum_indiening">2006-12-27</item>
         <item attribuut="Document-id">KVR27145</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1431" allpagenumbers="1431 1432" vetnummer="2060704830" code="0607tkkvr665" lopendefooter="Tweede Kamer, vergaderjaar 2006–2007, Aanhangsel" filenaam="KVR27145" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="665" onderwerp="" indiendatum="2006-12-27">
         <vrager partij="SP" oorsprong="parlement">Leijten</vrager>
         <vrager partij="SP" oorsprong="parlement">De Rooij</vrager>
         <vrager partij="SP" oorsprong="parlement">Van Dijk</vrager>
         <vraagt-aan>de staatssecretaris van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-01-22">
         <antwoorder functie="staatssecretaris" ministerie="Onderwijs, Cultuur en Wetenschap">Bruins</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met het feit dat mbo-studenten die nog geen achttien jaar zijn, niet in aanmerking komen voor een OV-studentenkaart? Wat is uw oordeel hierover? </vraag>
      <vraag nummer="2">Bent u bekend met het feit dat veel mbo-studenten jonger dan achttien jaar zijn en in landelijke gebieden aangewezen zijn op het openbaar vervoer? </vraag>
      <vraag nummer="3">Deelt u de mening dat de mbo-studenten onder de achttien jaar genoeg keuzevrijheid wordt geboden om van studie te wisselen wanneer zij geconfronteerd worden met hoge reiskosten bij een overstap naar een andere vestiging of onderwijsinstelling? </vraag>
      <vraag nummer="4">Is het u bekend dat er jongeren zijn die afzien van een opleiding omdat zij de vervoerskosten van en naar hun opleiding niet kunnen betalen en dus verkiezen te gaan werken? Zo ja, om hoeveel studenten gaat het? Zo neen, bent u bereid dit te onderzoeken? </vraag>
      <vraag nummer="5">Deelt u de mening dat er sprake is van gelijke behandeling tussen mbo-studenten en ho-studenten gelet op het verschil bij inschrijving, die voor mbo-studenten wel leeftijdsgebonden is en voor ho-studenten niet? Zo neen, waarom niet? </vraag>
      <vraag nummer="6">Bent u bereid om mbo-studenten onder de achttien jaar tegemoet te komen in de reiskosten die zij maken voor hun opleiding? </vraag>
      <vraag nummer="7">Bent u bereid te onderzoeken of de mbo-studenten met ingang van komend studiejaar in aanmerking kunnen komen voor een OV-studentenkaart, danwel voor compensatie van hun reiskosten in verband met hun studie? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. Een OV-studentenkaart wordt uitsluitend verstrekt aan degene die aanspraak heeft op studiefinanciering in de zin van de Wet studiefinanciering 2000 (WSF 2000). Minderjarige deelnemers in de beroepsopleidende leerweg (BOL) van het middelbaar beroepsonderwijs (mbo) vallen niet onder de WSF 2000 en hebben zodoende geen recht op een OV-studentenkaart. </antwoord>
      <antwoord nummer="2">Ja. Het totaal aantal minderjarige deelnemers in de BOL bedraagt circa 130.000. Uit het schoolkostenonderzoek voor het schooljaar 2003–2004 blijkt dat 42% van de deelnemers in de BOL met de fiets naar school gaat, gevolgd door 41% met het openbaar vervoer. Tevens laat dit onderzoek zien dat 65% van de deelnemers in de BOL minder dan 15 km reist om op school te komen. De overige 35% van de deelnemers in de BOL moet meer dan 15 km reizen om op school te komen. 11% van de deelnemers in de BOL reist meer dan 30 km op om school te komen. </antwoord>
      <antwoord nummer="3">De overheid draagt bij aan de financiële toegankelijkheid van het onderwijs. Daarom kunnen minder draagkrachtige ouders van minderjarige deelnemers in de BOL in aanmerking komen voor een tegemoetkoming op basis van de Wet tegemoetkoming onderwijsbijdrage en schoolkosten (WTOS). Deze tegemoetkoming komt bovenop de kinderbijslag. De WTOS is bedoeld om de toegankelijkheid van het voortgezet onderwijs en de beroepsopleidende leerweg tot 18 jaar te waarborgen. De tegemoetkoming voor deelnemers in de BOL is deels bestemd voor reiskosten. In 2001 is deze tegemoetkoming met ruim € 110 per jaar verhoogd als extra tegemoetkoming in de reiskosten. Daarmee is de tegemoetkoming voldoende voor de deelnemer die gemiddelde reiskosten heeft. Ik realiseer me dat een beperkt deel van de groep minderjarige deelnemers in de BOL ver moet reizen naar de onderwijsinstelling en te maken kan hebben met hoge reiskosten. Echter, in zijn algemeenheid ga ik er vooralsnog vanuit dat voor minderjarige deelnemers in de BOL de reiskosten de opleidingskeuze niet beïnvloeden. </antwoord>
      <antwoord nummer="4">Tijdens het debat in uw Kamer in november 2005 over het gedeeltelijk afschaffen van het lesgeld is gevraagd in hoeverre de reiskosten in de BOL een belemmering vormen om dat onderwijs te volgen. Minister Van der Hoeven heeft aangegeven dat in de schoolkostenmonitor 2006 extra aandacht wordt besteed aan de reiskosten van deelnemers in de BOL. Naast inzicht in de hoogte van de reiskosten wordt ook gevraagd of (de hoogte van) de reiskosten de opleidingskeuze hebben beïnvloed. Minister Van der Hoeven heeft in haar brief van 21 december jl. meegedeeld dat zij de resultaten van de schoolkostenmonitor 2006 half februari aan uw Kamer kan toesturen. </antwoord>
      <antwoord nummer="5">Minderjarige studenten in het hoger onderwijs hebben aanspraak op studiefinanciering, inclusief een OV-studentenkaart. Minderjarige deelnemers in de BOL hebben dit niet. Wel hebben de ouders van minderjarige deelnemers in de BOL recht op kinderbijslag en kunnen zij in aanmerking komen voor een tegemoetkoming op basis van de WTOS. De achtergrond van dit onderscheid is als volgt. Bij de totstandkoming van de Wet op de studiefinanciering in 1986 is onderscheid gemaakt tussen studenten onder en boven de 18 jaar. Vanaf 18 jaar worden studenten volgens de wet beschouwd als meerderjarig en vielen ze onder de WSF. Een OV-studentenkaart wordt uitsluitend verstrekt aan degene die aanspraak heeft op studiefinanciering in de zin van de wet. Dit beleid leverde vooral voor studenten in het hoger onderwijs jonger dan 18 jaar veel problemen op. Relatief veel opleidingen in het hoger onderwijs zijn landelijk gespreid. De groep studenten in het hoger onderwijs die ver moet reizen naar hun onderwijsinstelling is behoorlijk groot. Omdat de groep studenten in het hoger onderwijs jonger dan 18 jaar relatief klein is, is voor deze beperkte groep studenten een uitzondering gemaakt. In de beroepsopleidende leerweg is dit precies tegenovergesteld; de groep deelnemers die jonger is dan 18 jaar is groot en de groep die ver moet reizen is relatief beperkt. Om deze reden is er voor deze groep voor gekozen om de leeftijdsgrens te handhaven en om in de WTOS rekening te houden met de reiskosten. </antwoord>
      <antwoord nummer="6">In de tegemoetkoming op basis van de WTOS is rekening gehouden met de reiskosten, zie antwoord op vraag 3. In de schoolkostenmonitor 2006 wordt extra aandacht besteed aan de reiskosten van deelnemers in de BOL. Deze resultaten zullen naar verwachting een actueel inzicht geven in de reiskosten van deze groep. Op basis van de resultaten kan de reiskostenproblematiek van minderjarige deelnemers in de BOL opnieuw worden bezien. Eventuele voorstellen hieromtrent laat ik over aan een nieuw kabinet. </antwoord>
      <antwoord nummer="7">Zie antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
