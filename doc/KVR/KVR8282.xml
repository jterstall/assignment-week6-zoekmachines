<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vliet (D66) aan de staatssecretaris van Volksgezondheid, Welzijn en Sport over lichamelijke hulpverlening door familieleden van patiënten in verpleeg- en verzorgingshuizen. (Ingezonden 26 oktober 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8282
</item>
         <item attribuut="Inhoud">Vragen over schriftelijke benadering door verpleeg- en verzorgingshuizen van de familie van patiënten met het verzoek om huishoudelijke en lichamelijke (bijv. wassen van de patiënten) hulp te verlenen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 1998-1999, nr. 411, Tweede Kamer</item>
         <item attribuut="Vraagnr_bij_indiening">2989902170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Vliet</persoon>
         </item>
         <item attribuut="Datum_reaktie">1998-11-30</item>
         <item attribuut="Datum_indiening">1998-10-26</item>
         <item attribuut="Document-id">KVR8282</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="837" allpagenumbers="837 838" vetnummer="2989902170" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8282" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="411" onderwerp="" indiendatum="1998-10-26">
         <vrager partij="D66" oorsprong="parlement">Van Vliet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-30">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat er verpleeg- en verzorgingshuizen zijn die de familie van patiënten schriftelijk hebben benaderd met het verzoek om huishoudelijke en lichamelijke hulp te verlenen? </vraag>
      <vraag nummer="2">Deelt u de mening dat lichamelijke hulpverlening, zoals het wassen van patiënten, primair de taak is van verpleegkundigen en verzorgenden en niet aan de familie mag worden overgelaten? </vraag>
      <vraag nummer="3">Wat gebeurt er met de zorg voor patiënten van wie de familie niet in staat is om lichamelijke zorg te geven? </vraag>
      <vraag nummer="4">Kunt u de Kamer informeren hoeveel verpleeg- en verzorgingshuizen familieleden hebben ingeschakeld om lichamelijke zorg te verlenen en waarom deze huizen hiertoe hebben besloten? </vraag>
      <vraag nummer="5">Hoe wordt nagegaan dat de begrote extra middelen voor de ouderenzorg en meerjarenafspraken terecht komen op die plaatsen waar zij nodig zijn? Zijn ook de over 1998 extra beschikbaar gestelde middelen daadwerkelijk ten goede gekomen aan «meer handen aan het bed»? Denkt u aan het instellen van toezicht? </vraag>
      <vraag nummer="6">Bent u voornemens om in overleg met NVVz en Wzf de verzorgings- en verpleeghuizen te wijzen op hun verantwoordelijkheden ten aanzien van een kwalitatief goede patiëntenzorg en te voorkomen dat een beroep op familieleden wordt gedaan? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het is mij bekend dat in incidentele gevallen verpleeg- en verzorgingshuizen in een rondzendbrief aan bewoners en familieleden hebben verzocht, in verband met een tijdelijk personeelstekort, mee te helpen bij de verzorging. </antwoord>
      <antwoord nummer="2">De lichamelijke hulpverlening in gezondheidszorginstellingen moet worden gerekend tot de professionele taken van de verplegende/verzorgende beroepsgroep. Als de familie hierbij meehelpt worden over het algemeen duidelijke afspraken gemaakt over de verantwoordelijkheden van een ieder. </antwoord>
      <antwoord nummer="3">Zoals in vraag 2 is aangegeven behoort de zorg voor de patiënt tot de verantwoordelijkheid van de instellingen. </antwoord>
      <antwoord nummer="4">Zie antwoord op vraag 1. Het betrof hier een tijdelijke maatregel die na de zomerperiode is teruggedraaid. Wel moet worden gezegd dat het steeds moeilijker wordt om voldoende en voldoend gekwalificeerd personeel te krijgen en te houden. In de recent ondertekende meerjarenafspraken is dit gegeven nadrukkelijk als belangrijk aandachtspunt opgenomen. Het streven is er op gericht om in december 1998 een zorgbreed convenant af te sluiten met onder andere als thema het bevorderen van de instroom en het voorkomen van uitstroom van personeel. </antwoord>
      <antwoord nummer="5">Blijkens een rapportage van de WZF en de NVVz die ik u onlangs deed toekomen blijkt dat de sector de eerder in 1998 toegekende extra gelden ter verlichting van de werkdruk (65 miljoen voor verpleeghuizen, 65 miljoen voor verzorgingshuizen en 15 miljoen voor extramurale verpleeghuiszorg) op zodanige wijze heeft uitgezet dat er veel extra «handen aan het bed» zijn bijgekomen. Gezien deze ervaring heb ik er alle vertrouwen in dat ook voor de extra gelden die thans in het kader van de meerjarenafspraken worden toegekend een zelfde verantwoorde aanwending zal plaats hebben. In de meerjarenafspraken is ook opgenomen dat de sector terzake inzicht zal verschaffen. </antwoord>
      <antwoord nummer="6">Vanzelfsprekend wordt in het overleg met de WZF en NVVz aandacht gegeven aan het vraagstuk van voldoend personeel in de instellingen. Daarbij is mij gebleken dat de beide koepelorganisaties zich zeer bewust zijn van hun verantwoordelijkheden in deze. Ik wil evenwel daarbij aantekenen dat ik het inschakelen van familie en andere vrijwilligers bij activiteiten, anders dan de lichamelijke verzorging, binnen de muren van de instellingen op zichzelf zeer toejuich. Het is mij bekend dat er zeer vele vrijwilligers binnen de instellingen actief zijn en dat zij met deze activiteiten een belangrijke en onmisbare bijdrage leveren aan het goed functioneren van instellingen. </antwoord>
      <noten afkomstig="antwoord"/>
   </antwoorden>
</kvr>
