<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Financiën over de verkoop van levensverzekeringen van terminaal zieke en bejaarde Amerikanen. (Ingezonden 5 maart 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19892
</item>
         <item attribuut="Inhoud">Vragen naar aanleiding van een artikel in De Volkskrant van 3 maart 2004 over de verkoop van deze levensverzekeringen (door o.a. het bedrijf MB Euro) aan "slimme beleggers". Vragen over mogelijk onderzoek door de Autoriteit Financiële Markten (AFM) en het huidige toezicht op dit soort producten.</item>
         <item attribuut="Rubriek">Bedrijfsleven en industrie (Bank- en verzekeringswezen) Burgerlijk recht en burgerlijk procesrecht (Verzekeringsrecht) Geld- en kapitaalmarkt (Beleggingen)</item>
         <item attribuut="Trefwoorden">Beleggingen Ethiek Levensverzekeringen</item>
         <item attribuut="Vindplaats">Kamervragen met antwoord 2003-2004, nr. 1193, Tweede Kamer</item>
         <item attribuut="Vraagnr_bij_indiening">2030409920</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-03-30</item>
         <item attribuut="Datum_indiening">2004-03-05</item>
         <item attribuut="Document-id">KVR19892</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2529" allpagenumbers="2529 2530" vetnummer="2030409920" code="0304tkkvr1193" lopendefooter="Tweede Kamer, vergaderjaar 2003–2004, Aanhangsel" filenaam="KVR19892" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1193" onderwerp="" indiendatum="2004-03-5">
         <vrager partij="SP" oorsprong="parlement">Kant</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-03-30">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht «Beleggen in bijna overleden Amerikaan» waaruit blijkt dat levensverzekeringen van terminaal zieke en bejaarde Amerikanen te koop worden aangeboden aan «slimme beleggers»? <voetnoot nummer="1"/>
      </vraag>
      <vraag nummer="2">Komen dit soort praktijken in Nederland ook voor? Bent u bereid de Autoriteit Financiële Markten (AFM) hier onderzoek naar te laten doen? Zo neen, waarom niet? </vraag>
      <vraag nummer="3">Is het Amsterdamse bedrijf MB-Euro het enige bedrijf in Nederland dat dit soort polissen regelt of zijn er meer bedrijven die zich met deze handel bezighouden? Bent u bereid ook dit te laten onderzoeken? Zo neen, waarom niet? </vraag>
      <vraag nummer="4">Vindt u dat aan dit soort producten eisen moeten worden gesteld? Zo neen, waarom niet? Zo ja, gaat u dit dan ook doen? </vraag>
      <vraag nummer="5">Vindt u dat dit verboden zou moeten worden? Zo neen, waarom niet? Zo ja, gaat u dit doen? </vraag>
      <vraag nummer="6">Hoe is het toezicht op dergelijke producten geregeld? Vindt u dit voldoende? Zo ja, waarom? Zo neen, wat gaat u hieraan doen? </vraag>
      <noten afkomstig="vraag">
         <noot nummer="1" datum="2004-03-3" bron="de Volkskrant" titel="Beleggen in bijna overleden Amerikaan">de Volkskrant, 3 maart 2004: «Beleggen in bijna overleden Amerikaan»</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennisgenomen van het krantenbericht. Onderwerp van het bericht zijn de zogenaamde «viaticale regelingen». In globale zin is het product zoals dat thans op de Nederlandse markt wordt aangeboden als volgt opgebouwd. Wanneer een verzekeringnemer is gediagnosticeerd met een terminale ziekte, of hoogbejaard is, en zijn levensverzekering te gelde wil maken, verkoopt hij zijn uit de levensverzekering voortvloeiende rechten aan een onderneming, voor een bedrag dat lager is dan de begunstigde anders zou hebben ontvangen bij overlijden van de verzekerde. De onderneming is derhalve rechthebbende geworden van de uitkering uit de levensverzekering, die bij overlijden van de verzekerde zal worden uitgekeerd. Vervolgens biedt die onderneming beleggers de gelegenheid, rechtstreeks of via derden, te beleggen in (een deel van) de door de onderneming verworven rechten. De beleggers betalen daarvoor een vast bedrag waarop een bepaald rendement kan worden gegenereerd. Het rendement is daarbij afhankelijk van het moment van overlijden van de verzekerde; hoe eerder de verzekerde overlijdt, hoe hoger het rendement. </antwoord>
      <antwoord nummer="2">De AFM heeft zich inmiddels publiekelijk uitgesproken over een aan haar voorgelegd product. Op haar website heeft de AFM op 9 maart jl. haar standpunt aangaande de relatie tussen viaticale regelingen en de Wet toezicht effectenverkeer 1995 gepubliceerd. Kortheidshalve verwijs ik hier naar de website van de AFM. Blijkens haar standpunt concludeer ik dat de AFM producten die over dezelfde kenmerken beschikken zal aanmerken als viaticale regelingen. </antwoord>
      <antwoord nummer="3">Verwezen wordt naar de hierboven, onder 2, bedoelde uitlating van de AFM. Daarin wordt gesproken over «enkele partijen» die zich bezighouden met de handel in viaticale regelingen. </antwoord>
      <antwoord nummer="4">Uit haar mededeling van 9 maart jl. blijkt dat naar het oordeel van de AFM de bij haar bekende viaticale regelingen moeten worden aangemerkt als effecten in de zin van de Wet toezicht effectenverkeer 1995, althans als soortgelijke rechten met een beleggingsoogmerk, en derhalve onder toezicht staan van de AFM. Aan de aanbieders van en bemiddelaars in viaticale regelingen worden dan ook eisen gesteld, die zijn neergelegd in de Wet toezicht effectenverkeer 1995. Omdat viaticale regelingen door de AFM als effecten worden gezien moeten, op grond van voornoemde wet, ondernemingen die deze beleggingsproducten aanbieden een prospectus deponeren bij de AFM en algemeen verkrijgbaar stellen aan het beleggend publiek. Personen die in dit beleggingsproduct bemiddelen hebben als effectenbemiddelaar een vergunning nodig van de AFM, of moeten anderszins bij de AFM geregistreerd zijn. </antwoord>
      <antwoord nummer="5">Bij een viaticale regeling heeft een belegger een financieel belang bij het zo snel mogelijk overlijden van de verzekerde persoon in kwestie. Zoals verwoord op haar website, acht de AFM het denkbaar dat de Nederlandse rechter viaticale regelingen nietig zou kunnen verklaren wegens strijd met de goede zeden. De AFM stelt zich op het standpunt dat ondernemingen die viaticale regelingen aanbieden duidelijk in het prospectus dienen aan te geven dat het contract naar Nederlands recht mogelijk in strijd is met de goede zeden en dus nietig. </antwoord>
      <antwoord nummer="6">Met de kwalificatie van een viaticale regeling als effect valt de viaticale regeling onder de reikwijdte van de Wet toezicht effectenverkeer 1995 en derhalve onder het toezicht van de AFM. Verwezen zij naar de daaruit volgende vergunning- en prospectusplicht als hiervoor omschreven, onder 4. </antwoord>
      <noten afkomstig="antwoord"/>
   </antwoorden>
</kvr>
