<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over de thuishulp aan verstandelijk gehandicapte kinderen. (Ingezonden 18 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7419
</item>
         <item attribuut="Inhoud">Vragen betreffen stopzetting van het project Cliënt Centraal, inzake thuishulp aan geestelijk gehandicapte kinderen in de provincie Groningen.</item>
         <item attribuut="Rubriek">Welzijn (Geestelijk gehandicapten) Welzijn (Gezinsverzorging)</item>
         <item attribuut="Trefwoorden">Geestelijk gehandicapten Jeugdigen Thuiszorg</item>
         <item attribuut="Vindplaats">Kamervragen met antwoord 1997-1998, nr. 1459, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1998-07-03</item>
         <item attribuut="Datum_indiening">1998-06-18</item>
         <item attribuut="Document-id">KVR7419</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2993" allpagenumbers="2993 2994" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7419" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1459" onderwerp="" indiendatum="1998-06-18">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1998-07-3">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van het bericht dat ouders van verstandelijk gehandicapte kinderen in de provincie Groningen door de Sociaal Pedagogische Dienst is meegedeeld dat de thuishulp via het project Cliënt Centraal wordt stopgezet? <voetnoot nummer="1"/>
      </vraag>
      <vraag nummer="2">Welke doelstellingen lagen aan het project Cliënt Centraal 1991 ten grondslag, en betrof het hier een tijdelijk project? </vraag>
      <vraag nummer="3">Zijn de bedoelde doelstellingen gehaald en zo ja, waarom wordt het genoemde project alsdan niet gecontinueerd c.q. uitgebreid? </vraag>
      <vraag nummer="4">Kunt u bevestigen dat «de gedachte was dat, als je mensen thuis hielp minder kinderen naar een instelling hoefden» en «het fantastisch liep»? </vraag>
      <vraag nummer="5">Hoeveel financiële middelen waren jaarlijks gemoeid met het project, en hoeveel gezinnen met een verstandelijk gehandicapt kind werden daarmee van thuishulp voorzien? </vraag>
      <vraag nummer="6">Kan een schatting worden gemaakt van de kosten die gemaakt hadden moeten worden indien de bedoelde thuishulp via het project Cliënt Centraal niet was geboden, en ouders zich gedwongen hadden gezien hun kind intramuraal onder te brengen? Zo neen, bent u bereid daarnaar onderzoek te doen? </vraag>
      <vraag nummer="7">Hoe verliep de geldstroom voor het project Cliënt Centraal, en hoe verloopt deze na beëindiging van het project? </vraag>
      <vraag nummer="8">Welke adequate alternatieven staan de betrokken ouders met een verstandelijk gehandicapt kind ter beschikking nu het project Cliënt Centraal wordt beëindigd? </vraag>
      <vraag nummer="9">Klopt het dat voor het persoonsgebonden budget een wachtlijst van twee jaar bestaat, en dat dit derhalve hier geen soelaas kan bieden? </vraag>
      <vraag nummer="10">Wilt u overwegen deze vorm van thuishulp landelijk te implementeren? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-06-9" bron="Nieuwsblad van het Noorden">Nieuwsblad van het Noorden, 9 juni 1998</noot>
      </noten>
   </vragen>
   <antwoorden aantal="10">
      <antwoord nummer="1">Van het desbetreffende artikel in het Nieuwsblad van het Noorden ben ik op de hoogte, maar mij is het niet bekend dat het project Cliënt Centraal wordt stopgezet. </antwoord>
      <antwoord nummer="2">De doelstelling van het project Cliënt Centraal is steeds geweest «het voorkomen en/of uitstellen van de opname van een verstandelijk gehandicapte in een instelling door middel van thuishulp». Het is nooit bedoeld geweest als een tijdelijk project. </antwoord>
      <antwoord nummer="3">Die doelstelling is gehaald. Daardoor hebben opnamen van verstandelijk gehandicapten in instellingen niet behoeven plaats te vinden of pas op een veel later moment. Het niet-continueren van het project is niet aan de orde. Ik heb begrepen dat de zorgverzekeraar Regionaal Ziekenfonds Groningen en de zorgaanbieders een dezer dagen met elkaar overleg voeren over de criteria die in 1999 voor het project zullen gelden. </antwoord>
      <antwoord nummer="4">Ja, dat is juist. </antwoord>
      <antwoord nummer="5">Met het project is op jaarbasis zo’n f 1 á 1,5 miljoen gemoeid, dat kon sinds 1991 per kalenderjaar iets wisselen. In totaal ontvangen daarmee circa 300 cliënten c.q. gezinnen thuishulp dan wel bijvoorbeeld ondersteuning in de vorm van logeeropvang. </antwoord>
      <antwoord nummer="6">Een bedrag van f 1,5 miljoen op 300 cliënten betekent f 5000,– per cliënt per jaar. Een intramurale plaats kost gemiddeld f 100 000,– per jaar, dat is een verschil van een factor 20. De kosten die derhalve in Groningen zouden zijn gemaakt bij genoemde veronderstelling zouden geen f 1,5 miljoen maar f 30 miljoen zijn geweest. </antwoord>
      <antwoord nummer="7">Vanaf 1991 tot en met 1994 is dat gebeurd doordat er nog ruimte was om de productieafspraken te verhogen (onderbenutting van de tariefrichtlijnen), in 1995 idem plus dat de middelen van de toenmalige vrije-marge-regeling gericht werden ingezet voor dit project, en vanaf 1996 tot en met 1998 lopen deze middelen via de subsidieregeling zorg-op-maat van de Ziekenfondsraad. Daarnaast zijn incidenteel wat reserves van instellingen aangesproken. Het is de bedoeling dat per 1 januari 1999 de zorg op maat door een flexibilisering van de AWBZ-aanspraken in de wet wordt vastgelegd, waarbij de genoemde subsidieregeling kan worden ingetrokken en de ermee gemoeide middelen aan de budgetten van de instellingen kunnen worden toegevoegd. Er is dus financieel of regeltechnisch geen enkele aanleiding het project te beëindigen. </antwoord>
      <antwoord nummer="8">Zie ook het antwoord op vraag 7. Door deze vorm van hulpverlening in de wet vast te leggen wordt de positie van de verzekerde, c.q. de ouders, alleen maar versterkt. Nogmaals, het project behoeft niet te worden beëindigd. </antwoord>
      <antwoord nummer="9">Er bereiken mij regelmatig signalen over het bestaan van wachtlijsten voor een persoonsgebonden budget (PGB). Cijfers daarover zijn evenwel niet beschikbaar. Een landelijk gemiddelde wachttijd kan daarom moeilijk achterhaald worden. In de provincie Groningen, waar wel cijfers beschikbaar zijn, is het feitelijk beschikbare bedrag voor PGB volledig benut, en verdeeld over ca. 100 personen. Daarnaast zijn er nog circa 280 aanvragen ingediend. Dat zou, bij gelijkblijvende middelen, voor sommigen dus zeer wel op een jarenlange wachttijd kunnen wijzen zodat het PGB hier geen soelaas kan bieden. </antwoord>
      <antwoord nummer="10">Zie nogmaals het antwoord op vraag 7. In elke regio in het land kunnen instellingen, in overleg met de zorgverzekeraar, indien zij dat willen dit soort projecten van de grond tillen. Cliënt Centraal is daar het bewijs van en de huidige regelgeving staat daarbij niet in de weg. Het is alleen niet verplicht om het te doen. In het kader van de wettelijke verankering van flexibele aanspraken in de AWBZ per 1 januari 1999 wil ik daarom komen tot een systeem waarbij elke instelling minimaal een bepaald volume aan zorg-op-maat biedt, zoals bijvoorbeeld deze vorm van thuishulp. </antwoord>
      <noten afkomstig="antwoord"/>
   </antwoorden>
</kvr>
