<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de staatssecretaris van Onderwijs, Cultuur en Wetenschap, de heer Rutte over recente uitspraken van het Europese Hof van Justitie met betrekking tot het beleid inzake studenten van individuele lidstaten. (Ingezonden 25 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24751
</item>
         <item attribuut="Inhoud">Vragen over toelating van buitenlandse studenten die in het land van herkomst zijn uitgeloot, naar aanleiding van tweetal uitspraken Hof van Justitie EG (15 maart en 7 juli 2005) over de situatie in Oostenrijk.</item>
         <item attribuut="Rubriek">Hoger onderwijs (Internationalisering)</item>
         <item attribuut="Trefwoorden">Buitenlandse studenten Oostenrijk</item>
         <item attribuut="Vindplaats">Kamervragen met antwoord 2005-2006, nr. 743, Tweede Kamer</item>
         <item attribuut="Vraagnr_bij_indiening">2050603790</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2006-01-20</item>
         <item attribuut="Datum_indiening">2005-11-25</item>
         <item attribuut="Document-id">KVR24751</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1577" allpagenumbers="1577 1578" vetnummer="2050603790" code="0506tkkvr743" lopendefooter="Tweede Kamer, vergaderjaar 2005–2006, Aanhangsel" filenaam="KVR24751" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="743" onderwerp="" indiendatum="2005-11-25">
         <vrager partij="VVD" oorsprong="parlement">Visser</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte</vraagt-aan>
      </vraagdata>
      <antwoorddata antwoorddatum="2006-01-20">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u aangeven hoeveel EU-lidstaten na de uitspraak van het Europees Hof van Justitie in de zaak-Bidar <voetnoot nummer="1"/>hun nationale wetgeving hebben aangepast? Welke landen zijn dit? Welke landen hebben hun nationale wetgeving niet aangepast? Welke motivering ligt aan dit besluit ten grondslag? Is hier overleg over met deze landen? </vraag>
      <vraag nummer="2" voetnoot="2">Bent u bekend met het arrest van het Europees Hof van Justitie inzake de voorwaarden voor toegang tot universitair onderwijs in de Republiek Oostenrijk? <voetnoot nummer="2"/>
      </vraag>
      <vraag nummer="3">Hoe verhouden voornoemde uitspraken van het Europees Hof van Justitie zich tot het subsidiariteitsbeginsel? </vraag>
      <vraag nummer="4">Deelt u de opvatting van de Republiek Oostenrijk dat het niet wenselijk is dat buitenlandse studenten die in het land van herkomst zijn uitgeloot of geweigerd voor een specifieke studie, in een andere lidstaat zonder aanvullende voorwaarden kunnen instromen in de opleiding van hun keuze? Kunt u uw motivatie toelichten? </vraag>
      <vraag nummer="5">Welke maatregelen worden, in het kader van de gewenste internationalisering van het hoger onderwijs, in Nederland getroffen als het gaat om de verdeling van schaarse studieplaatsen tussen Nederlandse staatsburgers en EU-ingezetenen? </vraag>
      <vraag nummer="6">Zijn er cijfers bekend van het aantal buitenlandse studenten dat in Nederland een universitaire opleiding volgt na voor een vergelijkbare opleiding in het land van herkomst te zijn uitgeloot, dan wel niet voldaan te hebben aan specifieke toelatingseisen? Zo ja, om hoeveel studenten gaat het? </vraag>
      <vraag nummer="7">Ziet u aanleiding om het beleid dat terzake gevoerd wordt, aan te passen naar aanleiding van deze uitspraken van het Europees Hof van Justitie? Noot van de griffie: Deze vragen zijn op 5 oktober 2005 ingediend, maar helaas enige tijd in het ongerede geraakt. </vraag>
      <noten afkomstig="vraag">
         <noot nummer="1" datum="2005-03-15" bron="Uitspraak Europees Hof">Uitspraak Europees Hof, 15 maart 2005</noot>
         <noot nummer="2">Uitspraak Europees Hof van 7 juli 2005, zaak C-147/03</noot>
      </noten>
   </vragen>
   <antwoorden aantal="7">
      <antwoord nummer="1">Ik kan op dit moment geen sluitend overzicht geven van de EU-lidstaten die hun nationale wetgeving hebben aangepast als gevolg van het arrest Bidar. Van België (zowel de Vlaamse als de Franse gemeenschap), Denemarken, Duitsland, Ierland, Oostenrijk en Zweden is mij bekend dat zij hun wetgeving hebben aangepast dan wel deze aan het aanpassen zijn. In Engeland, Schotland en Wales beraadt men zich nog op aanpassing van de wetgeving. In Finland wordt de wetgeving niet aangepast omdat de wetgeving de mogelijkheid reeds biedt om studenten in de omstandigheden waarin Bidar zich bevond van studiefinanciering te voorzien. Over de problematiek van de studiefinanciering voor internationaal mobiele studenten wordt met andere landen overlegd in het kader van het Bologna Proces. Daarin participeren ook alle EU-lidstaten. Samen met een aantal Bolognalanden worden op dit moment voorbereidingen getroffen voor een werkgroep die zich gaat bezighouden met de meeneembaarheid van studiebeurzen en -leningen. In die werkgroep zal ook aandacht worden besteed aan de aanspraken die studenten uit EU-lidstaten hebben op studiefinanciering van het EU-land waar zij te gast zijn in het kader van hun studie. Ik zal u informeren over de resultaten van deze werkgroep. </antwoord>
      <antwoord nummer="2">Ja. </antwoord>
      <antwoord nummer="3">Bij het subsidiariteitsbeginsel gaat het om de verdeling van bevoegdheden en taken tussen lidstaten en de Unie. Het Hof is bevoegd het recht van de Unie uit te leggen. In de onderhavige zaken geeft het Hof antwoord op juridische vragen over het EG-Verdrag met betrekking tot de reikwijdte van de daarin opgenomen bepalingen. In reactie op het advies van de Onderwijsraad «Onderwijs en Europa: Europese invloeden in Nederland» (kamerstukken II, 2004–2005, 21 501-34, nr. 44) is aangegeven dat het uitgangspunt is dat het onderwijsbeleid in de lidstaten wordt gemaakt. In die reactie is ook gewezen op de invloed van besluitvorming vanuit andere Europese terreinen, zoals de Interne Markt, op het nationale onderwijsterrein. In meergenoemde reactie is ook aangegeven hoe met die invloed om te gaan. Daar kan ik mij uiteraard volledig in vinden. De beide casus (Bidar en Commissie versus Oostenrijk) zijn een duidelijk voorbeeld van de invloed van een dergelijk ander terrein – het vrij verkeer van personen – op het onderwijsbeleid. </antwoord>
      <antwoord nummer="4">Nee, ik deel die opvatting niet. In Nederland moeten buitenlandse studenten aan dezelfde voorwaarden voldoen als Nederlandse studenten. Studenten die aan de voorwaarden voldoen, krijgen toegang tot het onderwijs, ongeacht het land van herkomst en de eventuele pogingen in dat land van herkomst toegang te krijgen tot vergelijkbaar onderwijs. </antwoord>
      <antwoord nummer="5">Instellingen voor hoger onderwijs kunnen de capaciteit van een bepaalde opleiding beperken door de vaststelling van een numerus fixus. De beschikbare studieplaatsen worden vervolgens zonder onderscheid naar nationaliteit verdeeld over de aangemelde studenten door middel van de wettelijke (lotings-)procedure. Bij de loting worden de studenten in zogenaamde lotingsklassen ingedeeld. Studenten die toegelaten kunnen worden op grond van een buiten Nederland afgegeven diploma dat gelijkwaardig is aan een Nederlands diploma dat toegang biedt tot het hoger onderwijs worden daarbij ingedeeld in de derde van de vijf lotingsklassen. Ik heb geen aanwijzingen dat de gewenste internationalisering van het hoger onderwijs negatief beïnvloed wordt door de verdeling van studieplaatsen ingeval de capaciteit van een opleiding beperkt is. Ik acht nadere maatregelen dan ook niet noodzakelijk. </antwoord>
      <antwoord nummer="6">Nee. Zoals ik hiervoor heb aangegeven, speelt het al dan niet deelgenomen hebben aan een buitenlandse toelatingsprocedure geen rol bij de toelating in Nederland. Ik beschik dan ook niet over dergelijke informatie. </antwoord>
      <antwoord nummer="7">De uitspraak in de zaak Bidar is aanleiding geweest om het beleid inzake de aanspraak op studiefinanciering van studenten uit andere EU-lidstaten aan te passen. Zoals ik u eerder bericht heb, is het arrest Bidar aanleiding geweest om gebruik te maken van de mogelijkheid die artikel 24, tweede lid, van Richtlijn 2004/38/EG biedt om studenten uit andere EU-landen de aanspraak op studiefinanciering voor levensonderhoud te onthouden totdat zij het duurzaam verblijfsrecht hebben verworven. EU-burgers verwerven het duurzaam verblijfsrecht in een andere lidstaat na vijf jaar legaal verblijf in die lidstaat. Het wetsvoorstel ter implementatie van Richtlijn 2004/38/EG dat dit beleid bestendigt, wordt binnenkort aan uw Kamer aangeboden. Het arrest Bidar en Richtlijn 2004/38/EG hebben tevens geleid tot een aanpassing van het beleid inzake meeneembare studiefinanciering. In de Beleidsbrief meeneembare studiefinanciering van 5 december 2005 (kamerstukken II, 2005–2006, 22 452, nr. 23) hebben Minister van der Hoeven en ik recentelijk onze beleidsvoornemens terzake uiteengezet. Gelet op het antwoord dat ik op de vragen 4 en 5 heb gegeven zie ik geen aanleiding om mijn beleid ten aanzien van de toelating tot het hoger onderwijs aan te passen. </antwoord>
      <noten afkomstig="antwoord"/>
   </antwoorden>
</kvr>
