<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de ministers van Economische Zaken en van Justitie over de auteursrechtenorganisaties. (Ingezonden 18 augustus 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26571
</item>
         <item attribuut="Inhoud">Vragen naar stand van zaken van criteria voor beoordeling tarieven auteursrechtenorganisaties zoals Videma en Buma/Stemra, naar aanleiding van berichten over tegemoetkomingen Videma en de hoogte van salarissen en andere vergoedingen van directeuren en toezichthouders van genoemde organisaties.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Inkomen en rechtspositie (Inkomens)</item>
         <item attribuut="Trefwoorden">Auteursrecht Inkomens</item>
         <item attribuut="Vindplaats">Kamervragen met antwoord 2006-2007, nr. 159, Tweede Kamer</item>
         <item attribuut="Vraagnr_bij_indiening">2050617730</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2006-10-17</item>
         <item attribuut="Datum_indiening">2006-08-18</item>
         <item attribuut="Document-id">KVR26571</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="341" allpagenumbers="341 342" vetnummer="2050617730" code="0607tkkvr159" lopendefooter="Tweede Kamer, vergaderjaar 2006–2007, Aanhangsel" filenaam="KVR26571" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="159" onderwerp="" indiendatum="2006-08-18">
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="17 oktober 2006), zie ook Aanhangsel Handelingen nr. 2140, vergaderjaar 2005–2006">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Zijn de criteria, op basis waarvan de hoogte van de tarieven van de auteursrechtenorganisaties worden beoordeeld, inmiddels door de Nederlandse Mededingingsautoriteit (NMa) vastgesteld? <voetnoot nummer="1"/>Zo ja, wat zijn deze criteria, wanneer start de NMa het onderzoek naar de tarieven van de auteursrechtenorganisaties en wanneer worden de resultaten gepresenteerd? Zo neen, waarom zijn deze nog niet vastgesteld, wanneer zal dat gebeuren, wanneer start het onderzoek naar de tarieven en wanneer worden de resultaten gepresenteerd? </vraag>
      <vraag nummer="2">Welke maatregelen neemt u om openbaarmaking van de jaarverslagen over 2004 en 2005 alsnog af te dwingen en welke sancties worden getroffen? </vraag>
      <vraag nummer="3">Heeft u kennisgenomen van het jaarverslag van Videma over 2005? </vraag>
      <vraag nummer="4">Wat vindt u van het feit dat Videma een tegemoetkoming ontvangt van 26,9% van de totale incasso, waarmee rechthebbenden akkoord zijn gegaan, met als gevolg dat ondernemers en organisaties die Televisieprogramma’s openbaar maken, waaronder de horeca, te veel moeten betalen? </vraag>
      <vraag nummer="5">Bent u van oordeel dat het jaarverslag van Videma daadwerkelijk transparant is, gezien het niet publiceren van het directiesalaris, het samenvoegen van management- en marketingkosten in één post, het feit dat de directeur 85% van de aandelen Videma in bezit heeft en dat het kantoorpand waarin Videma is gehuisvest eerst in privé-bezit van de directeur was, en vervolgens in een door hem gecontroleerde vennootschap is onderbracht? </vraag>
      <vraag nummer="6">Wat vindt u van het feit dat alle auteursrechtenorganisaties, waaronder Videma en Buma/Stemra, weigeren de salarissen en andere vergoedingen van zowel de directieleden als de toezichthouders openbaar te maken? </vraag>
      <vraag nummer="7">Bent u bereid openbaarmaking af te dwingen? </vraag>
      <vraag nummer="8">Wat vindt u van het salaris van de directeur van Buma/Stemra, die blijkens een citaat in een krantenartikel «minder verdient dan de minister-president», terwijl volgens klokkenluiders binnen Buma/Stemra zijn salaris aanmerkelijk hoger is? </vraag>
      <noten afkomstig="vraag">
         <noot nummer="2"/>
         <noot nummer="1" documenttype="Kamervragen" documentnummer="1502" documentjaargang="2005-2006">Aanhangsel Handelingen, nr. 1502, vergaderjaar 2005–2006.</noot>
         <noot nummer="2">HP de Tijd, week 12</noot>
      </noten>
   </vragen>
   <antwoorden aantal="8">
      <antwoord nummer="1">De NMa heeft de criteria aan de hand waarvan zij de hoogte van de tarieven van de auteursrechtenorganisaties beoordeelt nog niet vastgesteld. De criteria, waarover de NMa zich thans buigt, strekken ertoe de wettelijke criteria om verboden misbruik van een economische machtspositie vast te stellen, indachtig de bijzondere omstandigheden van het geval, nader in te kleuren. Dit onderzoek blijkt in de praktijk complexer dan kon worden voorzien. De NMa kan niet over één nacht ijs gaan en is daarom in afwachting van informatie uit andere landen. Het antwoord op de vraag wanneer de criteria worden vastgesteld, laat zich daarom op dit moment nog niet geven. De NMa zal resultaten van eventueel onderzoek presenteren zodra dat mogelijk is. </antwoord>
      <antwoord nummer="2">Het jaarverslag is te vinden op: www.videma.nl (onder: rechthebbenden-STG-rapportage- verslag 2004). </antwoord>
      <antwoord nummer="3">Ja. </antwoord>
      <antwoord nummer="4">Het is in de context van het vrijwillig collectief beheer niet ongebruikelijk dat een private organisatie, zoals Videma, een tegemoetkoming krijgt voor de incasso- en/of verdeelactiviteiten die zij voor derden verricht. In casu heeft de Stichting Groeptelevisie (STG), waarin onder meer Nederlandse publieke en commerciële omroepen zijn verenigd, bij het aangaan van de uitvoeringsovereenkomst met Videma bedongen dat geïncasseerde royalty’s werden uitgekeerd zonder dat men enig risico wilde dragen voor de door Videma gemaakte investerings- en aanloopkosten. Deze kosten zijn verdisconteerd in een incassogerelateerde fee. Hoewel deze naar onze indruk hoog is, betekent dit niet dat gebruikers die televisieprogramma’s openbaar maken daardoor te veel betalen. Omdat de betrokken fee wordt ingehouden op de te verdelen gelden, zijn het de rechthebbenden te wier laste de fee komt. Zij betalen deze immers, en zien daarmee af van verdeling van deze gelden. In de vraag ligt besloten dat eindgebruikers uiteindelijk opdraaien voor de door Videma ingehouden fee, omdat deze wordt doorvertaald in de eindtarieven. Toch zijn het vooral de rechthebbenden die uiteindelijk de fee betalen. Immers, het staat hun vrij om geen gebruik te maken van de diensten van Videma en in eigen beheer hetzelfde eindtarief aan eindgebruikers in rekening te brengen. Indien zij kiezen voor inning en verdeling via Videma, zijn zij het daarmee die de Videma-fee opbrengen. </antwoord>
      <antwoord nummer="5">Het jaarverslag 2005 van Videma is voorzien van een accountantsverklaring, waaruit blijkt dat de financiële verantwoording over 2005 overeenstemt met de in Nederland algemeen aanvaarde grondslagen voor financiële verslaggeving en voldoet aan de wettelijke bepalingen inzake de jaarrekening, zoals opgenomen in Titel 9 Boek 2 Burgerlijk Wetboek. Artikel 2:383 lid 1 Burgerlijk Wetboek verplicht tot opgave in de jaarrekening van een geaggegreerd beeld van de bezoldigingen e.d. voor de gezamenlijke (gewezen) bestuurders en, afzonderlijk, de gezamenlijke (gewezen) commissarissen. Gelet hierop kan worden gezegd dat het jaarverslag van Videma voldoet aan de wettelijke eisen van transparantie, zoals verankerd in Titel 9 Boek 2 Burgerlijk Wetboek. </antwoord>
      <antwoord nummer="6">Artikel 2:383 lid 1 Burgerlijk Wetboek bepaalt uitdrukkelijk dat er geen openbaarmakingsverplichting geldt voor bezoldigingen en andere vergoedingen, als opgave daarvan herleidbaar is tot natuurlijke personen. In algemene zin geldt derhalve geen openbaarmakingsverplichting voor specifieke salarissen die worden betaald door collectieve beheersorganisaties. Deze organisaties vallen evenmin onder de sinds 1 maart 2006 geldende Wet openbaarmaking uit publieke middelen gefinancierde topinkomens (Stb. 2006, 95). De betrokken organisaties behoren namelijk niet tot de (semi)publieke sector omdat zij geheel noch gedeeltelijk uit collectieve middelen worden gefinancierd. </antwoord>
      <antwoord nummer="7">Nee. Daarvoor ontbreekt een wettelijke grondslag. </antwoord>
      <antwoord nummer="8">Gelet op het antwoord op vraag 6, onthouden wij ons van een oordeel hierover. </antwoord>
      <noten afkomstig="antwoord"/>
   </antwoorden>
</kvr>
