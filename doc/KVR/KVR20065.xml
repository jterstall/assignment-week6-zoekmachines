<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en van Justitie en de staatssecretaris van Economische Zaken over Zimbabwe. (Ingezonden 20 februari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20065
</item>
         <item attribuut="Inhoud">Vragen naar aanleiding van artikel over Nederlands-Zimbabwaanse zakenman die wapens zou leveren aan Zimbabwe, in afwijking van de handelsbeperkingen tegen dat land.</item>
         <item attribuut="Rubriek">Handel en economie (Export) Handel en economie (Handelsbelemmeringen) Veiligheidsbeleid en defensie (Militair materieel)</item>
         <item attribuut="Trefwoorden">Economische sancties Export Wapens Zimbabwe</item>
         <item attribuut="Vindplaats">Kamervragen met antwoord 2003-2004, nr. 1351, Tweede Kamer</item>
         <item attribuut="Vraagnr_bij_indiening">2030408830</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2004-04-19</item>
         <item attribuut="Datum_indiening">2004-02-20</item>
         <item attribuut="Document-id">KVR20065</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2855" allpagenumbers="2855 2856" vetnummer="2030408830" code="0304tkkvr1351" lopendefooter="Tweede Kamer, vergaderjaar 2003–2004, Aanhangsel" filenaam="KVR20065" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1351" onderwerp="" indiendatum="2004-02-20">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en van Justitie en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="19 april 2004), zie ook Aanhangsel Handelingen nr. 1152, vergaderjaar 2003–2004">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de ministers van Justitie en van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de activiteiten van de Nederlands-Zimbabwaanse zakenman inzake wapenhandel en het VN-onderzoek dat naar deze activiteiten gedaan is en het vervolg dat daaraan gegeven is? <voetnoot nummer="1"/>
      </vraag>
      <vraag nummer="2">In hoeverre stroken de in het artikel genoemde activiteiten met de Nederlandse-, de EU- en de internationale wetgeving en het sanctiebeleid, in het bijzonder met betrekking tot Zimbabwe? </vraag>
      <vraag nummer="3">Bent u bereid zelf onderzoek te doen naar deze mogelijk illegale activiteiten van een Nederlandse burger, die het beleid ten aanzien van Zimbabwe zouden ondermijnen, en op welke wijze ondersteunt u het voortgaande VN-onderzoek? </vraag>
      <vraag nummer="4">Welke maatregelen staan u ter beschikking en bent u bereid te nemen indien sprake is van illegale activiteiten? </vraag>
      <vraag nummer="5">Ziet u aanleiding tot het in EU-verband uitbreiden van de reis- en handelsbeperkingen (die tot nu toe alleen gelden voor een specifieke groep Zanu-politici), tot degenen die het Zimbabwaanse regime ondersteunen met illegale activiteiten? Zo neen, waarom niet? </vraag>
      <noten afkomstig="vraag">
         <noot nummer="1" titel="De Nederlandse wapenbroeder van Mugabe">De Groene Amsterdammer, 7 februari jl, «De Nederlandse wapenbroeder van Mugabe»</noot>
      </noten>
   </vragen>
   <antwoorden aantal="3">
      <antwoord nummer="1">Ja, betrokkene werd genoemd in een rapport van het VN-panel dat onderzoek heeft gedaan naar de illegale exploitatie van grondstoffen in de Democratische Republiek Congo. Na publicatie van dit rapport in oktober 2002 kreeg het panel van de VN-veiligheidsraad de opdracht in het rapport genoemde personen en bedrijven in de gelegenheid te stellen hun visie op de aantijgingen kenbaar te maken in een procedure van hoor en wederhoor. In het rapport dat het panel in oktober 2003 aan het einde van zijn mandaatperiode presenteerde, heeft het panel dhr Bredenkamp en het bedrijf Tremalt LTD dat hij vertegenwoordigt ingedeeld in categorie II; dat wil zeggen zaken die inhoudelijk zijn opgelost en waarbij betrokken bedrijven hebben toegezegd betere procedures en controles te zullen hanteren. Het panel heeft in het geval van het in het Verenigd Koninkrijk gevestigde bedrijf van dhr Bredenkamp de nationale competente autoriteiten van het Verenigd Koninkrijk, die verantwoordelijk zijn voor implementatie van de OECD-richtlijnen voor multinationale ondernemingen, gevraagd toezicht te houden op de naleving. </antwoord>
      <antwoord nummer="2t/m 4">Overtreding van internationale sanctieregimes, zoals het EU-wapenembargo jegens Zimbabwe, dat op 19 februari 2002 van kracht is geworden, kan op grond van de Sanctiewet 1977 en de op grond van deze wet totstandgekomen specifieke sanctieregelingen in samenhang met de Wet op de economische delicten strafrechtelijk worden vervolgd. De werking van de Sanctiewet 1977 is niet beperkt tot het Nederlandse grondgebied maar strekt zich mede uit tot overtredingen die door Nederlanders buiten Nederland worden begaan. Mochten door personen in Nederland of door Nederlanders buiten Nederland ontplooide activiteiten daadwerkelijk de verdenking van overtreding van het geldende sanctieregime wettigen, dan staat de weg van strafvervolging open. Daarbij wordt opgemerkt dat vervolging van buiten Nederland verblijvende personen om praktische redenen niet eenvoudig is. Het VN-onderzoek is afgesloten. Daar waar het panel dat nodig achtte, zijn zaken overgedragen aan de nationale competente autoriteiten die verantwoordelijk zijn voor implementatie van de OECD-richtlijnen voor multinationale ondernemingen of aan regeringen voor toezicht of nader onderzoek. In het geval van dhr Bredenkamp is de zaak overgedragen aan de nationale competente autoriteit van het Verenigd Koninkrijk. </antwoord>
      <antwoord nummer="5">Op 19 februari jl. heeft de EU haar gerichte sancties tegen Zimbabwe verlengd met één jaar. Bovendien is het aantal personen uitgebreid van 79 naar 95 personen, allen ZANU-PF politici. De sancties bestaan uit het bevriezen van tegoeden, een wapenembargo en visarestricties. De EU heeft tot verlenging en uitbreiding besloten omdat de regering van Zimbabwe zich aanhoudend schuldig maakt aan ernstige schending van de mensenrechten. De sancties gelden voor een groep personen die onderdeel uitmaken van het regime. Het is niet mogelijk op basis van het huidige Europese gemeenschappelijk standpunt dit sanctieregime uit te breiden naar personen die geen directe band hebben met het regime, waartegen de maatregelen gericht zijn. Dit geldt derhalve ook voor zakenlieden. </antwoord>
      <noten afkomstig="antwoord"/>
   </antwoorden>
</kvr>
