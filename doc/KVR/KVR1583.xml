<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Esselink en Van der Linden (beiden CDA) over de aanvullende notitie over het mestbeleid. (Ingezonden 7 juni 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1583
</item>
         <item attribuut="Rubriek">Milieu (Afvalstoffen) Veeteelt (Organische mest)</item>
         <item attribuut="Trefwoorden">Organische mest</item>
         <item attribuut="Vindplaats">Kamervragen met antwoord 1994-1995, nr. 935, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Esselink</persoon>
            <persoon partij="CDA">Van der Linden</persoon>
         </item>
         <item attribuut="Datum_reaktie">1995-06-21</item>
         <item attribuut="Datum_indiening">1995-06-07</item>
         <item attribuut="Document-id">KVR1583</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1909" allpagenumbers="1909 1910" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="935" onderwerp="" indiendatum="1995-06-7">
         <vrager partij="CDA" oorsprong="parlement">Esselink</vrager>
         <vrager partij="CDA" oorsprong="parlement">Van der Linden</vrager>
         <vraagt-aan>vullende notitie</vraagt-aan>
      </vraagdata>
      <antwoorddata antwoorddatum="1995-06-21">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wordt de voor 1 april 1995 aangekondigde aanvullende notitie over het mestbeleid pas na het zomerreces aan de Kamer toegezonden? <voetnoot nummer="1"/>Waarom is de regering de toezegging om de nota voor 1 april 1995 naar de Kamer te zenden niet na gekomen? Wat is op dit moment de stand van zaken ten aanzien van deze notitie? </vraag>
      <vraag nummer="2">Welke gevolgen heeft deze vertraging voor de uitvoering van het beleid en het traject van wet- en regelgeving dat volgt na de behandeling van de notitie? </vraag>
      <vraag nummer="3">Bent u zich er van bewust, dat deze vertraging opnieuw leidt tot aanhoudende onzekerheid in de sector en dat dit demotiverend kan werken op de bereidheid van hen die nu reeds op basis van vrijwilligheid meewerken aan de uitvoering van het beleid, zoals het werk aan de mineralenboekhouding? </vraag>
      <vraag nummer="4">Gaat het tot stand komen van de aanvullende mestnotitie grotendeels buiten de gezamenlijke projectdirectie mestbeleid van Landbouw, Natuurbeheer en Visserij en Volkshuisvesting, Ruimtelijke Ordening en Milieubeheer om? </vraag>
      <vraag nummer="5">Wat is de stand van zaken in het overleg met het georganiseerde landbouw bedrijfsleven en de milieu-organisaties? Hoe liggen de verschillende standpunten – voorzover aan de regering kenbaar gemaakt – met name wat betreft verliesnormen voor fosfaat en stikstof in het jaar 2000? </vraag>
      <vraag nummer="6">Hebben u en uw collega van Volkshuisvesting, Ruimtelijke Ordening en Milieubeheer een deel van de Kamer, te weten de coalitiefracties, op de hoogte gesteld van uw voornemen? Zo ja, waarom hebt u niet de hele Kamer tussentijds geı¨nformeerd? Bent u bereid dit alsnog te doen? </vraag>
      <vraag nummer="7">Welke maatregelen (aanwendingsnormen, verplaatsingswet etc.) staan de regering nu nog voor ogen voor het mestbeleid per 1 januari 1996? </vraag>
      <vraag nummer="8">Kunt u deze vragen uiterlijk 22 juni 1995, een week voor aanvang van het zomerreces, beantwoorden? </vraag>
      <noten afkomstig="vraag">
         <noot nummer="1" datum="1995-06-2" bron="Agrarisch Dagblad">Agrarisch Dagblad, 2 juni 1995</noot>
      </noten>
   </vragen>
   <antwoorden aantal="7">
      <antwoord nummer="1">De Integrale Notitie mest- en amoniakbeleid zal inderdaad pas na het zomerreces aan de Kamer worden toegezonden. De reden hiervoor is dat de vormgeving van het beleid meer tijd vergt dan eerder voorzien was. Momenteel wordt op basis van de resultaten van een groot aantal deelstudies gewerkt aan een samenhangende visie en aan een uitwerking van de te nemen maatregelen. Ik hecht er aan om een voldragen notitie uit te brengen, zoals ik bij de Kamerbehandeling van de nota Dynamiek en Vernieuwing heb aangegeven. </antwoord>
      <antwoord nummer="2 en 3">Ik ben me er van bewust dat het van groot belang is dat er snel duidelijkheid komt over het toekomstige beleid. Ik ben evenwel van mening dat de voordelen van het uitbrengen van een heldere notitie, waarin een goede afweging is gemaakt tussen de verschillende belangen, duidelijk opwegen tegen de nadelen van het later uitbrengen van de notitie. Inzake de gevolgen voor de uitvoering van het beleid en het traject van wet- en regelgeving voorzie ik geen onoverkomelijke problemen. De uitvoering van het huidige beleid is in de wet- en regelgeving verankerd. Zie overigens het antwoord op vraag 7. Ik heb niet de indruk dat de vertraging demotiverend werkt op de bereidheid om op vrijwillige basis mee te werken aan de uitvoering van het beleid, zoals het werk aan de mineralenboekhouding. Het op vrijwillige basis werken aan een beter milieu acht ik van grote betekenis en kan juist voorkomen dat alle milieudoelstellingen via wet- en regelgeving moeten worden afgedwongen. </antwoord>
      <antwoord nummer="4">Nee, het LNV/VROM-projectteam mineralenemissies uit de landbouw speelt van begin af aan een belangrijke rol bij de totstandkoming van de Integrale Notitie. Het projectteam heeft een regierol en levert een inhoudelijke bijdrage. </antwoord>
      <antwoord nummer="5">Naast het regulier overleg met de verschillende belangenorganisaties heb ik begin 1995, samen met mijn collega van VROM, over de aanpak van de mestproblematiek een overleg gevoerd met alle betrokken maatschappelijke organisaties en overheden. Mede naar aanleiding daarvan hebben diverse organisaties hun gedachten over het toekomstige mestbeleid op papier gezet. Zo heeft het landbouwbedrijfsleven de nota «Een aangepast mineralenbeleid» uitgebracht met een visie op hoofdlijnen. Concrete voorstellen van het bedrijfsleven inzake verliesnormen hebben mij nog niet bereikt. De Stichting Natuur en Milieu heeft de discussienotitie «Een frisse wind» uitgebracht. Deze notitie bevat voorstellen voor verliesnormen voor fosfaat (10 tot 20 kg/ha in 2000) en stikstof (180 kg/ha voor grasland in 2000). De notities van de verschillende organisaties worden betrokken bij de meningsvorming over de inhoud van de Integrale Notitie. Als de inhoud voldoende uitgekristalliseerd is zullen mijn collega van VROM en ik, in aansluiting op het eerdere overleg in januari 1995, opnieuw met alle betrokken organisaties van gedachten gaan wisselen. </antwoord>
      <antwoord nummer="6">Onlangs hebben mijn collega van VROM en ik met de betrokken fractiespecialisten van de coalitiepartijen overleg gevoerd over de stand van zaken. Het is ons inziens verstandig dat bewindslieden de fractiespecialisten uit de coalitie informeren over politiek gevoelige dossiers. Dit doet niets af aan het te voeren gemeen overleg tussen regering en Kamer over het uiteindelijke regeringsvoornemen ter zake. </antwoord>
      <antwoord nummer="7">De procedure voor de aanscherping van de gebruiksnormen in 1996 is inmiddels gestart. In de Integrale Notitie zal worden aangegeven of de aanscherping daadwerkelijk zal worden gee¨ffectueerd. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
