<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Th. A. M. Meijer (CDA) aan de minister van Landbouw, Natuurbeheer en Visserij over de aanwijzing droge zand- en lössgronden. (Ingezonden 21 februari 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15151
</item>
         <item attribuut="Inhoud">Betreft onder meer het gebruik van te weinig gedetailleerde kaarten bij de aanwijzing van zand- en lössgronden, respectievelijk het ingevoerde stelsel van Mest Afzet Overeenkomsten (MAO).</item>
         <item attribuut="Rubriek">Landbouw (Landbouwgronden) Veeteelt (Organische mest)</item>
         <item attribuut="Trefwoorden">Landbouwgronden Mest</item>
         <item attribuut="Vindplaats">Kamervragen met antwoord 2001-2002, nr. 699, Tweede Kamer</item>
         <item attribuut="Vraagnr_bij_indiening">2010206700</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Th. A. M. Meijer</persoon>
         </item>
         <item attribuut="Datum_reaktie">2002-02-27</item>
         <item attribuut="Datum_indiening">2002-02-21</item>
         <item attribuut="Document-id">KVR15151</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1469" allpagenumbers="1469 1470" vetnummer="2010206700" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15151" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="699" onderwerp="" indiendatum="2002-02-21">
         <vrager partij="CDA" oorsprong="parlement">Th. A. M. Meijer</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2002-02-27">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennis genomen van de artikelen in «Boerderij» die ingaan op de aanwijzing van de droge zand- en lössgronden? <voetnoot nummer="1"/>
      </vraag>
      <vraag nummer="2" voetnoot="2">Hoe verhoudt zich de ingezonden brief van Dr. André van der Zande, directeur van Alterra, in «Boerderij» tot uw brief van 8 februari 2002? <voetnoot nummer="2"/>
      </vraag>
      <vraag nummer="3">Heeft Alterra u geïnformeerd over het feit dat voor aanwijzing van droge zand- en lössgronden op perceelsniveau beter niet gebruik gemaakt zou kunnen worden van de door u gehanteerde 1:50.000 Bodem en Grondwatertrappenkaarten? Zo ja, waarom heeft u die informatie niet toegepast bij de aanwijzing van droge zand- en lössgronden? </vraag>
      <vraag nummer="4">Vindt u niet dat er – gezien de grove schaal van de gehanteerde kaarten en de 7500 binnengekomen bezwaarschriften over de aanwijzing van droge zand- en lössgronden – onvoldoende draagvlak is voor het voeren van dit beleid? </vraag>
      <vraag nummer="5">Acht u de inwerkingtreding van een AmvB met zoveel bezwaarschriften realistisch? Bent u bereid de onderhavige AmvB terug te nemen en de aanwijzing alsnog te laten plaatsvinden op grond van meer gedetailleerde kaarten, bijvoorbeeld op schaal 1:10.000 of 1:25.000? </vraag>
      <vraag nummer="6">Kunt u aangeven hoe agrariërs op grond van de huidige aanwijzing van droge zand- en lössgronden om moeten gaan met het ingevoerde stelsel van Mest Afzet Overeenkomsten (MAO)? Wat moet bijvoorbeeld een agrariër doen die op grond van de huidige aanwijzing een MAO heeft afgesloten en straks na behandeling van het ingediende bezwaar mag concluderen dat zijn grond niet onder de aanwijzing valt en daarmee de MAO overbodig wordt? Is er in zo’n geval geen sprake van kapitaalsvernietiging? Zo ja, bent u bereid daar wat aan te doen? </vraag>
      <vraag nummer="7">Is wetenschappelijk aangetoond dat elke aangewezen grond ook een extra risico van verhoogd nitraatgehalte in het grondwater heeft? Bijvoorbeeld als de grondwaterstand kunstmatig laag wordt gehouden door drainage die eventueel uitgespoelde mineralen naar het oppervlaktewater afvoert? Het doel van de bodemkaarten is toch de uitspoelingsgevoeligheid van zandgronden vast te stellen ten behoeve van de nitraatrichtlijn (nota van toelichting besluit)? </vraag>
      <vraag nummer="8">Zijn de kaarten die nu gebruikt worden dezelfde als de kaarten die gebruikt zijn bij de vaststelling van het Besluit gebruik dierlijke meststoffen? Houdt dat automatisch in dat ze voor een heel ander doel ook geschikt zijn, zoals de verliesnormen? </vraag>
      <vraag nummer="9">Zijn in reactie op de inspraakronde foutieve aanwijzingen gecorrigeerd? Zo ja, is dat aan de indieners van hun zienswijze op het ontwerpbesluit kenbaar gemaakt? Zijn de correcties dan ook goed uitgevoerd? </vraag>
      <vraag nummer="10">Kan er nog gesproken worden van zorgvuldige besluitvorming via een AmvB als er zoveel «reparatiewerk» nodig is, nu er veel zienswijzen zijn ingebracht bij het ontwerpbesluit en er veel bezwaren binnen zijn gekomen bij het Mestloket in Assen en bij het ministerie van Landbouw, Natuurbeheer en Visserij? Of had dit geregeld moeten worden als een beschikking volgens het burgerlijk recht met zijn beroeps- en bezwaarmogelijkheden? </vraag>
      <noten afkomstig="vraag">
         <noot nummer="1" titel="ongeschiktheid of onnauwkeurig">Zie «Boerdrij» 29 januari 2002 (artikel; «kaarten zandgronden ongeschikt») en 12 februari 2002 (de artikelen; ; «klachten over kaarten». «hardleers in zandbesluit» en «ongeschiktheid of onnauwkeurig»)</noot>
         <noot nummer="2">Brief van 8 februari 2002 met kenmerk DL. 2002/493. U geeft in die brief aan dat de aanwijzing van droge zand-en lössgronden heeft plaatsgevonden op basis van criteria die in de wet zijn vastgelegd en dat de aanwijzing is gebaseerd op de bestaande bodemkaart van Nederland. Deze bodemkaart zou bruikbaar zijn voor de aanwijzing op perceelsniveau en zou het beste landsdekkende systeem zijn dat beschikbaar is</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="1">In de brief van 8 februari jl. <voetnoot nummer="1"/>heb ik gezegd dat de bodemkaart van Nederland schaal 1:50.000 bruikbaar is voor de aanwijzing van uitspoelingsgevoelige gronden en het beste landsdekkende systeem is dat beschikbaar is. De directeur van Alterra, dr. A.N. van der Zande, bevestigt dit in zijn ingezonden brief in de Boerderij. </antwoord>
      <antwoord nummer="3">Alterra heeft mij geïnformeerd over het feit dat de bodemkaart van Nederland schaal 1:50.000 bruikbaar is voor de aanwijzing van zand- en lössgronden en daarbinnen de uitspoelingsgevoelige gronden en dat dit op basis van het beschikbare landsdekkende kaartmateriaal leidt tot de best mogelijke aanwijzing. </antwoord>
      <antwoord nummer="4 en 5">De aanwijzing van uitspoelingsgevoelige gronden heeft zorgvuldig plaatsgevonden. De aanwijzing is vanuit het oogpunt van het milieu en het voldoen aan de EU-Nitraatrichtlijn noodzakelijk. Het besluit zand- en lössgronden is sinds 1 januari 2002 van kracht. Wel is de juistheid van de aanwijzing in concrete gevallen van belang. Daarom heb ik boeren in de gelegenheid gesteld aperte onjuistheden kenbaar te maken. Zoals tijdens het Algemeen Overleg over de voortgang van het mestbeleid van 20 december 2001 is afgesproken, zal de herbeoordeling worden uitgevoerd door Alterra. Gelet op de met uw Kamer gemaakte afspraken over het herstel van onjuistheden in individuele gevallen, zie ik geen enkele reden om het ingezette beleid te wijzigen. </antwoord>
      <antwoord nummer="6">Indien uit de herbeoordeling van de binnengekomen brieven blijkt dat een perceel onterecht als uitspoelingsgevoelig is aangewezen, zal de aanwijzing van het perceel aangepast worden. Hierdoor zullen met terugwerkende kracht tot en met 1 januari 2002 minder strenge verliesnormen gelden. De suggestie dat het mogelijk is dat veehouders met deze lagere verliesnorm te veel mestafzetovereenkomsten af heeft moeten sluiten is niet juist. Het aantal hectares waarvoor een veehouder mestafzetovereenkomsten moet afsluiten wordt immers bepaald door het aantal dieren en het aantal hectares grasland en bouwland dat een veehouder in gebruik heeft. Hierbij is het niet van belang of het grasland en bouwland is aangewezen als uitspoelingsgevoelig of niet. In het kader van het stelsel van mestafzetovereenkomsten geldt voor alle grasland in 2002 een aanvoernorm van 300 kilogram stikstof per hectare, voor alle maïsland een aanvoernorm van 210 kilogram en voor alle overige bouwland en braakland een aanvoernorm van 170 kilogram. </antwoord>
      <antwoord nummer="7">De gronden die worden aangewezen zijn uitspoelingsgevoelig door hun diepe grondwaterstand. Hierdoor is de denitrificatie van nitraat beperkt. Het nitraat dat niet door het gewas wordt opgenomen, zal hierdoor uitspoelen naar het grondwater. Indien de grondwaterstand kunstmatig laag wordt gehouden door drainage zal het naar het oppervlaktewater worden afgevoerd. De nitraatrichtlijn heeft tot doel zowel het grondwater als het oppervlaktewater te beschermen. </antwoord>
      <antwoord nummer="8">Ja, bij de aanwijzing van de uitspoelingsgevoelige gronden is aangesloten bij de kaarten behorende bij het Besluit gebruik meststoffen (Bgm). Er hebben echter kleine correcties plaatsgevonden voor de topografische perceelsgrenzen omdat deze de afgelopen jaren in een aantal gevallen gewijzigd zijn. Ook de kaarten behorende bij het Bgm wijzen zand- en lössgronden aan om (door middel van een uitrijverbod in de winter) de uitspoeling van nitraat te beperken. </antwoord>
      <antwoord nummer="9">Bij de inspraakronde afgelopen zomer is naar voren gekomen dat het percelenbestand waarvan gebruik gemaakt was te grofmazig was. Bij de definitieve kaarten is daarom gebruik gemaakt van een fijnmaziger percelenbestand. Dit heeft geleid tot een aangepaste aanwijzing. In de nota van toelichting bij het besluit wordt hierop ingegaan. Boeren zijn via de nieuwsbrief van Bureau Heffingen geïnformeerd over de aanpassingen van het besluit ten gevolge van de inspraakronde. </antwoord>
      <antwoord nummer="10">Zie ook de antwoorden 4 en 5. Juist met het oog op een zorgvuldige afweging van belangen heeft de formele wetgever het aanwijzen van zand- en lössgronden en uitspoelingsgevoelige gronden opgedragen aan de Kroon. Aanwijzing geschiedt generiek op basis van in de wet neergelegde criteria. Dat betekent echter niet dat tegen de aanwijzing van percelen als zand- of lössgrond of als uitspoelingsgevoelige grond geen vorm van rechtsbescherming zou openstaan. Naast de rechtsgang naar de burgerlijke rechter kan de vraag of percelen inderdaad aan de criteria voldoen om te worden aangemerkt als zand- of lössgrond of als uitspoelingsgevoelige grond in voorkomende gevallen, bij wege van exceptieve toetsing, aan de orde komen in procedures tegen een besluit van het Bureau Heffingen waarbij een heffing wordt opgelegd ingevolge artikel 41 van de Meststoffenwet. </antwoord>
      <noten afkomstig="antwoord">
         <noot nummer="1">LNV-02-96</noot>
      </noten>
   </antwoorden>
</kvr>
