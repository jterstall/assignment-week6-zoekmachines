<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Buitenlandse Zaken en voor Vreemdelingenzaken en Integratie over de kritiek van Maleisië op het voornemen van de regering de burka te verbieden. (Ingezonden 22 november 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26980
</item>
         <item attribuut="Inhoud">Vragen naar aanleiding van de kritiek van Maleisië op het voornemen de burka te verbieden. Uit een interne notitie van het ministerie van Buitenlandse Zaken blijkt dat er gewelddadige protesten uit moslimlanden zijn te verwachten. De Maleisische regering zou zich niet met onze wetgeving moeten bemoeien, zeker niet omdat in Nederland het uitgangspunt is dat mannen en vrouwen gelijkwaardig worden behandeld.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Veiligheid) Cultuur en taal (Overig) Internationale betrekkingen (Overig)</item>
         <item attribuut="Trefwoorden">Godsdiensten Internationale betrekkingen Maleisië Openbare orde en veiligheid</item>
         <item attribuut="Vindplaats">Kamervragen met antwoord 2006-2007, nr. 515, Tweede Kamer</item>
         <item attribuut="Vraagnr_bij_indiening">2060703450</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-11-22</item>
         <item attribuut="Document-id">KVR26980</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1115" allpagenumbers="1115 1116" vetnummer="2060703450" code="0607tkkvr515" lopendefooter="Tweede Kamer, vergaderjaar 2006–2007, Aanhangsel" filenaam="KVR26980" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="515" onderwerp="" indiendatum="2006-11-22">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Buitenlandse Zaken en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-12-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister voor Integratie, Jeugdbescherming, Preventie en Reclassering</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de kritiek die de minister van Buitenlandse Zaken van Maleisië, Syed Hamid Albar, als Voorzitter van de uit 57 islamitische landen bestaande Organisatie van Islamitische Conferentie (OIC), heeft geuit op het voornemen van de Nederlandse regering het openbaar gebruik van de burka te verbieden door te spreken over een «discriminerende maatregel»? <voetnoot nummer="1"/>Wat is uw oordeel daarover? </vraag>
      <vraag nummer="2" voetnoot="2">Is het waar dat er een interne notitie van het ministerie van Buitenlandse Zaken bestaat waarin wordt vermeld dat gewelddadige protesten uit moslimlanden zijn te verwachten naar aanleiding van het voornemen het gebruik van de burka in het openbaar te verbieden? <voetnoot nummer="2"/>Waar baseert u deze verwachting op? Deelt u de mening dat dergelijk protesten ongepast zouden zijn? </vraag>
      <vraag nummer="3">Deelt u de mening dat Nederland als soeverein democratisch land over zijn eigen wetten gaat en Maleisië en andere islamitische landen zich daar niet mee dienen te bemoeien? Bent u bereid de ambassadeur van Maleisië ten spoedigste te ontbieden en hem te laten weten dat zijn land en andere islamitische landen zich met hun eigen zaken moeten bemoeien? Zo neen, waarom niet? </vraag>
      <vraag nummer="4">Kunt u in het gesprek met de Maleisische ambassadeur tevens aangeven dat een van de belangrijkste redenen om tot een burkaverbod te komen wel degelijk gelegen is in het feit dat vrouwen zich in Nederland niet op een barbaarse en middeleeuwse manier als tweederangs burgers hoeven te gedragen of te kleden en dat zij in tegenstelling tot vrouwen in islamitische landen volstrekt gelijkwaardig zijn? </vraag>
      <noten afkomstig="vraag">
         <noot nummer="3"/>
         <noot nummer="1" datum="2006-11-19" bron="AP / International Herald Tribune">AP /International Herald Tribune, 19 november 2006</noot>
         <noot nummer="2" datum="2006-11-20" bron="Algemeen Dagblad">Algemeen Dagblad, 20 november 2006</noot>
         <noot nummer="3">Conform toelichting van het lid Wilders bij de indiening van de aangenomen motie inzake het burqa-verbod</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb hiervan kennis genomen. Het kabinet is voornemens om bij wet te komen tot een algemeen verbod voor het in de (semi) openbare ruimte dragen van gezichtsbedekkende kleding, waaronder de boerka, met het oog op openbare orde, veiligheid en bescherming van (mede) burgers. Aangezien deze voorziene wettelijke regeling zich zonder onderscheid zal richten op alle gelaatsbedekkende kleding, is deze principieel niet discriminerend. </antwoord>
      <antwoord nummer="2">Mede naar aanleiding van de Deense cartoonkwestie is binnen het ministerie van Buitenlandse Zaken nagedacht over reacties in het buitenland op een eventueel verbod op gelaatsbedekkende kleding. Het spreekt voor zich dat het ministerie van Buitenlandse Zaken zich bezint op effecten in het buitenland van binnenlands-politieke ontwikkelingen. Het staat groepen in het buitenland vrij een mening te hebben over Nederland, zoals het groepen in Nederland vrij staat een mening te hebben over andere landen. </antwoord>
      <antwoord nummer="3 en 4">De regering begeeft zich niet in de vraag naar de wenselijkheid van kledingstukken. In de Nederlandse grondwet, alsmede in verdragen waaraan Nederland zich in internationaal verband heeft gecommitteerd, worden rechten en vrijheden gewaarborgd. De vrijheid van godsdienst en het verbod op discriminatie zijn daarin verankerd. Een wetsvoorstel voor een algemeen verbod op het dragen van gezichtsbedekkende kleding in de (semi) openbare ruimte in Nederland zal uiteraard binnen dit juridisch kader gestalte krijgen. De regering hecht zeer aan de dialoog tussen landen over internationale mensenrechtenverplichtingen. Een discussie over nationale en internationale implicaties kan gemakkelijker worden gevoerd als er een concreet wetsvoorstel ligt. Ik acht het mede daarom niet opportuun de ambassadeur van Maleisië te ontbieden en haar het door u gevraagde mede te delen. Dit laat onverlet dat de regering in genoemde dialoog, waar relevant, de beweegredenen van de Nederlandse regering omtrent het voornemen tot een wetsvoorstel zal toelichten. </antwoord>
      <noten afkomstig="antwoord"/>
   </antwoorden>
</kvr>
