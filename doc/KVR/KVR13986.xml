<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem (PvdA), Weekers (VVD), Giskes (D66), Van Bommel (SP) en Van der Steenhoven (GroenLinks) aan de minister van Verkeer en Waterstaat over een fietssnelweg tussen Amsterdam en Utrecht. (Ingezonden 8 juni 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13986
</item>
         <item attribuut="Inhoud">Vragen over het plan van het Bestuur Regio Utrecht (BRU) voor het realiseren van een fietssnelweg tussen Amsterdam en Utrecht, langs het Amsterdam-Rijnkanaal, op of nabij Westkanaaldijk. Het Hoogheemraadschap Amstel Gooi en Vecht en Rijkswaterstaat zouden geen medewerking willen verlenen aan deze fietsvoorzieningen vanwege de mogelijke gevolgen voor de Westkanaaldijk (verkorting van de levensduur van de damwand).</item>
         <item attribuut="Rubriek">Verkeer, vervoer en waterstaat (Fietsen) Verkeer, vervoer en waterstaat (Wegen)</item>
         <item attribuut="Trefwoorden">Fietsen Wegen</item>
         <item attribuut="Vindplaats">Kamervragen met antwoord 2000-2001, nr. 1457, Tweede Kamer</item>
         <item attribuut="Vraagnr_bij_indiening">2000111920</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="VVD">Weekers</persoon>
            <persoon partij="D66">Giskes</persoon>
            <persoon partij="SP">Van Bommel</persoon>
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2001-07-05</item>
         <item attribuut="Datum_indiening">2001-06-08</item>
         <item attribuut="Document-id">KVR13986</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3035" allpagenumbers="3035 3036" vetnummer="2000111920" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13986" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1457" onderwerp="" indiendatum="2001-06-8">
         <vrager partij="PvdA" oorsprong="parlement">Dijsselbloem</vrager>
         <vrager partij="VVD" oorsprong="parlement">Weekers</vrager>
         <vrager partij="D66" oorsprong="parlement">Giskes</vrager>
         <vrager partij="SP" oorsprong="parlement">Van Bommel</vrager>
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-07-5">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u bekend met het feit dat het Bestuur Regio Utrecht (BRU) een plan heeft ontwikkeld in samenwerking met het ROA en de provincie Utrecht voor het realiseren van een fietssnelweg tussen Amsterdam en Utrecht, te situeren direct langs het Amsterdam-Rijnkanaal, op of nabij Westkanaaldijk? </vraag>
      <vraag nummer="2">Deelt u de verwachting van de Grontmij dat dagelijks circa 12 000 mensen voor woon–werkverkeer gebruik zullen maken van dit fietspad? </vraag>
      <vraag nummer="3">Bent u van oordeel dat een dergelijke fietsverbinding een substantiële bijdrage betekent aan de oplossing van de verkeerscongestie in de corridor Amsterdam–Utrecht? </vraag>
      <vraag nummer="4">Dreigt het gevaar dat zowel de plannen voor de plaatselijke verbinding als de plannen voor de fietssnelweg niet gerealiseerd kunnen worden, omdat het Hoogheemraadschap Amstel Gooi en Vecht en Rijkswaterstaat geen medewerking willen verlenen aan deze fietsvoorzieningen vanwege de mogelijke consequenties voor de Westkanaaldijk (verkorting van de levensduur van de damwand)? </vraag>
      <vraag nummer="5">Bent u bereid om de problematiek van de mogelijke verkorting van de levensduur van de damwand bij aanleg van een fietspad aan een nader onderzoek te (laten) onderwerpen? </vraag>
      <vraag nummer="6">Bent u bereid om een verkorting van de levensduur van enige jaren voor lief te nemen indien dit werkelijk het geval blijkt te zijn, ten behoeve van een veilige fietsverbinding? </vraag>
      <vraag nummer="7">Bent u bereid om aan Rijkswaterstaat en RIB te verzoeken bij de werkzaamheden voor de viersporigheid Amsterdam–Utrecht delen van de snelfietsweg gelijktijdig aan te leggen? </vraag>
      <vraag nummer="8">Hoe wilt u uitvoering geven aan de motie van juni 1999 (26 429 nr. 11) waarin de Kamer in het kader van het NVVP aandacht vraagt voor de aanleg van snelfietsroutes als Amsterdam–Utrecht en de minister verzoekt indien nodig financiële steun te geven? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee, deze verwachting wordt niet gedeeld. Per dag zullen er wel 12.000 mensen (fietsers) gebruikmaken van de fietssnelweg, maar niet van Amsterdam naar Utrecht, maar over vele kleinere afstanden. Tevens zal dit aantal niet alleen bestaan uit het woon-werkverkeer, maar ook uit recreatief en schoolgaand verkeer. </antwoord>
      <antwoord nummer="3">Een dergelijke fietsverbinding zal geen substantiële bijdrage betekenen voor de oplossing van de verkeerscongestie in de corridor Amsterdam–Utrecht. Het fietsverkeer zal voornamelijk bestaan uit lokaal en deels regionaal woon-werk en recreatief verkeer (met een afstand tot 10 kilometer). Op de A2 heeft minder dan 4% een verplaatsingsafstand van 20 kilometer of minder. </antwoord>
      <antwoord nummer="4">De aanleg van de fietssnelweg tussen Amsterdam en Utrecht betekent dat de dijk ter plaatse zal moeten worden geherprofileerd. De westelijke kanaaldijk is onderdeel van de dijkring 14 volgens de Wet op de waterkering en vormt als zodanig een primaire waterkering van de 2 e categorie. Conform de eis gesteld in de Wet op de waterkering artikel 3 lid 3 dient de veiligheid tenminste in stand te worden gehouden op het niveau als dit was op de datum van de inwerkingtreding van deze wet. De werkzaamheden benodigd voor de aanleg van de fietssnelweg zullen dus ten aanzien van dit criterium moeten worden getoetst en eventuele consequenties voor de veiligheid in beeld worden gebracht. Daar waar de veiligheid door de aanleg wordt verminderd, zullen gelijktijdig compenserende werken moeten worden uitgevoerd. Tot de beoordeling behoort ook de eventuele functievermindering c.q. het functieverlies van de damwand als integraal onderdeel van de waterkering. Rijkswaterstaat zal in dit kader medewerking verlenen bij een eventuele aanvraag voor vergunning op grond van zowel de Wet op de waterkering als op grond van de Wet beheer Rijkswaterstaatswerken. Door de Rijkswaterstaat zijn inmiddels de volgende stappen genomen: De Bouwdienst van de Rijkswaterstaat heeft onderzoek gedaan naar de gevolgen voor de damwand van het aanleggen van de tijdelijke fietsvoorzieningen in combinatie met het zware vrachtverkeer op de Westkanaaldijk tengevolge van de werkzaamheden met betrekking tot de verdubbeling van de spoorbaan tussen Utrecht en Amsterdam. De extra belasting door de fietsvoorzieningen is tussen km 17.000–18.700 ontoelaatbaar (de damwand bezwijkt). Op andere delen langs het kanaal is de extra belasting wel of net toelaatbaar. Het Hoogheemraadschap Amstel Gooi en Vecht heeft als dijkringbeheerder aangegeven dat de extra belasting van de damwand de levensduur van de damwand zal verkorten. Gezien de afnemende sterkte van de damwand ten gevolge van het corrosieproces, zal ten gevolge van de extra belasting door een definitieve fietsvoorziening inclusief de naastliggende voorziening voor het wegverkeer, die opengesteld is voor alle verkeer, de damwand eerder vervangen moeten worden. De Bouwdienst van de Rijkswaterstaat heeft dit probleem momenteel in onderzoek. De afname van de levensduur is waarschijnlijk zonder grootschalig onderzoek moeilijk te kwantificeren. </antwoord>
      <antwoord nummer="5">Zoals vermeld is in het antwoord op vraag 4 is onderzoek noodzakelijk naar de mogelijke verkorting van de levensduur van de damwand in samenhang met het totale onderzoek naar de veiligheid van de waterkering. Dit geldt zowel voor de verschillende uitvoeringsfases als voor de gebruiksfase. Vanuit haar verantwoordelijkheid als beheerder en vergunningverlener zal de Rijkswaterstaat aan een onderzoek medewerking verlenen. </antwoord>
      <antwoord nummer="6">Uit voornoemd onderzoek moet blijken welke consequenties de aanleg van het fietspad heeft voor de veiligheid van de waterkering en welke aanvullende maatregelen derhalve noodzakelijk zijn. Indien de consequenties beperkt zullen blijven tot een relatief geringe verkorting van de levensduur van de damwand ben ik bereid de hogere onderhoudskosten voor mijn rekening te nemen ten behoeve van de snelle realisatie van de fietsverbinding. Indien na onderzoek blijkt dat de levensduur van de damwand aanzienlijk verkort wordt, ben ik niet bereid de hogere kosten voor mijn rekening te nemen. </antwoord>
      <antwoord nummer="7">Nee, ik ben niet bereid om de werkzaamheden van de viersporigheid Amsterdam–Utrecht te delen met de fietssnelweg. De werkzaamheden van de viersporigheid worden deels al gecombineerd met werkzaamheden aan de A2 Amsterdam–Utrecht. Verdere uitbreiding van deze werkzaamheden met de fietssnelweg zullen de werkzaamheden waarschijnlijk vertragen aangezien er dan aan drie verschillende projecten op verschillende locaties wordt gewerkt door een team. Tevens is de aanleg van het regionaal fietsnetwerk (dus ook de fietssnelweg) de verantwoordelijkheid van provincies en kaderwetgebieden, terwijl de viersporigheid en de aanpassing van de A2 een rijksaangelegenheid is. </antwoord>
      <antwoord nummer="8">De Rijksoverheid richt zich met name op het fietsverkeer als voor- en natransport bij gebruik van andere vervoersmodaliteiten als openbaar en gemotoriseerd personenvervoer. Hierdoor is de Rijksoverheid mede verantwoordelijk bij de aanleg en beheer van het hoofdwegennet, railverbindingen en waterwegen voor het instandhouden en verbeteren van onderliggende routenetwerken voor fietsverkeer. Dit is vertaald door de instelling van regionale mobiliteitsfondsen (GDU-gelden) waardoor het mogelijk is voor de decentrale overheden om de ambities op het gebied van nieuwe fietsinfrastructuur goed in te vullen. De provincies en de kaderwetgebieden zijn verantwoordelijk voor het regionaal netwerk van fietsroutes, terwijl de gemeente verantwoordelijk is voor de hiërarchische opbouw van het stedelijk netwerk van fietsroutes en van het areaal van parkeervoorzieningen voor de fietsen. </antwoord>
      <noten afkomstig="antwoord"/>
   </antwoorden>
</kvr>
