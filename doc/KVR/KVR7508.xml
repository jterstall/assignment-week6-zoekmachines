<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke en Stellingwerf (beiden RPF) over baggerwerkzaamheden in de Westerschelde. (Ingezonden 10 juni 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7508
</item>
         <item attribuut="Inhoud">Vragen over mogelijke schade die de baggerwerkzaamheden aan kunnen richten aan de visstand.</item>
         <item attribuut="Rubriek">Verkeer, vervoer en waterstaat (Overig) Visserij (Binnenvisserij)</item>
         <item attribuut="Trefwoorden">Baggerwerken Binnenvisserij</item>
         <item attribuut="Vindplaats">Kamervragen met antwoord 1997-1998, nr. 1542, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Van Dijke</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1998-07-16</item>
         <item attribuut="Datum_indiening">1998-06-10</item>
         <item attribuut="Document-id">KVR7508</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3163" allpagenumbers="3163 3164 3165" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7508" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1542" onderwerp="" indiendatum="1998-06-10">
         <vrager partij="RPF" oorsprong="parlement">Van Dijke</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1998-07-16">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de ministers van Landbouw, Natuurbeheer en Visserij en Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de berichtgeving over de schade die (bagger-)werkzaamheden voor de uitdieping van de vaargeul van de Westerschelde en voor de aanleg van de Westerscheldetunnel (kunnen) aanrichten aan de visstand? <voetnoot nummer="1"/>
      </vraag>
      <vraag nummer="2">Welke afspraken heeft Rijkswaterstaat met de baggeraars gemaakt over stortlocaties voor het dumpen van baggerzand? </vraag>
      <vraag nummer="3">Hoe houdt u toezicht op het nakomen van de afspraken ten aanzien van de uitvoering van de baggerwerkzaamheden, met name met het oog op mogelijke schade die voortvloeit uit deze werkzaamheden voor de visstand? Wordt gebruik gemaakt van een zogenaamde «black box», waarmee inmiddels ook ervaring is opgedaan in de schelpdiersector? </vraag>
      <vraag nummer="4">In hoeverre is bij de voorbereidingen van de in vraag 1 genoemde projecten rekening gehouden met de gevolgen op korte termijn voor de visstand? </vraag>
      <vraag nummer="5">Hebt u voldoende zicht op de schade die de baggerwerkzaamheden (kunnen) aanrichten aan de visstand op de Westerschelde én in het zuidelijk deel van de Noordzee? Zo neen, bent u bereid die schade op korte termijn te inventariseren? </vraag>
      <vraag nummer="6">Is de schade aan de visstand ook op enigerlei wijze ter sprake gekomen bij de onderhandelingen met België of het Vlaams Gewest in het kader van de besprekingen over de verdieping van de Westerschelde? Is daarbij ook gesproken over compensatie voor de betrokken vissers? Zo neen, waarom niet? </vraag>
      <vraag nummer="7" voetnoot="2">Klopt het dat de Belgische overheid al geld heeft gereserveerd voor compensatie van inkomensverlies voor de eigen Westerscheldevissers? <voetnoot nummer="2"/>Zo ja, op welke wijze willen de zuiderburen de omvang van inkomensderving per individuele visser vaststellen, op basis waarvan tot schadevergoeding wordt overgegaan? </vraag>
      <vraag nummer="8">Vindt u het redelijk dat de Westerscheldevissers worden gecompenseerd voor te verwachten inkomensderving? Zo neen, waarom niet? Zo ja, op welke wijze wordt daaraan gestalte gegeven? Zijn er in dit verband ook Europese fondsen waarop Nederland aanspraak kan maken? </vraag>
      <noten afkomstig="vraag">
         <noot nummer="1" datum="1998-06-6" bron="Provinciale Zeeuwse Courant">Provinciale Zeeuwse Courant, 6 juni 1998</noot>
         <noot nummer="2">Idem</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="3">Verdiepingswerkzaamheden. In de Vergunningwet Westerschelde (Staatsblad 1997, 258) zijn de voorschriften gegeven voor de stort van baggerspecie (zand) en zijn de stortvakken aangewezen. Deze stortvakken liggen ook vast in andere verleende vergunningen aan het Vlaams Gewest, zoals de bagger(en stort)vergunning van 11 december 1995. Het Vlaams Gewest is opdrachtgever van de bagger- en stortwerkzaamheden voor de verdieping en maakt aldus afspraken met de baggeraars, waarbij binnen de voorwaarden van de vergunningen gewerkt moet worden. Westerschelde tunnel. Eind juni 1998 zijn door de bouwer van de Westerscheldetunnel, de aannemerscombinatie KMW, voor maximaal zeven locaties vergunningen bij de provincie Zeeland, bij de gemeente Terneuzen en bij de Rijkswaterstaat aangevraagd voor het verspreiden in de Westerschelde van boorspecie. Boorspecie bestaat globaal uit klei- en zandgronden en in mindere mate uit veen inclusief toevoegingen. In het MER boorspecie, die de onderbouwing geeft voor de vergunningsaanvragen, is beschreven hoe met zo gering mogelijke negatieve effecten voor natuur- en gebruiksfuncties de boorspecie gestort/verspreid kan worden. Afhankelijk van de hoedanigheid van het vrijkomende materiaal zal het materiaal naar één van de daartoe aangegeven locaties getransporteerd worden. Er zal maximaal 1,3 miljoen m <voetnoot nummer="3"/>gedurende de periode mei 1999 – mei 2001 verspreid worden. Afhankelijk van mogelijk hergebruik, de consistentie en de samenstelling van de boorspecie en de wijze waarop de boorspecie verspreid wordt (per schip of per pijpleiding) is het mogelijk dat in de praktijk slechts maximaal vier locaties gebruikt worden. </antwoord>
      <antwoord nummer="3">In de baggervergunning voor de thans in uitvoering zijnde verdieping is geregeld hoe de controle op de uitgevoerde werkzaamheden plaatsvindt. Het Vlaams Gewest dient wekelijks een bagger- &amp; stortplan in bij de Rijkswaterstaat, Dienstkring Midden Zeeland. Zij treden op als handhaver en controleren steekproefsgewijs de opgegeven werkzaamheden. Maandelijks doet het Vlaams Gewest opgave aan Rijkswaterstaat van de effectief gebaggerde en gestorte hoeveelheden. Elke twee maanden is er overleg tussen de waterstaatsdienst van de Vlaamse Overheid en de dienstkring over de naleving van de vergunningen en de Vergunningwet Westerschelde. Met de provincie Zeeland zijn vooraf afspraken gemaakt over de uitvoering c.q. handhaving van de Vergunningwet Westerschelde. Aan boord van de baggerschepen wordt gecontroleerd door een vertegenwoordiger van de Vlaamse Overheid. Op de Vlaamse baggerschepen is een zgn. «black box» geïnstalleerd. Deze kan desgewenst achteraf geraadpleegd worden ten aanzien van het vaar- en stortproces. Kenmerk van de stortvakken is dat deze altijd dieper zijn dan NAP-7m en de bodem dus beneden de voor de ecologie gevoelige «ondiepwaterzone» ligt. Met de gegevens uit het monitoringprogramma MOVE kan later worden bezien hoe de gestorte baggerspecie zich met de stroom verspreidt. </antwoord>
      <antwoord nummer="4" voetnoot="3">Verdiepingswerken. Voorafgaand aan de verlening van de baggervergunning is overleg gevoerd met de visserijsector over de verdieping. Dit heeft toen geresulteerd in het vervallen van twee stortlocaties. Voor enkele andere stortlocaties zijn enkele specifieke voorwaarden gesteld, zoals: met vloed of eb storten. Het effect van speciestortingen op (jonge) vissen is omschreven in de «Milieuaspectenstudie baggerspeciestort Westerschelde». Deze studie is openbaar gemaakt en ook bij de visserij sector bekend. Mede door de gekozen stortstrategie (van Oost naar West) is sprake van minimale beïnvloeding op de stortplaatsen en omgeving. Westerschelde tunnel. In het kader van het opstellen van het MER-boorspecie is vanaf de start van het project in maart 1997 regelmatig overleg geweest met alle belanghebbenden, waaronder de tong-, garnaal- en kokkelvisserijsector. Hierin zijn alle relevante documenten besproken met als doel het verkrijgen van een zo gering mogelijke negatieve interactie tussen natuur, gebruik en initiatief. Bij de keuze van de locaties zijn de vistrekroutes, paai- &amp; opgroeigebieden en gebieden waar gevist wordt zo veel mogelijk ontzien. De invloed van het verspreiden van maximaal 1,3 miljoen m <voetnoot nummer="3"/>boorspecie op de visserijfunctie is tijdelijk en lokaal beperkt. Het effect op het totaal areaal aan garnaal visgebieden is van geringe importantie. Het pijpleiding alternatief (zie antwoord vraag 2) heeft geen negatieve effecten voor de visserij. </antwoord>
      <antwoord nummer="5">De effecten op de visstand zijn onder te verdelen in effecten op de langere termijn (kinderkamerfunctie en de visstand in zijn algemeenheid) en effecten op de korte termijn (uitoefening visserij tijdens het baggeren en storten). Het baggeren en het storten zelf levert geen of nauwelijks aantoonbare directe of toekomstige schade op (zie ook antwoord op vraag 3 en 4). Door het permanent dieper houden van de drempels in de vaargeut treden morfologische processen op die mede als gevolg hebben dat het areaal ondiep water (ondieper dan NAP –5m.) in de gehele Westerschelde in de komende decennia achteruit zal gaan. Vooral het oostelijk deel van de Westerschelde is van belang voor de opgroei van jonge tong, schol en garnaal (kinderkamerfunctie). Minder areaal ondiep water betekent minder potentie voor deze functie, maar vele andere effecten beïnvloeden ook deze functie. Het areaal ondiepwater is door de vele ingrepen uit het verleden reeds achteruitgegaan. Getracht wordt het verlies aan areaal zo klein mogelijk te houden door mitigerende maatregelen te treffen, zoals het verplaatsen van de stortactiviteiten naar het ruimere westelijke deel van de Westerschelde. Hoewel dus rekening is gehouden met de effecten op de kinderkamerfunctie van de Westerschelde, is er geen zicht op de precieze (en mogelijke) schade aan de visstand door het verminderen van het areaal ondiepwater. Wij achten dit ook zeer moeilijk te verkrijgen. Wel wordt in de periode 1997–1999 onderzoek gedaan naar de functie van de Westerschelde als opgroeigebied voor jonge vis, hetgeen onderdeel is van het onderzoek naar het adaptievermogen van dit estuarium. </antwoord>
      <antwoord nummer="6">Bij de onderhandelingen met het Vlaams Gewest, die hebben geleid tot het Verdrag voor de verdieping, is de mogelijke schade aan de visserij niet expliciet aan de orde geweest. Dergelijke zaken moeten aan het licht komen bij de voorbereidingen voor de uitvoering van de verdieping en de vergunningsverlening. Wel is in het Verdrag opgenomen dat de kosten van schaden op Nederlands grondgebied, die een rechtstreeks gevolg zijn van de uitvoering van de verdieping, daaronder begrepen schaden waarvoor Nederland naar Nederlands recht aansprakelijk is, ten laste komen van het Vlaams Gewest. In het Verdrag is wèl de natuurschade expliciet geregeld, doordat die schade in ieder geval te verwachten was. </antwoord>
      <antwoord nummer="7">Uit recente informatie van de Belgische Dienst Zeevisserij alsook het Vlaams Gewest is ons gebleken dat er door de Belgische of Vlaamse overheid geen reserveringen zijn gedaan voor compensatie van inkomensverlies voor de eigen Westerscheldevissers. Bij navraag is ons gebleken dat onlangs ook Kamervragen over financiële regelingen door het Belgisch parlement zijn gesteld. </antwoord>
      <antwoord nummer="8">Als een visser meent dat hij schade ondervindt door de uitvoering van werkzaamheden kan hij daarover de vergunningverlener (de Nederlandse Overheid) aanspreken. Indien deze schade aantoonbaar is, zal de vergunningverlener deze schade door de vergunninghouder kunnen laten compenseren. Voor individuele gevallen zal dit waarschijnlijk een financiële compensatie zijn. Als het gaat om schade als gevolg van de verdiepingswerkzaamheden kan bedoelde schade op grond van het Verdrag ten laste worden gebracht van het Vlaams Gewest. Er zijn, voorzover ons bekend, geen Europese fondsen beschikbaar die voorzien in het overnemen van (een deel van) de kosten van een schadevergoeding. Het Structuurfonds voor de Visserij (FIOV) biedt daarvoor geen ruimte. </antwoord>
      <noten afkomstig="antwoord"/>
   </antwoorden>
</kvr>
