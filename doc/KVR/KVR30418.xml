<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Biskop (CDA) aan de staatssecretaris van Onderwijs, Cultuur, Wetenschap, mevrouw Van Bijsterveldt-Vliegenthart, over verzuimmeldingen. (Ingezonden 10 december 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30418
</item>
         <item attribuut="Inhoud">Vragen naar aanleiding van artikel (De Telegraaf, 5 december 2007) over constatering onderwijsinspectie dat de verzuimmelding bij Roc's gebrekkig is of zelfs ontbreekt. Indiener wil dat staatssecretaris Van Bijsterveldt (OCW) maatregelen neemt tegen betreffende Roc's. Ingrado van de onderwijsinspectie zou nog nooit incidentele of tussentijdse meldingen over gebrekkige verzuimmelding hebben gehad. Hoe kan de communicatie tussen leerplichtambtenaren en inspectie worden verbeterd?</item>
         <item attribuut="Rubriek">Beroepsonderwijs en volwasseneneducatie (Leerlingen)</item>
         <item attribuut="Trefwoorden">Leerlingen Leerplicht Mbo</item>
         <item attribuut="Vindplaats">Kamervragen met antwoord 2007-2008, nr. 912, Tweede Kamer</item>
         <item attribuut="Vraagnr_bij_indiening">2070806290</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Biskop</persoon>
         </item>
         <item attribuut="Datum_reaktie">2007-12-18</item>
         <item attribuut="Datum_indiening">2007-12-10</item>
         <item attribuut="Document-id">KVR30418</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1947" allpagenumbers="1947 1948" vetnummer="2070806290" code="0708tkkvr912" lopendefooter="Tweede Kamer, vergaderjaar 2007–2008, Aanhangsel" filenaam="KVR30418" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="912" onderwerp="" indiendatum="2007-12-10">
         <vrager partij="CDA" oorsprong="parlement">Biskop</vrager>
         <vraagt-aan>de staatssecretaris van Onderwijs, Cultuur, Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-12-18">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het artikel «Roc’s vinden registratie veel te veel werk»? <voetnoot nummer="1"/>
      </vraag>
      <vraag nummer="2">Wat is uw mening over de constatering van de onderwijsinspectie dat er gebrekkige of ontbrekende administratieve en technische voorzieningen zijn bij scholen als het gaat om verzuimmelding? </vraag>
      <vraag nummer="3">Bent u voornemens maatregelen te nemen tegen Roc’s die spijbelende leerlingen niet melden? </vraag>
      <vraag nummer="4">Bent u bekend met het feit dat Ingrado van de onderwijsinspectie nog nooit een melding heeft gehad van scholen die ernstig te kort schieten? Zo ja, op welke wijze wilt u ervoor zorg dragen dat de relatie tussen de onderwijsinspectie en leerplichtambtenaren en dat in het bijzonder de uitwisseling van informatie over meldingen van scholen wordt verbeterd? Welke rol kan de invoering van het onderwijsnummer hierbij spelen? </vraag>
      <noten afkomstig="vraag">
         <noot nummer="1" datum="2007-12-5" bron="De Telegraaf">De Telegraaf, 5 december 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Naar aanleiding van signalen over een mogelijk gebrekkige registratie en melding van verzuim door scholen heb ik de Inspectie van het Onderwijs nadrukkelijk verzocht om een thematisch onderzoek op dit thema uit te voeren, niet alleen vanuit het oogpunt van de leerplichthandhaving, maar ook gezien het belang van een adequate verzuimaanpak voor de preventie van schooluitval. Verzuim is immers een voorbode van schooluitval. Door verzuim direct aan te pakken is schooluitval in veel gevallen te voorkomen. Daarvoor is het noodzakelijk dat verzuimers in beeld zijn bij gemeentelijke leerplichtambtenaren en de regionale RMC-functie (regionale Meld- en Coördinatiefunctie VSV). Voorwaarde daarvoor is dat scholen hun verzuimers registreren en tijdig en volledig melden. Scholen met gebrekkige of ontbrekende administratieve en technische voorzieningen zullen hiertoe minder goed in staat zijn. Ik beschouw dit als een zeer ongewenste situatie, omdat het een slagvaardige aanpak van verzuim door de gemeente in de weg staat en kan leiden tot onnodige schooluitval. Om het melden van verzuim gemakkelijker te maken voor scholen en instellingen zijn OCW en de IB-groep begonnen met een nieuwe één-loket-aanpak voor het melden van verzuim. Scholen melden hun verzuimgegevens voortaan bij één digitaal loket (IB-Groep), dat vervolgens automatisch de juiste gemeente op de hoogte stelt. Dat scheelt de scholen werk, want ze hoeven niet meer per verzuimer uit te zoeken aan welke gemeente of RMC-functie ze moeten melden en alle meldingen verlopen voortaan volgens een vast stramien. De leerplichtambtenaar of de RMC-begeleider kan het verzuim vervolgens in overleg met de school in behandeling nemen. De één-loket-aanpak wordt op dit moment getest in negen pilotgemeenten. De verwachting is dat vanaf 1 augustus 2008 het systeem landelijk bruikbaar zal zijn. </antwoord>
      <antwoord nummer="3">Scholen en instellingen zijn wettelijk verplicht om spijbelende scholieren te melden bij de gemeente. Dat betekent dat wanneer een school verzuim niet tijdig meldt, het hoofd van de school het risico loopt op een boete of zelfs een celstraf. Het is de gemeente die het toezicht heeft op de naleving van de leerplichtwet. De leerplichtambtenaar heeft in dit kader de mogelijkheid om de verzuimregistratie van de school in te zien. Als daaruit blijkt dat de school heeft nagelaten om verzuim te registreren en te melden bij de gemeente, dan kan de school aansprakelijk worden gesteld en kan een proces-verbaal worden opgesteld door de leerplichtambtenaar. Ik beraad me echter mede op basis van de aanbeveling van het inspectieonderzoek op manieren om ook vanuit de Onderwijsinspectie toezicht en handhaving in te zetten ter verbetering van het registratie- en meldgedrag van scholen en onderwijsinstellingen. Op dit moment ontwikkelt een interdepartementale werkgroep van OCW samen met SZW, Justitie, BZK, Jeugd en Gezin een gezamenlijk plan voor een geïntegreerde aanpak van schoolverzuim, waarin ook de rol van de Onderwijsinspectie wordt meegenomen. Het plan zal in het voorjaar van 2008 aan de Kamer worden gepresenteerd. </antwoord>
      <antwoord nummer="4">De inspectie heeft nog niet eerder een dergelijk specifiek onderzoek op het terrein van verzuimregistratie en -melding gedaan, het is dan ook niet verbazingwekkend dat Ingrado nog nooit een melding heeft gehad. Het is bovendien goed om hier nog eens te benadrukken dat het de wettelijke verantwoordelijkheid van de gemeentelijke leerplichtambtenaar is om de leerplicht te handhaven, en niet van de Onderwijsinspectie. Dit omvat óók de controle op de verzuimregistratie en het meldgedrag van scholen en instellingen. De 1-loket aanpak voor het melden van verzuim, die in 2008 wordt ingevoerd (zie het antwoord op vraag 2), kan hier overigens wel een meerwaarde hebben. Omdat alle verzuimmeldingen op termijn via IB-Groep zullen lopen, wordt transparanter welke scholen en instellingen relatief weinig verzuim melden. Dit kan aanleiding zijn voor nader onderzoek bij zo’n instelling. </antwoord>
      <noten afkomstig="antwoord"/>
   </antwoorden>
</kvr>
