<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister en de staatssecretaris van Sociale Zaken en Werkgelegenheid over de afschaffing van de Regeling schoonmaakdiensten particulieren (RSP). (Ingezonden 19 augustus 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21189
</item>
         <item attribuut="Inhoud">Vragen naar aanleiding van het ANP-bericht van 17 augustus 2004 over afschaffing van de subsidieregeling voor 'witte werksters'.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding) Bedrijfsleven en industrie (Midden- en kleinbedrijf) Belastingen (Loonbelasting) Sociale zekerheid (Sociale verzekeringspremies)</item>
         <item attribuut="Trefwoorden">Commerciële dienstverlening Loonbelasting Midden- en kleinbedrijf Sociale verzekeringspremies Subsidies Werkloosheidsbestrijding</item>
         <item attribuut="Vindplaats">Kamervragen met antwoord 2004-2005, nr. 10, Tweede Kamer</item>
         <item attribuut="Vraagnr_bij_indiening">2030419780</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2004-09-22</item>
         <item attribuut="Datum_indiening">2004-08-19</item>
         <item attribuut="Document-id">KVR21189</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="21" allpagenumbers="21 22" vetnummer="2030419780" code="0405tkkvr10" lopendefooter="Tweede Kamer, vergaderjaar 2004–2005, Aanhangsel" filenaam="KVR21189" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="10" onderwerp="" indiendatum="2004-08-19">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-09-22">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Klopt het bericht dat u van plan bent de subsidieregeling voor «witte werksters» af te schaffen? <voetnoot nummer="1"/>Kunt u bevestigen dat ongeveer 1000 mensen via deze Regeling schoonmaakdiensten particulieren aan het werk zijn? </vraag>
      <vraag nummer="2">Waarom wilt u deze regeling intrekken? </vraag>
      <vraag nummer="3">Kunt u verklaren waarom het aantal van 5000 langdurig werklozen dat via deze regeling aan de slag zou komen, niet is gehaald? Welke inspanningen heeft uw ministerie de afgelopen jaren gedaan om meer werkzoekenden in deze regeling te laten instromen? </vraag>
      <vraag nummer="4">Kunt u precies aangeven in hoeverre de afbouw van de Specifieke afdrachtskorting (SPAK) – en van de regeling Vermindering langdurig werklozen (VLW)-subsidies – heeft bijgedragen aan de beperkte omvang van het aantal gebruikers van de RSP-regeling? </vraag>
      <vraag nummer="5">Kunt u aangeven wat de gevolgen van afschaffing van genoemde regeling zullen zijn? Deelt u de vrees dat een groot deel van de 1000 schoonmakers zonder werk zal komen te zitten? Zo neen, waarom niet? </vraag>
      <vraag nummer="6">Bent u voornemens om met gemeenten sluitende afspraken te maken over het behoud van de banen van deze «witte» werksters? </vraag>
      <vraag nummer="7">Hoeveel huishoudens maken gebruik van een «witte werkster»? Kunt u aangeven hoeveel van deze mensen een benedenmodaal inkomen hebben? </vraag>
      <vraag nummer="8">Zijn er onder de groep die een witte werkster inhuurt, mensen die tot 2004 recht hadden op huishoudelijke hulp via de Algemene wet bijzondere ziektekosten (AWBZ)? Zo ja, hoeveel? </vraag>
      <vraag nummer="9">In hoeverre zal het intrekken van deze regeling leiden tot een toename van «zwartwerk» door schoonmakers bij particulieren? Kunt u dit onderbouwen? </vraag>
      <noten afkomstig="vraag">
         <noot nummer="1" datum="2004-08-17" bron="ANP">ANP, 17 augustus 2004</noot>
      </noten>
   </vragen>
   <antwoorden aantal="9">
      <antwoord nummer="1">Ja, ik heb het voornemen de RSP af te bouwen, zoals ik aangeef in mijn brief aan de Tweede Kamer (Kamerstuk 29 544, nr. 2), die ik heden heb verzonden. Met de RSP wordt loonkostensubsidie gefinancierd voor 600 fte waarop naar schatting ruim 1200 mensen aan het werk zijn. </antwoord>
      <antwoord nummer="2">Mijn overwegingen om de regeling geleidelijk af te bouwen zijn dat de regeling weinig succesvol is gebleken waar het gaat om het stimuleren van werkgelegenheid op de formele markt voor persoonlijke dienstverlening en ingehaald is door de dit jaar ingevoerde Wet werk en bijstand waar het gaat om de reïntegratie van werkzoekenden. In mijn brief ga ik meer uitgebreid in op mijn overwegingen. </antwoord>
      <antwoord nummer="3">Uit de evaluatie van de Regeling schoonmaakdiensten particulieren die mijn voorganger op 24 oktober 2000 aan het parlement heeft aangeboden, bleek de werving van personeel voor alle bedrijven het grootste knelpunt bij de uitvoering van de regeling te zijn, terwijl er voldoende vraag is naar de diensten. Daarnaast bleek voor bedrijven die zich uitsluitend op de particuliere markt richten, het bereiken van een rendabele exploitatie een knelpunt te zijn. De regeling is verschillende malen versoepeld in een poging om deze problemen op te lossen, zoals ik ook aangeef in mijn brief. De aanpassingen hebben niet geleid tot groei. Fundamenteel lijkt de constructie van permanent gesubsidieerde arbeid voor werknemers in loondienst niet de juiste voor het stimuleren van een formele markt voor persoonlijke dienstverlening. </antwoord>
      <antwoord nummer="4">Sinds de start van de geleidelijke afbouw van de VLW/SPAK afdrachtskorting is geen daling van het gebruik van de RSP te zien. Ik heb de bedrijven de ruimte gegeven om de afbouw te compenseren door de maximumprijs van de huishoudelijke dienstverlening los te laten per 2003. </antwoord>
      <antwoord nummer="5">De gevolgen kunnen zijn dat bedrijven besluiten de particuliere schoonmaakactiviteiten te stoppen. De Ondernemersorganisatie Schoonmaak- en Bedrijfsdiensten (OSB) geeft zelf aan mogelijkheden te zien om de werknemers ander werk aan te bieden in de schoonmaakbranche, waar de vervangingsvraag groot is. Zoals ik aangeef in mijn brief wil ik een afbouwregeling in het leven roepen waarin de reïntegratie van de zittende werknemers naar ander werk centraal staat. </antwoord>
      <antwoord nummer="6">Over het behoud van de bestaande RSP-banen zal ik geen centrale afspraken met gemeenten maken. Gemeenten zijn vanuit de WWB zelf verantwoordelijk voor het aanbod aan werkzoekenden. De RSP-bedrijven kunnen in dat kader wel afspraken maken met gemeenten over loonkostensubsidies uit de WWB bij het bieden van werkervaring in de persoonlijke dienstverlening aan de werkzoekenden. De meeste RSP-bedrijven zullen waarschijnlijk zonder de RSP-subsidie de huidige activiteiten niet kunnen handhaven. Er zullen bedrijven zijn die zich gaan oriënteren op het duurdere segment van de markt voor persoonlijke dienstverlening of op de vrijgegeven markt voor de huishoudelijke diensten in de thuiszorg. Er zal dus over het algemeen geen sprake zijn van structureel behoud van de bestaande banen, maar wel van reïntegratietrajecten naar ander werk voor de zittende werknemers. De bedrijven die gebruik maken van de RSP hebben aangegeven zich hiervoor te zullen inspannen. Ik wil daar met deze bedrijven in het kader van de afbouwregeling goede afspraken over maken. </antwoord>
      <antwoord nummer="7">Volgens schatting van de OSB maken ca. 6500 huishoudens gebruik maken van de «witte werksters». Het is niet bekend wat de inkomens zijn van deze huishoudens. </antwoord>
      <antwoord nummer="8">In de RSP zijn geen beperkende voorwaarden gesteld welke particulier gebruik mag maken van een witte werkster. Mensen met een zorgbudget kunnen dus gebruik maken van een witte werkster. Er wordt conform de regeling overigens geen RSP-subsidie verstrekt, indien de huishoudelijke diensten op basis van de consumentencontracten wordt verleend in de vorm van thuiszorg als bedoeld in artikel 15 van het Besluit zorgaanspraken bijzondere ziektekostenverzekering door instellingen, die daarvoor op grond van de Wet tarieven gezondheidszorg budget ontvangen. </antwoord>
      <antwoord nummer="9" voetnoot="1">Het ministerie van SZW heeft een onderzoek gestart <voetnoot nummer="1"/>waarin een kwantitatieve schatting wordt gemaakt van de omvang van de huidige grijze en zwarte markt voor Persoonlijke Dienstverlening. Volgens het onderzoeksbureau SEOR, dat het onderzoek uitvoert, zouden naar schatting 900 000 huishoudens gebruik maken van betaalde huishoudelijke hulp in het informele circuit. Met een bereik van ca 6500 huishoudens door de RSP zal het intrekken van de regeling kunnen leiden tot een uiterst minimale toename van de informele markt, doorgerekend 7 promille. </antwoord>
      <noten afkomstig="antwoord">
         <noot nummer="1">Toezegging Kabinetsstandpunt n.a.v. rapport Marktwerking Deregulering en Wetgevingskwaliteit, Tweede Kamer, vergaderjaar 2003–2004, 24 036, nr. 292</noot>
      </noten>
   </antwoorden>
</kvr>
