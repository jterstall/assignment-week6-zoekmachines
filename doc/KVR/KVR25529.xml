<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris en minister van Volksgezondheid, Welzijn en Sport over de ziektekosten van pleegkinderen. (Ingezonden 27 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25529
</item>
         <item attribuut="Inhoud">Vragen naar aanleiding van het feit dat Bureau Jeugdzorg pleegouders heeft gevraagd zelf hun pleegkinderen te verzekeren. Wie is er verantwoordelijk voor de (aanvullende) zorgverzekering en wie draagt de kosten ervan?</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Zorgverzekeringen) Welzijn (Jeugdigen)</item>
         <item attribuut="Trefwoorden">Pleegkinderen Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1405, Tweede Kamer</item>
         <item attribuut="Vraagnr_bij_indiening">2050610400</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-05-09</item>
         <item attribuut="Datum_indiening">2006-03-27</item>
         <item attribuut="Document-id">KVR25529</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2993" allpagenumbers="2993 2994" vetnummer="2050610400" code="0506tkkvr1405" lopendefooter="Tweede Kamer, vergaderjaar 2005–2006, Aanhangsel" filenaam="KVR25529" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1405" onderwerp="" indiendatum="2006-03-27">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris en minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="9 mei 2006), zie ook Aanhangsel Handelingen nr. 1368, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Wat is uw reactie op de brief van 21 maart jl. aan u verzonden door de Nederlandse Vereniging voor Pleeggezinnen over de zorgverzekering voor pleegkinderen? </vraag>
      <vraag nummer="2">Erkent u de daarin genoemde problemen en de knelpunten voor pleegouders? </vraag>
      <vraag nummer="3">Wat is uw reactie op het knelpunt dat pleegouders geen beroep kunnen doen op de aanvullende regeling van de Bureaus Jeugdzorg, wanneer er een aanvullende verzekering voor het pleegkind is afgesloten? Wat gaat u doen om dit op te lossen? </vraag>
      <vraag nummer="4">Wat is uw reactie op het knelpunt dat de Bureaus Jeugdzorg geen aanvullende verzekering vergoeden wanneer pleegouders deze afsluiten voor het pleegkind? Wat gaat u doen om dit op te lossen? </vraag>
      <vraag nummer="5">Wat is uw reactie op het knelpunt dat de Bureaus Jeugdzorg het recht behouden om voor nieuwe ondertoezicht gestelde kinderen een andere regeling toe te passen? Wat gaat u doen om dit op te lossen? </vraag>
      <vraag nummer="6">Wat is uw reactie op het knelpunt dat jeugdigen ouder, dan 18 jaar, vrijwillig vallen onder de voortgezette hulpverlening van de Bureaus Jeugdzorg met nauwelijks inkomen, maar dat de Branchecommissie Bureaus Jeugdzorg aangeeft geen verantwoordelijkheid qua verzekering voor deze jeugdigen te dragen? Wat gaat u doen om dit op te lossen? </vraag>
      <vraag nummer="7">Wat is uw reactie op het knelpunt dat het nog niet zeker is of er enige vergoeding is voor de aanvullende verzekering van jeugdigen boven de 18? Wat gaat u doen om dit op te lossen? </vraag>
      <vraag nummer="8" voetnoot="1">Hoe rijmt u dit met uw toezegging in de brief van 23 december 2005 <voetnoot nummer="1"/>, te zullen bekijken of er een vergoeding nodig is voor aanvullende verzekeringen? </vraag>
      <vraag nummer="9">Bent u van plan de ministeriële regeling pleegzorg op bovenstaande punten aan te passen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 815" documentnummer="45">Kamerstuk 29 815, nr. 45</noot>
      </noten>
   </vragen>
   <antwoorden aantal="9">
      <antwoord nummer="1">Ik heb kennisgenomen van bedoelde brief. Ik zal de Vereniging voor Pleeggezinnen in onderstaande zin antwoorden. </antwoord>
      <antwoord nummer="2">De Zorgverzekeringswet leidt ook tot veranderingen in de zorgverzekering voor pleegkinderen. De in de brief van de Nederlandse Vereniging voor Pleeggezinnen opgenomen knelpunten hebben betrekking op aanvullende vergoedingen voor ziektekosten door de bureaus jeugdzorg. Op grond van de Zorgverzekeringswet heeft degene die het gezag over een minderjarige heeft de plicht ervoor te zorgen dat de minderjarige een zorgverzekering heeft. De biologische ouders, en in geval van voogdij de voogden, dan wel bureau jeugdzorg als voogdij-instelling, zijn derhalve verplicht een basiszorgverzekering af te sluiten. De Branchecommissie Bureaus Jeugdzorg heeft voor de periode na 1 januari 2006 bij de zorgverzekeraar VGZ een collectieve basisverzekering afgesloten voor uit huis geplaatste jongeren. Dit betekent dat alle jongeren die uit huis zijn geplaatst met een machtiging tot uithuisplaatsing, die niet door de ouders of pleegouders voor de basisverzekering verzekerd worden, door de bureaus jeugdzorg verzekerd zijn. In deze basisverzekering is men verzekerd tegen medisch noodzakelijke kosten. Het al dan niet afsluiten van een aanvullende verzekering voor een minderjarige is de verantwoordelijkheid van degene die het gezag draagt. Overigens zijn pleegouders, die geen voogd zijn, ook bevoegd om de zorgverzekering voor een minderjarig pleegkind af te sluiten. De basisverzekering in de Zorgverzekeringswet is gratis voor minderjarigen en volgens de aanbiedingen van de zorgverzekeraars voor 2006 zijn de aanvullende verzekeringen voor kinderen in een groot aantal gevallen eveneens gratis. De Branchecommissie Bureau Jeugdzorg heeft besloten om in geval een minderjarig uit huis geplaatst kind niet elders aanvullend verzekerd is, een beperkt aantal kosten te vergoeden. Het betreft een bijzondere uitgavenregeling (aanvullende regeling) voor een eenmalige vergoeding voor orthodontie, voor brillenglazen of contactlenzen en voor wekapparatuur. Dit is een bestendiging van de situatie voor 1 januari 2006. Aangezien vooraf niet geheel te overzien was en ook thans nog niet geheel in beeld is, welke gevolgen de Zorgverzekeringswet voor pleegkinderen zou hebben, hebben wij de Maatschappelijke Ondernemersgroep gevraagd een inventarisatie te maken van de knelpunten in de praktijk van de pleegzorg in relatie tot de zorgverzekeringswet. De Maatschappelijke Ondernemersgroep maakt momenteel deze inventarisatie van (eventuele) knelpunten en verwacht deze voor de zomer van 2006 af te ronden. Zoals aangekondigd in de pleegzorgbrief van 23 december 2005 (29 815, nr. 45), hebben wij besloten een onderzoek naar de financiële aspecten rond de jeugdzorg te doen. De knelpunten die de Nederlandse Vereniging voor Pleeggezinnen in haar brief van 21 maart 2006 noemt, evenals de inventarisatie van knelpunten door de MO-groep, zullen de minister van Justitie en ik betrekken bij dat onderzoek. </antwoord>
      <antwoord nummer="3">Indien (pleeg)ouders een aanvullende verzekering voor de zorgkosten voor pleegkinderen hebben afgesloten, is vergoeding vanuit de aanvullende regeling bij de bureaus jeugdzorg niet aan de orde. De betreffende kosten worden dan immers reeds vergoed. </antwoord>
      <antwoord nummer="4">De Bureaus Jeugdzorg vergoeden geen aanvullende verzekering, maar vergoeden wel een aantal kosten die in een aanvullende verzekering zijn opgenomen. Overigens zijn er niet altijd kosten verbonden aan het afsluiten van een aanvullende verzekering. </antwoord>
      <antwoord nummer="5">Met het ingaan van de Zorgverzekeringswet is een nieuwe situatie ontstaan. Dit vereist nieuwe afspraken over de wijze van verzekeren en de te vergoeden kosten door de bureaus jeugdzorg. Lopende verplichtingen die vóór 1 januari 2006 zijn aangegaan, worden overigens gehonoreerd. </antwoord>
      <antwoord nummer="6">Op grond van de zorgverzekeringswet is eenieder van achttien jaar of ouder verplicht zich te verzekeren tegen in de wet genoemde risico’s. Dit geldt ook voor meerderjarigen die op vrijwillige basis vallen onder de hulpverlening van de bureaus jeugdzorg. De bureaus jeugdzorg hebben daar geen verantwoordelijkheid in. </antwoord>
      <antwoord nummer="7">Het al dan niet afsluiten van een aanvullende verzekering behoort tot de verantwoordelijkheid van de verzekeringnemer. Dit geldt voor alle jongeren van achttien jaar en ouder, ongeacht of ze in de jeugdzorg hebben gezeten of nog zitten. </antwoord>
      <antwoord nummer="8">In de pleegzorgbrief heb ik aangegeven dat, indien de inventarisatie door de MO-groep aantoont dat de (aanvullende) zorgverzekering van pleegkinderen knelpunten oplevert, ik deze knelpunten zal wegnemen. De basis voor mijn beslissing zijn de inventarisatie door de MO-groep van de knelpunten rond de zorgverzekering van pleegkinderen en de evaluatie van de financiële aspecten rond de jeugdzorg. </antwoord>
      <antwoord nummer="9">Zie antwoord bij vraag 8. </antwoord>
      <noten afkomstig="antwoord"/>
   </antwoorden>
</kvr>
