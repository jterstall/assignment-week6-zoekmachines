<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hessing en Van der Stoel (beiden VVD) over bepalingen over werkgelegenheid uit het Verdrag van Amsterdam. (Ingezonden 5 december 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6298
</item>
         <item attribuut="Rubriek">Arbeid (Arbeidsmarkt)</item>
         <item attribuut="Trefwoorden">Werkgelegenheid</item>
         <item attribuut="Vindplaats">Kamervragen met antwoord 1997-1998, nr. 535, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Hessing</persoon>
            <persoon partij="VVD">Van der Stoel</persoon>
         </item>
         <item attribuut="Datum_reaktie">1998-01-14</item>
         <item attribuut="Datum_indiening">1997-12-05</item>
         <item attribuut="Document-id">KVR6298</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1093" allpagenumbers="1093" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6298" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="535" onderwerp="" indiendatum="1997-12-5">
         <vrager partij="VVD" oorsprong="parlement">Hessing</vrager>
         <vrager partij="VVD" oorsprong="parlement">Van der Stoel</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft de Buitengewone Europese Raad, 21 november 1997 besloten tot vervroegde inwerkingtreding van de relevante bepalingen van de nieuwe titel VIII over werkgelegenheid uit het Verdrag van Amsterdam? </vraag>
      <vraag nummer="2">Hoe verhoudt zich dit tot artikel 14, tweede lid, van dit Verdrag? </vraag>
      <vraag nummer="3">Is het aangaan van verplichtingen in het kader van titel VIII van het Verdrag van Amsterdam, voordat voldaan is aan artikel 14, tweede lid, rechtmatig? </vraag>
      <vraag nummer="4">Heeft het Europese Parlement voorgesteld een nieuwe lijn op de EU-begroting te openen en daarvoor 450 miljoen ECU te alloceren? Hoeveel nieuwe duurzame banen zullen daarmee kunnen worden geschapen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1, 2 en 3">Tijdens de ER van Amsterdam d.d. 16 en 17 juni 1997 hebben de lidstaten de noodzaak onderstreept van een gezamenlijke aanpak van de werkloosheid. Dit streven vond zijn weerslag in een aantal bepalingen in het Verdrag van Amsterdam die voorzien in onderlinge coördinatie van het werkgelegenheidsbeleid van de lidstaten. Gezien de ernst van het werkloosheidsprobleem wilden de lidstaten zo min mogelijk tijd verloren laten gaan. Derhalve is in de conclusies van het voorzitterschap van de Europese Raad van Amsterdam gesteld dat de Raad er naar moet streven de bepalingen van de nieuwe Verdragstitel onmiddellijk (feitelijk) van kracht te laten gaan. Vervolgens heeft de Buitengewone Europese Raad over werkgelegenheid, 21 november 1997 besloten dat de relevante bepalingen van de nieuwe werkgelegenheidstitel onmiddellijk moeten ingaan. Dat betekent dat bepalingen over coördinatie van het werkgelegenheidsbeleid van de Lidstaten in de praktijk vervroegd, en wel vanaf 1998, kunnen worden toegepast. Het betreft hier een besluit van politieke aard, dat strikt juridisch gezien niet bindend is. Van een daadwerkelijke rechtgrondslag is eerst sprake na de inwerkingtreding van het Verdrag van Amsterdam. Krachtens artikel 14 van het Verdrag van Amsterdam dient het Verdrag te worden bekrachtigd door de Lidstaten overeenkomstig hun onderscheiden grondwettelijke bepalingen, en treedt het formeel in werking op de eerste dag van de tweede maand die volgt op het neerleggen van de bekrachtiging door de ondertekende staat die als laatste deze handeling verricht. Tot die tijd zal besluitvorming inzake de werkgelegenheidsrichtsnoeren dan ook plaatsvinden bij unanimiteit. </antwoord>
      <antwoord nummer="4">Ja, het Europees Parlement heeft voorgesteld om een nieuwe begrotingslijn te creëren voor de versterking van de interne beleidsmaatregelen. Het is de bedoeling om binnen deze begrotingslijn 450 miljoen ECU in de volgende drie jaar uit te trekken om met name duurzame banen in het MKB te scheppen. Het gaat hierbij om de ondersteuning van MKB-bedrijven die innoverend werken en werkgelegenheid scheppen. De buitengewone Europese Raad inzake Werkgelegenheid (20/21 november jl.) heeft dit initiatief gesteund, en tevens de Commissie opgeroepen om zo spoedig mogelijk concrete voorstellen terzake in te dienen. Het aantal duurzame banen dat hiermee geschapen zal worden is vooralsnog niet aan te geven; e.e.a. hangt onder meer af van de verdere invulling van deze instrumenten. </antwoord>
      <noten afkomstig="antwoord"/>
   </antwoorden>
</kvr>
