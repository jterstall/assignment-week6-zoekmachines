<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister voor Wonen, Wijken en Integratie over hervormingen van de woningmarkt ten bate van integratie. (Ingezonden 27 juli 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29164
</item>
         <item attribuut="Inhoud">Vragen naar aanleiding van het rapport 'Interventies voor integratie' waarin het SCP tot de conclusie komt dat integratie van etnische minderheden het best lukt als kansrijke mensen naar achterstandsbuurten verhuizen, waar dan wel aantrekkelijke woningen moeten komen. Hoe gaat de minister deze analyse inpassen in haar woningbouwbeleid en hoe gaat zij om met grotestadswijken waar de overgang van woningen naar het duurdere segment wordt tegengehouden door lokale wetgeving?</item>
         <item attribuut="Rubriek">Volkshuisvesting (Woningmarkt) Welzijn (Minderheden)</item>
         <item attribuut="Trefwoorden">Minderheden Woningmarkt</item>
         <item attribuut="Vindplaats">Kamervragen met antwoord 2006-2007, nr. 2490, Tweede Kamer</item>
         <item attribuut="Vraagnr_bij_indiening">2060722080</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-08-24</item>
         <item attribuut="Datum_indiening">2007-07-27</item>
         <item attribuut="Document-id">KVR29164</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5263" allpagenumbers="5263 5264" vetnummer="2060722080" code="0607tkkvr2490" lopendefooter="Tweede Kamer, vergaderjaar 2006–2007, Aanhangsel" filenaam="KVR29164" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2490" onderwerp="" indiendatum="2007-07-27">
         <vrager partij="D66" oorsprong="parlement">Van der Ham</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-08-24">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het rapport: «Interventies voor integratie. Het tegengaan van etnische concentratie en bevorderen van interetnisch contact» van het Sociaal en Cultureel Planbureau (SCP), dat is uitgebracht op 25 juli 2007? </vraag>
      <vraag nummer="2">Deelt u de analyse van het SCP dat integratie van etnische minderheden het best lukt als kansrijke mensen naar achterstandswijken verhuizen; dat die wijken dan wel dicht bij het centrum moeten liggen; dat onaantrekkelijke woningen daar moeten plaatsmaken voor mooie huizen? Kunt u uw antwoord toelichten? </vraag>
      <vraag nummer="3">Hoe kunt u deze analyse inpassen in uw woningbouwbeleid? Op welke wijze zult u omgaan met wijken in grote steden als Amsterdam, Rotterdam en Den Haag die voor het overgrote deel bestaan uit sociale huurwoningen en waar de transitie van woningen naar het duurdere segment, het segment met ruimer oppervlakte of het koopsegment wordt verhinderd door lokale regelgeving? </vraag>
      <vraag nummer="4">Bent u over deze zaken in gesprek met lokale bestuurders? Wat is uw inzet bij zulke gesprekken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, daar heb ik kennis van genomen. De opdracht aan het SCP voor deze studie is dezerzijds in de vorige kabinetsperiode verstrekt. </antwoord>
      <antwoord nummer="2">Het SCP zegt in haar rapport niet dat het verhuizen van kansrijke mensen naar achterstandswijken de beste maatregel is voor integratie, maar dat het een maatregel is om tot sociaal-economische menging te komen. Het SCP ziet veel in een aanpak die verschillende maatregelen (herstructurering en woonruimteverdeling) combineert. Uit de Strategische Verkenning Migratie (TK 30 800 XI, 30 810, nr. 8) blijkt dat de ruimtelijke concentratie van etnische minderheden een nadelige invloed heeft op de integratie van deze groepen in de Nederlandse samenleving. Om de concentratie van lage inkomens in woonwijken te verminderen richt mijn beleid zich dan ook op het creëren van meer huisvestingsmogelijkheden van de lage inkomens in de randgemeenten en het vergroten van de diversiteit van de woningvoorraad in de grote steden. Het wonen in gedifferentieerde wijken met een meer gemêleerde bevolking bevordert de integratie van etnische minderheden in de Nederlandse samenleving. Dit zogeheten zelfstandig buurteffect draagt voor zo’n tien procent bij aan de integratie van etnische minderheden. Het verminderen van de woonconcentratie van allochtonen is wel van invloed op integratie, maar de mate van integratie wordt vooral bepaald door de arbeidsmarkt- en onderwijspositie, de onderlinge contacten tussen allochtonen en autochtonen en burgerschap. Het door mij gevoerde integratiebeleid is daarom ook op deze onderwerpen gericht. </antwoord>
      <antwoord nummer="3">Mijn beeld is niet dat het beleid wordt belemmerd door lokale regelgeving. Ik ga er van uit dat de gemeenten het lokale volkshuisvestingsbeleid vastleggen in bijvoorbeeld een woonvisie (of op een kleiner schaalniveau een wijkactieplan) en dit bespreken met lokale partners zoals corporaties, marktpartijen en lokale maatschappelijke organisaties. Vervolgens kunnen afspraken gemaakt worden over de gewenste differentiatie van de voorraad. Waar nodig zal ik daarbij ook interveniëren als partijen er niet uitkomen. Met de regio’s en provincies zijn daarnaast ook woningbouwafspraken gemaakt over de bouw van 445.000 woningen in de periode tot 2010 waarbij tevens is ingezet op een gedifferentieerd woningaanbod. Partijen hebben zich daar ook aan gecommitteerd. Een belangrijk instrument voor het verminderen van de concentratie van lage inkomens in bepaalde woonwijken is het Investeringsbudget Stedelijke Vernieuwing (ISV). Op basis van eerste onderzoeksresultaten is geconcludeerd dat de woningvoorraad – na uitvoering van de afspraken – met bijna 4% toeneemt en het aandeel koopwoningen met 11% stijgt. De programma’s geven voldoende prikkels om de midden en hogere inkomensgroepen (opnieuw) aan de wijken te binden. </antwoord>
      <antwoord nummer="4">Ja, als vanzelfsprekend ben ik doorlopend met lokale bestuurders in overleg. In het kader van de wijkenaanpak stellen gemeenten Wijkenactieplannen op voor de 40 aandachtswijken. Daarover ben ik in gesprek met de betreffende lokale bestuurders. De thematiek van het SCP-rapport komt daarbij aan de orde. In het verlengde daarvan ben ik voornemens om jaarlijks een ronde langs de betreffende gemeenten te gaan maken. Tenslotte zal ik ook ten behoeve van mijn nog te ontwikkelen visie op de toekomst van het stedenbeleid na 2009 in overleg treden met lokale bestuurders. Dit najaar spreek ik tevens met de regio’s waarmee afspraken zijn gemaakt over de woningbouw over de voortgang. Daarbij is de differentiatie ook een onderwerp van gesprek. </antwoord>
      <noten afkomstig="antwoord"/>
   </antwoorden>
</kvr>
