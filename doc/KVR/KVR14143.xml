<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Sociale Zaken en Werkgelegenheid over het niet beschikbaar stellen van de jaarstukken van fondsen-CAO's over de jaren 1997 en 1998. (Ingezonden 7 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14143
</item>
         <item attribuut="Inhoud">Ondanks de toezegging van de minister de jaarverslagen en jaarrekeningen van de cao-fondsen naar de Kamer te sturen (Aanhangsel Handelingen II, 2000-2001, 1246) heeft de Kamer deze nog niet ontvangen.</item>
         <item attribuut="Rubriek">Bedrijfsleven en industrie (Bedrijfsresultaten) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">CAO's Verslaggeving ondernemingen</item>
         <item attribuut="Vindplaats">Kamervragen met antwoord 2000-2001, nr. 1586, Tweede Kamer</item>
         <item attribuut="Vraagnr_bij_indiening">2000114210</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2001-08-16</item>
         <item attribuut="Datum_indiening">2001-08-07</item>
         <item attribuut="Document-id">KVR14143</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3309" allpagenumbers="3309 3310" vetnummer="2000114210" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14143" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1586" onderwerp="" indiendatum="2001-08-7">
         <vrager partij="VVD" oorsprong="parlement">Wilders</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-08-16">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich uw toezegging de jaarverslagen en jaarrekeningen van de algemeen verbindend verklaarde Sociale, Opleidings- en Collectieve Belangenfondsen voor de jaren 1997, 1998, 1999 en 2000 bij de Kamer ter inzage te leggen? <voetnoot nummer="1"/>
      </vraag>
      <vraag nummer="2" voetnoot="2">Waarom heeft u het merendeel van de gevraagde jaarverslagen en jaarrekeningen – vooral betreffende de jaren 1997 en 1998 – niet naar de Kamer gezonden? <voetnoot nummer="2"/>
      </vraag>
      <vraag nummer="3">Beschikt u over de betreffende jaarstukken? Zo ja, waarom stuurt u ze niet naar de Kamer? Zo nee, waarom beschikt u niet over deze jaarstukken? </vraag>
      <vraag nummer="4">Wilt u alles in het werk stellen opdat de ontbrekende verslagen alsnog worden opgevraagd bij de betrokken fondsen en ter inzage naar de Kamer worden gezonden ruim voor het algemeen overleg op 12 september? </vraag>
      <vraag nummer="5">Bent u bereid deze vragen binnen een week te beantwoorden, met het oog op de voorbereiding van dit algemeen overleg? </vraag>
      <noten afkomstig="vraag">
         <noot nummer="1">Antwoord 4 op vragen van 2 mei 2001 over de Fondsen-CAO’s (Aanhangsel Handelingen nr. 1246, vergaderjaar 2000–2001) en brief van de minister van Sociale Zaken en Werkgelegenheid van 3 juli 2001 over de beschikbaarstelling van stukken (SZW 2001, nr. 628)</noot>
         <noot nummer="2">Aan de Minister is ondershands een brief toegezonden van de ontbrekende stukken</noot>
      </noten>
   </vragen>
   <antwoorden aantal="5">
      <antwoord nummer="1">In mijn brief van 29 juni jl. (SZW 2001614) heb ik u toegezegd in elk geval de jaarstukken die betrekking hebben op de monitor van fonds-CAO’s vertrouwelijk ter beschikking te stellen. Daarnaast heb ik in diezelfde brief aangegeven dat u eveneens vertrouwelijk inzage kunt krijgen in jaarstukken die niet in de steekproef van de monitor zijn meegenomen en in jaarstukken betreffende jaren vóór 1999, voorzover deze bij de Arbeidsinspectie beschikbaar zijn. </antwoord>
      <antwoord nummer="2">Conform de toezegging heb ik ook de jaarstukken over 1997 en 1998 ter vertrouwelijke inzage toegezonden, voorzover deze bij de Arbeidsinspectie aanwezig waren. </antwoord>
      <antwoord nummer="3">De Arbeidsinspectie beschikt niet over de niet toegezonden jaarstukken over 1997 en 1998. De verplichting voor fondsbesturen om jaarstukken toe te zenden aan het Centraal Kantoor van de Arbeidsinspectie bestaat vanaf de inwerkingtreding van het Toetsingskader algemeen verbindend verklaring van CAO-bepalingen per 1 januari 1999 (Stcrt. 1998, nr. 240). Vóór de inwerkingtreding van het Toetsingskader was het algemeen verbindend verklaren van fondsbepalingen/CAO’s gebonden aan o.a. de voorwaarde dat de statuten van een fonds dienden te voorzien in een bepaling die inhield dat een waarnemer van de minister van Sociale Zaken en Werkgelegenheid desgewenst bestuursvergaderingen kon bijwonen en daartoe de relevante stukken zou ontvangen, waaronder bijvoorbeeld de jaarstukken. Toezending van de jaarstukken was geen criterium voor de uitvoering van het AVV-beleid. Derhalve heeft deze voorwaarde niet geresulteerd in het systematisch toezenden en bewaren van jaarstukken. Deze figuur van het ministerieel waarnemerschap met betrekking tot fonds-CAO’s (waarvoor een AVV-verzoek was ingediend) is toen onbevredigend bevonden. Dit was de reden tot verscherpte vereisten zoals vastgelegd in het Toetsingskader AVV van 1 januari 1999 (waaronder de eerder genoemde verplichting om de jaarstukken van het fonds aan het Centraal Kantoor van de Arbeidsinspectie toe te zenden), onder gelijktijdige beëindiging van de figuur van het ministerieel waarnemerschap. </antwoord>
      <antwoord nummer="4">Ik kan u meedelen dat ik reeds alles in het werk heb gesteld om de jaarstukken van het jaar 1999 op te vragen bij die fondsen die in het kader van het Toetsingskader AVV tot voor kort niet aan de verplichting hadden voldaan de jaarstukken (over 1999) toe te zenden. De toezending is thans immers (in tegenstelling tot de jaren vóór 1999) een voorwaarde voor de algemeenverbindendverklaring van de desbetreffende fondsen-CAO’s. Daargelaten de vraag op grond van welke titel/bevoegdheid, ligt het niet op mijn weg de jaarstukken over eerdere jaren dan 1999 alsnog op te vragen bij de betreffende fondsen. </antwoord>
      <antwoord nummer="5">Uiteraard ben ik bereid de vragen zo ruim mogelijk binnen de gebruikelijke termijn te beantwoorden. </antwoord>
      <noten afkomstig="antwoord"/>
   </antwoorden>
</kvr>
