<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Onderwijs, Cultuur en Wetenschap en van Justitie over het toenemende geweld tegen homo's in Amsterdam. (Ingezonden 12 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28852
</item>
         <item attribuut="Inhoud">Vragen naar aanleiding van bericht 'COC slaat alarm over veiligheid homo's in Amsterdam' (De Volkskrant, 8 juni 2007). Indiener vraagt welke maatregelen de ministers van OCW en Justitie willen nemen als uit onderzoek van het OM blijkt dat het geweld inderdaad, zoals het COC stelt, direct te maken heeft met de geaardheid van de slachtoffers. Indiener vraagt naar de voortgang bij de uitvoering van de motie-Dittrich over het registreren van delicten met een homofobe achtergrond (Kamerstuk 27017, nr. 20).</item>
         <item attribuut="Rubriek">Criminaliteit en openbare orde (Handhaving openbare orde) Ruimtelijke ordening en infrastructuur (Steden) Strafrecht en strafprocesrecht (Misdrijven)</item>
         <item attribuut="Trefwoorden">Delicten Homoseksuelen Openbare orde en veiligheid Steden</item>
         <item attribuut="Vindplaats">Kamervragen met antwoord 2006-2007, nr. 2213, Tweede Kamer</item>
         <item attribuut="Vraagnr_bij_indiening">2060717950</item>
         <item attribuut="Afkomstig_van">Onderwijs, Cultuur en Wetenschappen (OCW) Justitie (JUS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-07-17</item>
         <item attribuut="Datum_indiening">2007-06-12</item>
         <item attribuut="Document-id">KVR28852</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4691" allpagenumbers="4691 4692" vetnummer="2060717950" code="0607tkkvr2213" lopendefooter="Tweede Kamer, vergaderjaar 2006–2007, Aanhangsel" filenaam="KVR28852" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2213" onderwerp="" indiendatum="2007-06-12">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Onderwijs, Cultuur en Wetenschap en van Justitie</vraagt-aan>
      </vraagdata>
      <antwoorddata antwoorddatum="2007-07-17">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht «COC slaat alarm over veiligheid homo’s in Amsterdam»? <voetnoot nummer="1"/>
      </vraag>
      <vraag nummer="2">Hoe beoordeelt u de zorgen over de veiligheid van homo’s in onze hoofdstad? </vraag>
      <vraag nummer="3">Hoe verhouden de Amsterdamse cijfers met betrekking tot geweld tegen homo’s zich met de cijfers in de rest van Nederland? </vraag>
      <vraag nummer="4">Welke acties bent u bereid te ondernemen indien uit het onderzoek van het Openbaar Ministerie blijkt dat het geweld inderdaad, zoals het COC stelt, direct te maken heeft met de geaardheid van de slachtoffers? </vraag>
      <vraag nummer="5">Kunt u meer inzicht geven in de achtergrond van de daders van deze geweldsmisdrijven? </vraag>
      <vraag nummer="6">Krijgen buitenlandse militairen die in Nederland aanlanden voorlichting over de Nederlandse normen en waarden als het gaat om tolerantie jegens bepaalde groepen? Zo neen, ziet u een noodzaak buitenlandse militairen explicieter te gaan voorlichten, alvorens ze voet aan wal of land zetten? </vraag>
      <vraag nummer="7">Wat is de stand van zaken betreffende de uitvoering van de motie-Dittrich over het registreren van delicten met een homofobe achtergrond? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-06-8" bron="de Volkskrant">de Volkskrant, 8 juni 2007</noot>
         <noot nummer="2" documenttype="Kamerstuk" kamerstuk-id="27 017" documentnummer="20">Kamerstuk 27 017, nr. 20</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het aantal meldingen van homodiscriminatie bij de antidiscriminatiebureaus in de afgelopen jaren schommelt rond bijna 4 procent van alle meldingen. Landelijk is er verder geen beeld van de meldingen en aangiften rond homovijandigheid. In de afgelopen jaren hebben zich, soms ernstige, geweldsincidenten en gevallen van intimidatie voorgedaan in verschillende wijken en steden. Volgens de politie van de regio Amsterdam zijn er dit jaar tot nu toe al tien aangiften gedaan van homofoob geweld. In het afgelopen jaar waren dat er vijftien. De nulmeting van het SCP («Gewoon doen», september 2006) bevestigt de signalen van onveiligheidsgevoelens onder homoseksuele mannen en lesbische vrouwen. De ministers van Justitie, van Binnenlandse Zaken en Koninkrijksrelaties en van Onderwijs, Cultuur en Wetenschap nemen deze signalen serieus. Het openbaar ministerie heeft in Perspectief op 2010 aangegeven, samen met politie en andere partners, een sterker accent te leggen op de strafrechtelijke aanpak van discriminatie. Verder licht het kenniscentrum MOVISIE gemeenten voor over (bevorderen van) de veiligheid op homo-ontmoetingsplaatsen. De aanpak van homovijandigheid zal een van de hoofdthema’s zijn in de homo-emancipatienota van het kabinet. </antwoord>
      <antwoord nummer="3">Onduidelijk is of het ontstane beeld in Amsterdam ook geldt voor het gehele land. Er is geen landelijk beeld van de hoeveelheid geweldsdelicten tegen homoseksuelen. Hierdoor kan niet worden aangegeven hoe de Amsterdamse cijfers met betrekking tot geweld tegen homoseksuelen zich verhouden tot de cijfers in de rest van Nederland. </antwoord>
      <antwoord nummer="4">Geweld tegen personen met als motief de homoseksuele gerichtheid van het slachtoffer of de slachtoffers wordt aangemerkt als een delict met discriminatoire achtergrond. De bestrijding daarvan heeft daarom al, los van de onderhavige zaak, prioriteit. Wat betreft de strafrechtelijke kant worden dit soort zaken altijd serieus onderzocht en waar mogelijk vervolgd. In het opsporingsonderzoek dient aandacht te worden besteed aan dit eventuele motief van de dader. Indien aangenomen mag worden dat de homoseksuele gerichtheid van het slachtoffer aanleiding is geweest tot het begaan van het misdrijf, dient dit als een strafverzwarende omstandigheid in de eis te worden betrokken en moet de strafeis, conform de Aanwijzing discriminatie, met 25% worden verzwaard. Het Landelijk Expertisecentrum Discriminatie van het Openbaar Ministerie heeft, naar aanleiding van de recente mediaberichten, dit nog eens expliciet onder de aandacht gebracht van de discriminatieofficieren van justitie. Daarnaast is een bericht hierover geplaatst op Omtranet, waardoor alle OM-medewerkers hiervan kennis kunnen nemen. </antwoord>
      <antwoord nummer="5">Nee, er is, voor zover ons bekend, geen recent onderzoek verricht naar de achtergrond van daders van dergelijke geweldsmisdrijven. </antwoord>
      <antwoord nummer="6">Nee. Een adequate voorlichting aan buitenlandse militairen die in Nederland verblijven is de verantwoordelijkheid van het betrokken land. </antwoord>
      <antwoord nummer="7">Met de lopende verbeteringen van het huidige registratiesysteem, zowel ten aanzien van de invoer van gegevens als ten aanzien van de ontsluiting daarvan (via Blue View) is het niet de bedoeling een specifiek registratiesysteem voor delicten met een homofobe achtergrond in te voeren, zoals in de motie Dittrich is aangegeven. De minister van BZK zal met de politie overleggen hoe de politie binnen het huidige verbetertraject ook concreet delicten met een homofobe achtergrond (inclusief geweldsdelicten tegen homoseksuelen) beter gaat registreren – bijvoorbeeld door invoering van specifieke vragen in standaardvragenlijsten –, ontsluiten en analyseren. Wat betreft dit ontsluiten en analyseren het volgende. De minister van BZK zal met de politie overleggen hoe de regionale criminaliteitsbeeldanalyses jaarlijks gestapeld kunnen worden tot een landelijke criminaliteitsbeeldanalyse discriminatie, waarin het aantal delicten met een homofobe achtergrond cq. geweldsdelicten tegen homoseksuelen, inzichtelijk wordt. In het nieuwe bedrijfsprocessensysteem van het OM, GPS genaamd, zal, zoals de minister van Justitie eerder heeft aangekondigd, het mogelijk zijn om voor elk delict de maatschappelijke classificatie aan te geven. Per delict kan deze worden gespecificeerd. Voor discriminatie kan dan onder andere worden aangegeven op welke grond is gediscrimineerd. De grond «homosexuele gerichtheid» zal naast andere gronden als ras, geslacht, godsdienst of levensovertuiging etc. als maatschappelijke classificatie worden opgenomen. GPS zal naar verwachting eind 2007 gefaseerd binnen het OM uitgerold worden. Medio 2008 zijn alle parketten en overige bedrijfsonderdelen van het OM voorzien van GPS. </antwoord>
      <noten afkomstig="antwoord"/>
   </antwoorden>
</kvr>
