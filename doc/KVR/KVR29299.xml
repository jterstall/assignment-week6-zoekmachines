<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Volkshuisvesting, Ruimtelijke Ordening en Milieubeheer over de uitspraak van de Raad van State over recreatievilla's in het Groene Hart. (Ingezonden 27 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29299
</item>
         <item attribuut="Inhoud">De Raad van State is van oordeel dat het bouwplan weliswaar strijdig is met de Nota Ruimte, maar dat het bouwplan desalniettemin legaal is, omdat de kernkwaliteiten niet als concrete beleidsbeslissing in de Nota Ruimte staan en de gemeente er daarom niet aan gehouden is.</item>
         <item attribuut="Rubriek">Natuur (Algemeen) Volkshuisvesting (Huurwoningen) Volkshuisvesting (Koopwoningen) Vrijetijdsbesteding (Recreatie)</item>
         <item attribuut="Trefwoorden">Natuurbescherming Verblijfsrecreatie Woningen</item>
         <item attribuut="Vindplaats">Kamervragen met antwoord 2006-2007, nr. 2621, Tweede Kamer</item>
         <item attribuut="Vraagnr_bij_indiening">2060723760</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-09-05</item>
         <item attribuut="Datum_indiening">2007-08-27</item>
         <item attribuut="Document-id">KVR29299</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5555" allpagenumbers="5555 5556" vetnummer="2060723760" code="0607tkkvr2621" lopendefooter="Tweede Kamer, vergaderjaar 2006–2007, Aanhangsel" filenaam="KVR29299" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2621" onderwerp="" indiendatum="2007-08-27">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-09-5">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de uitspraak van de Raad van State, 15 augustus 2007 over de verleende bouwvergunning voor 74 zomerwoningen in Alkemade? <voetnoot nummer="1"/>
      </vraag>
      <vraag nummer="2">Bent u ervan op de hoogte dat de Raad van State oordeelt dat het bouwplan weliswaar strijdig is met de Nota Ruimte – omdat het de kernkwaliteiten van het Groene Hart versterkt noch behoudt – maar dat het bouwplan desalniettemin legaal is, omdat de kernkwaliteiten niet als concrete beleidsbeslissing in de Nota Ruimte staan en de gemeente er daarom niet aan gehouden is? </vraag>
      <vraag nummer="3">Hoe ziet u, gezien deze uitspraak, de uitvoering van het motto «centraal wat moet» voor u? Deelt u het standpunt dat de uitspraak een enorme fout in de Nota Ruimte blootlegt, aangezien de nota geen enkele concrete beleidsbeslissing, maar slechts beslissingen van wezenlijk belang bevat, en nu blijkt dat deze laatste categorie gemeenten en provincies niet verplicht tot uitvoering? Zo neen, waarom niet? </vraag>
      <vraag nummer="4">Bent u bereid ten spoedigste na te gaan wat de gevolgen van de uitspraak kunnen zijn op de realisering van rijksdoelen op het gebied van natuur en landschap? Kunt u de Kamer hierover zo snel mogelijk informeren? Zo ja, wanneer? Zo neen, waarom niet? </vraag>
      <vraag nummer="5">Welke consequenties verbindt u aan de uitspraak? </vraag>
      <vraag nummer="6">Acht u het noodzakelijk te komen met «noodwetgeving» om deze fout in de Nota Ruimte te repareren? Zo ja, op welke wijze zou dit kunnen? Zo neen, waarom niet? </vraag>
      <vraag nummer="7">Deelt u het standpunt dat het dringend noodzakelijk is dat het rijk met algemene regels komt ten aanzien van de nationale landschappen en de EHS (in het kader van de nieuwe Wro), om de lagere overheden alsnog te binden? Zo ja, welke stappen gaat u ondernemen? Zo neen, waarom niet? </vraag>
      <noten afkomstig="vraag">
         <noot nummer="1">Zaaknummer 200607728/1</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. Daarbij zij opgemerkt dat de Afdeling bestuursrechtspraak van de Raad van State in haar uitspraak een aantal specifieke omstandigheden van belang acht. Daartoe behoren allereerst de planologische voorgeschiedenis van het betrokken perceel, waardoor slechts in beperkte mate sprake is van een nieuwe ontwikkeling, alsmede de reeds aanwezige groenstrook en de voorgenomen landschappelijke inpassing. Daarnaast hecht de Afdeling belang aan het feit dat – zoals ook blijkt uit eerder gegeven antwoorden op vragen van uw Kamer – het ministerie van VROM geen bezwaren tegen realisering van het bouwplan had. Het bouwplan past, naar het oordeel van de Afdeling, in het provinciale streekplan en werd ook door de provincie aanvaardbaar geacht. </antwoord>
      <antwoord nummer="3">Nee, dat standpunt deel ik niet. De overweging destijds om in de Nota Ruimte geen concrete beleidsbeslissingen op te nemen is in lijn met de gekozen sturingsfilosofie. Daarin is een belangrijke taak voor met name provincies weggelegd om de strategische uitspraken uit de Nota Ruimte te concretiseren. Die verhouding tussen rijk en provincie past ook in het Nederlandse ruimtelijk planningstelsel. De «beslissingen van wezenlijk belang» zijn richtinggevend voor provincies bij de vormgeving van het ruimtelijk beleid en dienen in streekplannen te worden uitgewerkt en vastgelegd als toetsingskader. Om die reden zijn in de Nota Ruimte de kernkwaliteiten voor de Nationale Landschappen vrij globaal benoemd. Over de uitwerking en vastlegging van de kernkwaliteiten voor de Nationale Landschappen voert het rijk uitvoerig overleg met de provincies. Ten aanzien van het Groene Hart is een eerste uitwerking vastgelegd in het Uitvoeringsprogramma Groene Hart. Op dit moment wordt in het overleg tussen rijk en de Groene Hart-provincies verkend of nadere vastlegging in een structuurvisie voor het Groene Hart wenselijk is. In oktober vindt hierover nader bestuurlijk overleg met de Stuurgroep Groene Hart plaats. Dit kabinet heeft zich in het beleidsprogramma verbonden aan de sturingsfilosofie van de Nota Ruimte. In overleg met mijn collega van LNV zal ik het onderdeel «centraal wat moet» uit die sturingsfilosofie nader uitwerken en invullen. Tevens ga ik na welke onderdelen van het nationaal ruimtelijk beleid op welke wijze met toepassing van de nieuwe Wet ruimtelijke ordening kunnen worden geborgd. </antwoord>
      <antwoord nummer="4">Ja. Bij de genoemde uitwerking en invulling van «centraal wat moet» zal ik bedoelde uitspraak betrekken. Daarbij zal ik het beleid met betrekking tot de Nationale Landschappen met voorrang behandelen. Ik zal de Kamer over de resultaten hiervan binnen enkele maanden informeren. </antwoord>
      <antwoord nummer="5">Zie antwoorden op de vragen 4 en 6. </antwoord>
      <antwoord nummer="6">Nee, noodwetgeving acht ik niet noodzakelijk. Ik wil niet vooruitlopen op de resultaten van voornoemde uitwerking en invulling van het onderdeel «centraal wat moet». Overigens vraagt aanpassing van de Nota Ruimte om een herziening van de Planologische Kernbeslissing (PKB) conform artikel 2a van de WRO. Dat betekent een langdurige procedure. Mocht uit genoemde uitwerking blijken dat een sterkere rijkssturing op het terrein van natuur en landschap noodzakelijk is dan geef ik er de voorkeur aan – in nauw overleg met mijn collega van LNV – het instrumentarium van de nieuwe Wet ruimtelijke ordening, die naar verwachting op 1 juli 2008 in werking treedt, te gebruiken. </antwoord>
      <antwoord nummer="7">Zie antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
