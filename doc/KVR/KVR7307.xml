<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over een collectieve verzekering voor werknemers van het ministerie van Justitie. (Ingezonden 16 april 1998); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7307
</item>
         <item attribuut="Inhoud">Vragen over de medische keuring waaraan de werknemers van het ministerie zijn onderworpen en het uitsluiten van een aantal van hen om gezondheidsredenen.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Sociale zekerheid (Weduwen- en wezenvoorzieningen (AWW)) Staats- en bestuursrecht (Ministeries)</item>
         <item attribuut="Trefwoorden">Arbeidsongeschiktheidsverzekeringen Justitie (ministerie) Overheidspersoneel Weduwen- en wezenvoorzieningen</item>
         <item attribuut="Vindplaats">Kamervragen met antwoord 1997-1998, nr. 1386, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-06-22</item>
         <item attribuut="Datum_indiening">1998-04-16</item>
         <item attribuut="Document-id">KVR7307</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2835" allpagenumbers="2835 2836 2837" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7307" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1386" onderwerp="" indiendatum="1998-04-16">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="22 juni 1998) Zie ook aanhangsel handelingen nr. 1222, vergaderjaar 1997/98.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Is voor werknemers van het ministerie van Justitie een collectieve verzekering bij Ohra afgesloten betreffende het hiaat AAW/ANW? Zo ja, worden hierbij vragen gesteld over de gezondheid van de werknemers en zijn enkele werknemers om gezondheidsredenen uitgesloten van de verzekering? Zo ja, is dit in strijd met de Wet op de medische keuringen? </vraag>
      <vraag nummer="2" voetnoot="1">Is het u bekend dat via de telefonische helpdesk van het Breed Platform Verzekerden en Werk veel meldingen binnenkomen over knelpunten met betrekking tot medische keuringen? <voetnoot nummer="1"/>
      </vraag>
      <vraag nummer="3" voetnoot="1">Wat is uw reactie op het feit dat er nog steeds vragen naar gezondheid worden gesteld tijdens sollicitatiegesprekken, vragenlijsten worden voorgelegd aan sollicitanten en niet functiespecifieke aanstellingskeuringen plaatsvinden? <voetnoot nummer="1"/>
      </vraag>
      <vraag nummer="4" voetnoot="1">Is het u bekend dat sollicitanten zelden op correcte wijze (art. 8, Wet aanstellingskeuringen) tijdig en volledig worden voorgelicht over doel en procedure van de keuring en over de mogelijkheid tegen de uitslag bezwaar te maken? <voetnoot nummer="1"/>
      </vraag>
      <vraag nummer="5">Bent u van mening dat te keuren personen voldoende beschermd zijn tegen overtreding van de Wet op medische keuringen aangezien, zoals Breed Platform in haar brief opmerkt, voor sollicitanten een «non-coöperatieve opstelling doorgaans betekent dat zij niet in aanmerking komen voor de functie waarop zij solliciteren»? </vraag>
      <vraag nummer="6" voetnoot="1">Is het u bekend dat bij de toegang tot opleidingen in toenemende mate keuringen plaatsvinden, onder meer voor cursussen en opleidingen die worden aangeboden via arbeidsbureaus? <voetnoot nummer="1"/>
      </vraag>
      <vraag nummer="7" voetnoot="1">Hoe hoog acht u het risico dat Periodiek Arbeidsgezondheidskundig Onderzoek, of «intredekeuringen tijdens de proefperiode kunnen gaan fungeren als verkapte aanstellingskeuringen»? <voetnoot nummer="1"/>
      </vraag>
      <vraag nummer="8" voetnoot="1">Is het in overeenstemming met de Wet op medische keuringen dat keuringen voor verzekeringen plaatsvinden wanneer een nieuwe werknemer moet worden verzekerd op een polis van een lopend contract? Is het risico hierbij niet groot dat dergelijke keuringen als verkapte aanstellingskeuringen gaan fungeren? <voetnoot nummer="1"/>
      </vraag>
      <vraag nummer="9">Bent u bereid werkgevers en verzekeraars tot de orde te roepen waar zij in strijd met de Wet op medische keuringen handelen? </vraag>
      <vraag nummer="10">Vindt u het gezien de genoemde knelpunten noodzakelijk dat er snel een klachtenregeling komt? Geven werkgevers nog steeds geen medewerking aan het opzetten van een klachtenregeling? Kan op grond van artikel 14, eerste en tweede lid een AMvB hiertoe worden uitgevaardigd? Zo neen, welke andere mogelijkheden heeft u hiertoe? </vraag>
      <noten afkomstig="vraag">
         <noot nummer="1" datum="1998-03-25" bron="Brief Breed Platform Verzekerden en Werk aan de Tweede Kamer">Brief Breed Platform Verzekerden en Werk aan de Tweede Kamer, 25 maart 1998</noot>
      </noten>
   </vragen>
   <antwoorden aantal="10">
      <antwoord nummer="1">Het betreft hier particuliere levensverzekeringen, in verband met reparatie van het zogenoemde ANW-gat, die worden gesloten tussen individuele ambtenaren van het Ministerie van Justitie en OHRA levensverzekeringen NV te Arnhem. Overeenkomstig haar statutaire doel – het bevorderen dat ambtenaren van het Ministerie van Justitie tegen gunstige condities verzekeringen kunnen sluiten – heeft de Stichting Collectieve Verzekeringen bij het Ministerie van Justitie daarbij tussenkomst verleend. Het is mij gebleken, dat de verzekeringsmaatschappij vragen stelt van gezondheidskundige aard, die zich slecht verhouden tot de Wet op de medische keuringen. De genoemde stichting is over dit punt inmiddels met de verzekeraar in contact getreden. Overigens is tot op heden niemand om gezondheidsredenen van bedoelde verzekering uitgesloten. </antwoord>
      <antwoord nummer="2">Het Breed Platform Verzekerden en Werk (BPV&amp;W) stuurde mij een afschrift van zijn brief van 25 maart jl. aan de leden van de vaste commissies van de Tweede Kamer voor Sociale Zaken en Werkgelegenheid en voor Volksgezondheid. Met deze brief vroeg het (BPV&amp;W) aandacht voor een aantal met name genoemde problemen die zich naar hun mening voordoen bij de naleving van de Wet op de Medische Keuringen (WMK). Daarin wordt niet aangeduid hoe vaak deze problemen zich voordoen. </antwoord>
      <antwoord nummer="3">Dit is in strijd met de WMK. Uit deze wet volgt dat werkgevers of personeelsfunctionarissen vanaf de invoering van de wet niet mogen vragen naar gezondheid, het ziekte- of verzuimverleden van een sollicitant. Alleen artsen van gecertificeerde arbodiensten mogen deze vragen stellen in het kader van een aanstellingskeuring. Werkgevers mogen alleen aanstellingskeuringen laten verrichten als aan de functie bijzondere eisen van medische geschiktheid kunnen worden gesteld. Die bijzondere medische functie-eisen dienen op objectieve gegevens te berusten. Als de werkgever (gesteund door zijn arbodienst) geen bijzondere medische functie-eisen kan formuleren mag de (potentiële) werknemer niet worden gekeurd. De WMK geeft werkgevers, werknemers en artsenorganisaties drie jaar de tijd om over deze aanstellingskeuringen afspraken te maken. </antwoord>
      <antwoord nummer="4">In zijn brief geeft het BPV&amp;W aan dat de sollicitanten die de telefonische Helpdesk gezondheid, werk en verzekeringen hebben gebeld zelden op correcte wijze, tijdig en volledig over de keuring en hun rechten worden voorgelicht. Hoewel het niet duidelijk is in hoeverre dit beeld representatief is voor de Nederlandse situatie, vormen deze klachten voor mij wel een belangrijk signaal. In mijn voorlichting aan werkgevers, werknemers en arbodiensten over de WMK zal ik hieraan nadrukkelijk aandacht besteden. Het is immers evident dat een goede uitvoering van de WMK vereist dat sollicitanten en aspirant-verzekeringsnemers goede voorlichting krijgen over de betekenis van een eventuele medische keuring. Dit aspect zal tevens worden onderzocht bij de evaluatie die binnen drie jaar na invoering van deze wet zal worden uitgevoerd. </antwoord>
      <antwoord nummer="5">In zijn brief geeft het BPV&amp;W aan dat, hoewel sollicitanten medewerking aan een keuring kunnen weigeren, dit voor hen geen reële optie is. De sollicitanten die de telefonische Helpdesk hierover belden kwamen volgens het BPV&amp;W doorgaans niet voor de functie in aanmerking. Hoewel ik ook dit signaal serieus neem, wordt hier alleen de visie van de sollicitant weergegeven. Het is heel wel mogelijk dat de werkgever op andere gronden dan de sollicitant aanneemt, de sollicitant voor de functie afwees. Mits aan een aantal voorwaarden zoals gelijke behandeling is voldaan, is het uiteindelijk aan de werkgever om een bepaalde sollicitant al dan niet aan te nemen. Daarnaast speelt in het kader van positie van de sollicitant ook een verzoek van de minister van SZW van juli 1997 aan de voorzitters van de werkgevers- en werknemersorganisaties in de Stichting van de Arbeid om bestaande knelpunten bij werving en selectie aan te pakken door ze na herformulering prominenter op de CAO-agenda te plaatsen. Tot slot verwacht ik dat de Wet op de reïntegratie arbeidsgehandicapten werkgevers zal stimuleren mensen met een gezondheidsprobleem aan te nemen. </antwoord>
      <antwoord nummer="6">Het is mij niet bekend dat bij de toegang tot opleidingen in toenemende mate keuringen plaatsvinden. Voor cursussen en opleidingen die worden aangeboden via Arbeidsbureaus is van een dergelijke toename volgens de Arbeidsvoorzieningsorganisatie geen sprake. Mij is bekend dat Arbeidsvoorziening soms arbeidsmedisch onderzoek verricht in het kader van het opstellen van het bemiddelingsplan voor werkzoekenden. Aldus kunnen de mogelijkheden en beperkingen van werkzoekenden beter in beeld gebracht worden. De WMK ziet in beginsel niet op keuringen in het kader van opleidingen. Arbeidsvoorziening conformeert zich echter in dit kader aan de (geest van de) wet. De arbeidsmedische adviespraktijk van Arbeidsvoorziening bij opleidingen lijkt mij niet in strijd met de geest van de WMK. </antwoord>
      <antwoord nummer="7">Het periodiek arbeidsgeneeskundig onderzoek vindt plaats bij werknemers die al in dienst zijn. De onderzoeken die Arbodiensten uitvoeren bij nieuwe medewerkers van een aangesloten werkgever dan wel bij medewerkers van een nieuwe werkgevers die zich bij die arbodienst aansluiten, worden wel entreekeuringen genoemd. Deze dienen als nulmeting om bij eventueel later rijzende gezondheidsproblemen beter te kunnen duiden of een verband bestaat met de arbeidsomstandigheden. De arbodienst mag uit dergelijke entreekeuringen geen informatie aan de werkgever verstrekken die gebruikt zou kunnen worden voor beslissingen over de arbeidsverhouding. Als een periodiek arbeidsgeneeskundig onderzoek of een entreekeuring gebruikt zou worden als verkapte aanstellingskeuring dan is dat zonder meer in strijd met de WMK. </antwoord>
      <antwoord nummer="8">De Wet op de medische keuringen is in werking getreden op 1 januari 1998 en heeft directe werking. Dat betekent dat de regering ervan uit gaat dat vanaf die datum een nieuwe werknemer, die opgenomen wordt in een regeling op basis van een lopend contract, bijvoorbeeld een pensioenregeling, niet gekeurd wordt. Alleen ten aanzien van de in artikel 4, lid 6 van de wet genoemde uitsluitingen, die betrekking hebben op bepaalde ziekten, gebreken of aandoeningen, geldt dat de in lopende contracten opgenomen uitsluitingsclausules geëerbiedigd worden gedurende de looptijd van het contract. </antwoord>
      <antwoord nummer="9">Het doel van de WMK is het wegnemen van belemmeringen in de toegang tot de arbeidsmarkt voor mensen met een gezondheidsprobleem. Daarom is er in deze wet een aantal eisen geformuleerd zoals in mijn antwoord op vraag 3 is aangegeven. De wetgever heeft er echter voor gekozen, voor het niet voldoen aan die eisen in de wet, geen (overheids)sancties op te nemen. Wel geeft deze wet de sollicitant en degene die gekeurd wordt de mogelijkheid om de werkgever en de arbo-arts die de keuring verricht bij overtreding van de wet aan te spreken op grond van een onrechtmatige daad. Ook acht de regering het van belang dat er door partijen een onafhankelijke klachtencommissie wordt ingesteld, waar een sollicitant met zijn klacht terecht kan (zie ook mijn antwoord op de volgende vraag). Daarnaast zal deze wet binnen 3 jaar worden geëvalueerd. </antwoord>
      <antwoord nummer="10">In artikel 13 van de WMK is aangegeven dat representatieve organisatie(s) van werkgevers, respectievelijk van verzekeraars, van werknemers, van consumenten en patiënten en van artsen een onafhankelijke klachtencommissie kunnen instellen. Alle klachten rondom aanstellingskeuringen kunnen door deze commissie worden behandeld. Deze klachtencommissie moet aan bepaalde minimumeisen voldoen. Zo moet zij onafhankelijk en objectief werken, toegankelijk zijn en met goede procedurele waarborgen worden omgeven. De uitnodiging aan partijen om een klachtencommissie in het leven te roepen is niet vrijblijvend. Indien hierover drie jaar na 1 januari 1998 geen (afdoende) afspraken zijn gemaakt, worden bij algemene maatregel van bestuur daarover regels vastgesteld. De huidige stand van zaken over een klachtenregeling is als volgt. Naar ik heb begrepen, zet de begeleidingscommissie Protocol Aanstellingskeuringen onder voorzitterschap van de KNMG binnenkort haar activiteiten ook ten aanzien van een klachtenregeling voort. Hierbij zullen ook de werkgeversorganisaties worden betrokken. Daarnaast wijs ik u op het initiatief van de Branche Organisatie Arbodiensten (BOA) om een onafhankelijke geschillencommissie voor klachten over arbodiensten in te stellen. Tot slot heeft de staatssecretaris van SZW het Verbond van verzekeraars gevraagd initiatieven te nemen voor een klachtencommissie op het terrein van medische keuringen voor aan de arbeid gerelateerde verzekeringen. Gezien de hiervoor aangegeven termijn van drie jaar acht ik nu nog niet het moment aangebroken om zelf een klachtencommissie in het kader van deze wet in te stellen. </antwoord>
      <noten afkomstig="antwoord"/>
   </antwoorden>
</kvr>
