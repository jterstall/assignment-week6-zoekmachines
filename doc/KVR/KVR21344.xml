<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de ministers van Verkeer en Waterstaat en van Economische Zaken over de hoogte van hoofdsteunen in auto's. (Ingezonden 14 september 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21344
</item>
         <item attribuut="Inhoud">De minimale, verplichte hoofdsteunhoogte in de Europese regelgeving is te laag voor Nederlanders, als langste volk ter wereld. Een goede hoogte van hoofdsteun kan nekletsel voorkomen bij een auto-ongeluk. Is de minister bereid op verandering van regelgeving aan te dringen als ook op betere consumenteninformatie.</item>
         <item attribuut="Rubriek">Gezondheidszorg (Ziekten en ziektepreventie) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Motorrijtuigen Preventieve gezondheidszorg Verkeersveiligheid</item>
         <item attribuut="Vindplaats">Kamervragen met antwoord 2004-2005, nr. 142, Tweede Kamer</item>
         <item attribuut="Vraagnr_bij_indiening">2030421270</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2004-10-11</item>
         <item attribuut="Datum_indiening">2004-09-14</item>
         <item attribuut="Document-id">KVR21344</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="301" allpagenumbers="301 302" vetnummer="2030421270" code="0405tkkvr142" lopendefooter="Tweede Kamer, vergaderjaar 2004–2005, Aanhangsel" filenaam="KVR21344" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="142" onderwerp="" indiendatum="14september 2004">
         <vrager partij="PvdA" oorsprong="parlement">Dijksma</vrager>
         <vraagt-aan>de ministers van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="2004-10-11">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Het is u waarschijnlijk bekend dat Nederlanders «de langste mensen ter wereld» <voetnoot nummer="1"/>zijn, maar bent u zich er ook van bewust dat dit zou moeten leiden tot aanpassingen in (Europese) regelgeving betreffende minimale hoofdsteunhoogten in auto’s? Zo ja, waarom? Zo neen, waarom niet? </vraag>
      <vraag nummer="2" voetnoot="2">Om concreter te zijn, vindt u niet dat Europese regels met betrekking tot normhoogten voor hoofdsteunen gedateerd zijn, omdat volgens de EG-richtlijnen 78/932 uit 1978 en 96/37 uit 1986 de minimumhoogte van een hoofdsteun in een auto 70 centimeter vereist en het (vrijwillige) ECE-reglement 25 75 centimeter voorschrijft, terwijl 85 centimeter de Nederlandse lengtemaat beter zou accommoderen en 95 procent van de Nederlandse mannen en vrijwel alle vrouwen voldoende zou beschermen? Zo ja, waarom? Zo neen, waarom niet? <voetnoot nummer="2"/>
      </vraag>
      <vraag nummer="3" voetnoot="3">Hoe oordeelt u over het feit dat metingen aantonen dat in 21 procent van de auto’s met hoofdsteun de hoofdsteunhoogte minder dan 75 centimeter bedraagt, in 62 procent de hoofdsteunhoogte tussen 75 en 79 centimeter bedraagt en slechts in 17 procent van de auto’s de hoofdsteunhoogte meer dan 80 centimeter is? <voetnoot nummer="3"/>
      </vraag>
      <vraag nummer="4">Deelt u de mening dat de maatschappelijke kosten van chronische (nek)klachten bij inzittenden door auto-ongevallen, die door Stichting Achmea in 2001 op vijf tot tien miljard euro geschat worden, een beleidsimpuls rechtvaardigen, ook gezien het feit dat hoofdsteunen in Nederlandse auto’s niet eens verplicht zijn? Zo ja, waarom? Zo neen, waarom niet? </vraag>
      <vraag nummer="5" voetnoot="2">Wat heeft de Nederlandse regering gedaan met de uitkomsten van diverse onderzoeken <voetnoot nummer="2"/>ter voorkoming van nekletsels door auto-ongevallen? Wordt er bijvoorbeeld samengewerkt met het bedrijfsleven en welke resultaten zijn daarbij geboekt? In hoeverre maken hoofdsteunen deel uit van het botsveiligheidprogramma Euro-NCAP (European New Car Assessment Programme) waaraan door het Ministerie van Verkeer en Waterstaat wordt deelgenomen, en dan vooral ook tests over achteraanrijdingen? </vraag>
      <vraag nummer="6">Bent u bereid om in Europees verband en als Europese voorzitter erop aan te dringen om maatregelen te treffen om tot een minimale, verplichte, hoofdsteunhoogte te komen van 85 centimeter, alsook andere maatregelen, zoals veilige(r) autostoelen met vaste hoofdsteun, om het aantal nekletselslachtoffers te reduceren? Zo ja, waarom? Zo neen, waarom niet? </vraag>
      <vraag nummer="7">Als u het Europese beleid over hoofdsteunhoogte niet wenst (of niet kan) aanvechten, geeft dan het feit dat bij 75 procent van de automobilisten hun hoofdsteun niet correct is afgesteld (nalatig, te laag), geen aanleiding om ten minste nationale maatregelen in te voeren, zoals adequate consumenteninformatie, bijvoorbeeld bij de (ver)koop van een auto of voorlichting, bijvoorbeeld tijdens de rijopleiding? Zo ja, waarom? Zo neen, waarom niet? </vraag>
      <vraag nummer="8">Om vraag 5 nog specifieker te maken, hoe denkt u over het instellen van een informatieplicht van de fabrikant/importeur waarbij deze aangeeft voor welke lichaamslengte de auto van deze fabrikant/importeur in Nederland geschikt is? </vraag>
      <noten afkomstig="vraag">
         <noot nummer="1" datum="2004-06-15" bron=", De Telegraaf" titel="Nederlanders langste volk">«Nederlanders langste volk», De Telegraaf, 15 juni 2004</noot>
         <noot nummer="2" titel="Preventie van whiplashletsels bij achteraanrijdingen">Deze cijfers komen uit verschillende SWOV-publicaties (R-96-43, 1996; SWOV-Schrift 85, maart 2001), rapporten van TNO (rapport 96.OR.BV.050.0/EJ – 1996), en het rapport «Preventie van whiplashletsels bij achteraanrijdingen» van Stichting Achmea (2001), die alleen gaan over veiligheid en hoofdsteunen</noot>
         <noot nummer="3">Zie de verschillende aangegeven rapporten onder voetnoot 2</noot>
      </noten>
   </vragen>
   <antwoorden aantal="2">
      <antwoord nummer="1 t/m 6">De hoogte en verstelbaarheid van hoofdsteunen en de daaraan gerelateerde eisen aan stoelen is bij veel auto’s nog onvoldoende, hetgeen de nodige implicaties heeft voor letselschade door whiplash: alleen al in Nederland honderden miljoenen euro’s per jaar en veel menselijk leed. Daarom krijgt dit onderwerp, hoewel het zich niet of nauwelijks laat vertalen in doden en ziekenhuisgewonden, al jarenlang veel aandacht van het ministerie van Verkeer en Waterstaat. Het rapport «Preventie van whiplashletsels bij achteraanrijdingen» van Stichting Achmea is gebaseerd op onderzoek dat door mijn ministerie is medegefinancierd. Ongeveer tien jaar geleden is door mijn ministerie, samen met het Verbond van Verzekeraars, de Whiplash Stichting, Veilig Verkeer Nederland, de ANWB en de BOVAG, een publiekscampagne georganiseerd waarin automobilisten en hun passagiers werd aanbevolen de hoofdsteun op de juiste hoogte in te stellen (bovenkant hoofdsteun op gelijke hoogte als bovenkant hoofd). Ook toen was al duidelijk dat veel hoofdsteunen helemaal niet op deze wijze kunnen worden ingesteld, zeker niet voor wat langere mensen, en dat ook de horizontale afstand tussen hoofd en hoofdsteun vaak te groot is. Zowel in ECE- als in EU-verband was de Nederlandse inzet om de hoogte van hoofdsteunen substantieel te vergroten gestuit op tegenstand van vooral Zuid Europese landen. Mede op aandrang van Nederland (juist omdat Nederlanders tot de langste mensen ter wereld behoren) is de laatste jaren, in opdracht van de Europese Commissie, een groot internationaal onderzoeksproject uitgevoerd voor de ontwikkeling van testmethoden, testdummy’s en testcriteria voor stoel/hoofd-steuncombinaties ten behoeve van aanpassing van de Europese voertuigeisen op dit gebied. TNO voert de regie over dit project en mijn ministerie levert er een aanzienlijke financiële bijdrage aan. Informatie over dit project is te vinden op www.passivesafety.com/whiplash2. Volgens de huidige planning worden de onderzoeksresultaten dit najaar bekend. Zij zullen worden meegenomen in het werk van de European Enhanced Vehicle-safety Committee (EEVC), die een belangrijke rol speelt bij de voorbereiding van ECE-reglementen en EU-richtlijnen op het gebied van voertuigveiligheid. Naar het zich nu laat aanzien zal het nog geruime tijd duren voordat er dynamische testen met testdummy’s mogelijk zijn die voldoende met de werkelijkheid overeenkomen om daar toelatingseisen op te baseren. Vervolgens zal het nog een aantal jaren duren voor de Europese toelatingseisen daadwerkelijk zijn aangepast en de overgangstermijnen zijn verstreken die autofabrikanten krijgen om eerst nieuwe typen en later nieuwe auto’s van al eerder goedgekeurde typen aan de nieuwe regels te laten beantwoorden. Om toch al (veel) eerder de aspirant-kopers van nieuwe auto’s een indicatie te kunnen geven van de bescherming die verschillende auto’s bieden tegen whiplash, is het de bedoeling in Euro-NCAP een beoordeling van stoel/hoofd-steunconstructies op basis van geometrische eigenschappen op te nemen, totdat consensus is bereikt over de uitvoering van testen op basis van biomechanica. Overigens is het op dit ogenblik al zo dat voor auto’s die zijn uitgerust met een actief antiwhiplash systeem korting op de BPM wordt verleend. </antwoord>
      <antwoord nummer="7 en 8">Ik zie niet zoveel in een informatieplicht over de lichaamslengte waarvoor een auto geschikt is, zo een dergelijke verplichting al ingesteld zou kunnen worden. Het is niet alleen de hoogte van de hoofdsteun die van invloed is op de bescherming tegen whiplash; ook de eigenschappen van de stoel en de horizontale afstand tussen hoofdsteun en hoofd zijn van belang. Wel zal ik de mogelijkheid bezien om een nieuwe impuls te geven aan de voorlichting over hoofdsteunen en de beste instelling ervan. </antwoord>
      <noten afkomstig="antwoord"/>
   </antwoorden>
</kvr>
