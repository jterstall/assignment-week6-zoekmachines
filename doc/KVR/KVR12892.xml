<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Snijder-Hazelhoff (VVD) aan de staatssecretaris van Landbouw, Natuurbeheer en Visserij over de invoercontroles op levende dierenvervoer op Schiphol. (Ingezonden 28 december 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12892
</item>
         <item attribuut="Inhoud">Vragen over het vervoer van levende dieren, dat op Schiphol alleen door KLM zal mogen worden afgehandeld. De vraag is of er een overgangsperiode kan worden ingesteld voor reeds geplande transporten, zodat de gevolgen voor het dierenwelzijn kunnen worden beperkt.</item>
         <item attribuut="Rubriek">Verkeer, vervoer en waterstaat (Goederenvervoer)</item>
         <item attribuut="Trefwoorden">Dierenvervoer</item>
         <item attribuut="Vindplaats">Kamervragen met antwoord 2000-2001, nr. 494, Tweede Kamer</item>
         <item attribuut="Vraagnr_bij_indiening">2000104210</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2001-01-12</item>
         <item attribuut="Datum_indiening">2000-12-28</item>
         <item attribuut="Document-id">KVR12892</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1021" allpagenumbers="1021 1022" vetnummer="2000104210" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12892" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="494" onderwerp="" indiendatum="2000-12-28">
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-01-12">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de zorg die gerezen is over de gevolgen voor het dierenwelzijn naar aanleiding van de brief van 18 december jl. van de kring RVV Noord-West, met als onderwerp Informatie belanghebbenden levende dierenvervoer Schiphol? <voetnoot nummer="1"/>
      </vraag>
      <vraag nummer="2">Wat zijn de gevolgen voor het dierenwelzijn, nu reeds geplande transporten welke niet via de KLM gaan per 1 januari niet meer mogen worden afgehandeld? Hoe worden de dan binnengekomen dieren opgevangen en eventueel gerepatrieerd, zonder dat excessen als de «eekhoorntjeskwestie» zullen ontstaan? </vraag>
      <vraag nummer="3">Bent u met ons van mening dat, ondanks dat de faciliteiten van het subgrensinspectiecentrum van AG niet in overeenstemming zijn met de geldende wettelijke voorschriften, in het belang van het dierenwelzijn, het verstandig zou zijn om, met het oog op de reeds geplande transporten, een overgangstermijn in te bouwen? </vraag>
      <vraag nummer="4">Hoe beoordeelt u de – reeds vergevorderde plannen – van het IJslandse bedrijf Eiskim om op Schiphol een keuringspunt voor dieren en bederfelijke waar op te starten? Kan dit een rol spelen bij het oplossen van voornoemde problematiek? </vraag>
      <vraag nummer="5">Deelt u de mening dat er voor de KLM op dit terrein een monopolie ontstaat en dat andere luchtvaartmaatschappijen in een oneerlijke concurrentiepositie komen? </vraag>
      <noten afkomstig="vraag">
         <noot nummer="1">Brief gemakshalve ondershands aan de staatssecretaris toegezonden</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Tot op heden is één zending met levende dieren (insecten) teruggezonden naar het land van herkomst. Andere transporten zijn, voorzover mij bekend, tijdig geannuleerd of via andere keurpunten aangeboden. Met vervoerders en afhandelaars zijn afspraken gemaakt over preventieve maatregelen. Daarnaast is op grond van bestuursrechtelijke maatregelen voorzien in terugzending van dieren op kosten van de veroorzaker. Wanneer dieren op basis van dierenwelzijnsoverwegingen niet direct kunnen worden teruggezonden wordt eveneens op kosten van de veroorzaker voorzien in een tijdelijke opvang totdat de dieren alsnog naar een bestemming buiten de EU kunnen worden teruggezonden c.q. doorgezonden. De RVV ziet hierop toe. Op basis van deze maatregelen acht ik het dierenwelzijn voldoende gewaarborgd. </antwoord>
      <antwoord nummer="3">Nee. Naar mijn mening was de maatregel tijdig bekend. Het besluit dat op 1 januari 2001 de keuringen door de RVV van zendingen met levende dieren op het keurpunt Aeroground Services zou worden gestaakt is aan Aeroground Services en de ATAN (Air Transport Association Netherlands, de vertegenwoordiging van het betrokken bedrijfsleven op Schiphol) op 1 november 2000 respectievelijk 21 november 2000 meegedeeld. Dit als vervolg op uitgebreid overleg en correspondentie in de voorafgaande periode van ruim een jaar. Op 25 april 2000 heb ik de ATAN reeds laten weten dat ik overwoog bij de Europese Commissie de procedure in gang te zetten om de erkenning van Schiphol als Buitengrens Inspectiepost in te trekken als niet tijdig tot verbeteringen werd overgegaan. </antwoord>
      <antwoord nummer="4 en 5">Ik beoordeel het als positief dat er initiatieven zijn tot realisatie van adequate voorzieningen voor een keurpunt voor dieren en bederfelijke waar. Tot op dit moment zijn echter, behalve door de KLM, geen voldoende harde toezeggingen gedaan dat dergelijke voorzieningen gerealiseerd worden. Het staat bedrijven vrij de voorzieningen voor een keurpunt, binnen de wettelijke vereisten, te realiseren voor aanbieders van levende dieren. Het staat iedere vervoerder vrij afspraken te maken met organisaties die een keurpunt hebben ingericht (in casu alleen nog de KLM), of (al dan niet gezamenlijk) zelf een keurpunt in te richten indien met de KLM geen overeenstemming kan worden bereikt. Het is een vrije markt, waarbij onder meer in het belang van het dierenwelzijn (in casu Europese) regels gelden. </antwoord>
      <noten afkomstig="antwoord"/>
   </antwoorden>
</kvr>
