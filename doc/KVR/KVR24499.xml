<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan minister van Volksgezondheid, Welzijn en Sport over de vergoeding van dure geneesmiddelen. (Ingezonden 29 november 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24499
</item>
         <item attribuut="Inhoud">Vragen over het bericht dat een aantal verzekeraars (onder meer Agis en Zorg en Zekerheid) de vaste vergoeding van dure geneesmiddelen zo uitlegt dat de kostenstijging van dure geneesmiddelen in mindering wordt gebracht op de groeiruimte voor reguliere zorgproductie van ziekenhuizen (onder meer Ziekenhuis Amstelland). Dit vergoeding van trastumazab/Herceptin (voorgeschreven aan borstkankerpatiënten) zou in gevaar komen ten gevolge van formele kwesties als trage aanpassing van de lijst van (te vergoeden) 'dure geneesmiddelen'.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorginstellingen)</item>
         <item attribuut="Trefwoorden">Geneesmiddelen Gezondheidszorg Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 525, Tweede Kamer</item>
         <item attribuut="Vraagnr_bij_indiening">2050603960</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2005-12-09</item>
         <item attribuut="Datum_indiening">2005-11-29</item>
         <item attribuut="Document-id">KVR24499</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1121" allpagenumbers="1121 1122" vetnummer="2050603960" code="0506tkkvr525" lopendefooter="Tweede Kamer, vergaderjaar 2005–2006, Aanhangsel" filenaam="KVR24499" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="525" onderwerp="" indiendatum="2005-11-29">
         <vrager partij="VVD" oorsprong="parlement">Schippers</vrager>
         <vraagt-aan>minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-12-9">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Wat vindt u ervan dat een aantal verzekeraars (onder meer Agis, Zorg en Zekerheid) de vaste vergoeding van dure geneesmiddelen van 80%, zo uitlegt dat de kostenstijging van dure geneesmiddelen in mindering wordt gebracht op de groeiruimte voor reguliere zorgproductie van ziekenhuizen (onder meer het Ziekenhuis Amstelland en het Antoni van Leeuwenhoek Ziekenhuis)? </vraag>
      <vraag nummer="2">Bent u van mening dat de groeiruimte voor reguliere zorgproductie van ziekenhuizen moet worden los gezien van de kostenstijging van dure geneesmiddelen? </vraag>
      <vraag nummer="3">Betreft het landelijk beleid en de beleidsregel van het College Tarieven Gezondheidszorg (CTG), dus niet specifieke ziekenhuizen en hun verzekeraars? </vraag>
      <vraag nummer="4">Bent u van mening dat het in mindering brengen van de kosten van dure geneesmiddelen op de groeiruimte een goede vertaling is van de afspraken die met de Kamer hierover zijn gemaakt? </vraag>
      <vraag nummer="5">Is het waar dat ten gevolge van formele kwesties (trage aanpassing van de lijst en formele registratie voor deze deelindicatie) de vergoeding van trastumazab/Herceptin met terugwerkende kracht in gevaar dreigt te komen? </vraag>
      <vraag nummer="6">Wat betekent dit voor de financiële positie van met name ziekenhuizen die veel borstkankerpatiënten behandelen, terwijl in vrijwel alle Nederlandse ziekenhuizen trastumazab/Herceptin inmiddels aan een belangrijke subgroep van borstkankerpatiënten wordt voorgeschreven vanwege de spectaculaire verbetering van overlevingskansen? Daarmee behoort behandeling met trastumazab/Herceptin toch tot de beroepspraktijk en ontstaat er een aanspraak van de patiënt? </vraag>
      <vraag nummer="7">Kunt u bevestigen dat in de praktijk zorgverzekeraars bereid zijn dit onder de bestaande en te verbeteren «regeling dure geneesmiddelen» te laten vallen? </vraag>
      <vraag nummer="8">Waarom is dit een afweging van individuele zorgverzekeraars? Tijdens de begrotingsbehandeling VWS zijn toch landelijke en uniforme afspraken gemaakt met de Kamer over een snellere toelating tot de beleidsregel door het niet meer plaatsen van geneesmiddelen op een wachtlijst totdat zij de kostendrempel hebben bereikt en omdat zij op basis van een prognose worden opgenomen en de beoordeling door het College voor Zorgverzekeringen (CVZ) wordt versneld? </vraag>
      <vraag nummer="9">Kunt u de nieuwe spelregels nog eens helder opschrijven en communiceren met de ziekenhuizen en de zorgverzekeraars? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">In het prestatiecontract is aangegeven welke extra groeiruimte in enig jaar beschikbaar is voor de ontwikkeling van de kosten van de zorg. Er is geen ruimte voor een verschillende uitleg van dit prestatiecontract door welke partij dan ook. Zie verder mijn antwoord op vraag 2. </antwoord>
      <antwoord nummer="2">Die mening ben ik niet toegedaan. De groeiruimte is ook bestemd voor innovatieve ontwikkelingen. De geneesmiddelen waar het hier om gaat, reken ik daartoe. Het is ook om die reden logisch om deze effecten in één kader – in casu de beschikbare groeiruimte voor ziekenhuiszorg – te plaatsen. Ik heb in mijn brief aan de Kamer van 29 juni 2005 duidelijk aangegeven dat dit onderdeel is van de afspraken die uit het prestatiecontract volgen. Zowel de besteding van de groeiruimte als de groei van de kosten van dure geneesmiddelen zullen gemonitord worden. </antwoord>
      <antwoord nummer="3">Ja. De beleidsregel en het kader voor de groei voor ziekenhuiszorg hebben een landelijke werking. Daarbij zij opgemerkt dat de beleidsregel met ingang van 2006 zodanig wordt aangepast dat er over het vergoedingspercentage dure geneesmiddelen geen onderhandelingen tussen individuele ziekenhuizen en verzekeraars meer hoeven te worden gevoerd omdat het voorheen variabele vergoedingspercentage vanaf 2006 wordt gefixeerd op een vast percentage van 80%. </antwoord>
      <antwoord nummer="4">Ja. Gelet op het antwoord op vraag 2 ben ik die mening toegedaan. De extra groeiruimte die beschikbaar wordt gesteld is ten behoeve van alle kosten die met de extra zorg samenhangen, waaronder de kosten van dure geneesmiddelen. </antwoord>
      <antwoord nummer="5">De beleidsregel dure geneesmiddelen wordt op mijn verzoek aangepast. Ik ben daarbij wel van mening dat registratie noodzakelijk blijft om in aanmerking te komen voor plaatsing op de lijst. Herceptin kan na registratie in 2006 door het Cvz beoordeeld worden en na goedkeuring op basis van een kostenprognose met terugwerkende kracht tot 1 januari 2006 onder de beleidsregel worden gebracht. Ik deel dit pessimisme dus niet. </antwoord>
      <antwoord nummer="6">Herceptin is voor een aantal indicaties door de beroepsgroep als gebruikelijke zorg bestempeld. Wanneer de zorg volgens de richtlijnen van de beroepsgroep wordt verleend, heeft de verzekerde daar aanspraak op. Ziekenhuizen krijgen een budget waaruit de kosten van onder andere geneesmiddelen worden betaald. Voor extra vergoeding van dure geneesmiddelen wordt in de budgettering van ziekenhuizen rekening gehouden door de toepassing van de beleidsregel dure geneesmiddelen. De bekostiging volgt daarmee de verleende zorg. </antwoord>
      <antwoord nummer="7">De huidige beleidsregel dure geneesmiddelen geeft zorgverzekeraars en instellingen de ruimte om een vergoedingspercentages overeen te komen tussen 0en 75% (voor middelen die op de lijst dure geneesmiddelen zijn opgenomen). Als de beleidsregel op mijn verzoek is aangepast is de enige variabele factor het feitelijk kostenbeslag van die middelen. Er zijn dan geen vrijheidsgraden meer en van noodzaak tot «bereidheid» is in dat stadium geen sprake meer. </antwoord>
      <antwoord nummer="8">Zoals ik heb aangegeven, is dit een uniforme landelijke regeling. Zie hiervoor mijn antwoord op vraag 2 en 6. In het voorstel tot aanpassing van de beleidsregel is opgenomen dat middelen op grond van een kostenprognose voorlopig op de lijst kunnen worden geplaatst. </antwoord>
      <antwoord nummer="9">Ik heb het CTG/ZAio gevraagd om de beleidsregel dure geneesmiddelen aan te passen. Alle relevante koepels zoals de NVZ, de NFU en ZN zijn bij het proces van aanpassing nauw betrokken. Ik verwacht dat zij de bij hen aangesloten leden hiervan op de hoogte houden. Zodra het CTG/ZAio de beleidsregel gewijzigd vaststelt en aan mij ter goedkeuring voorlegt, zal deze via de gebruikelijke kanalen, waaronder de website van het CTG/ZAio, openbaar worden. Daarnaast verwijs ik naar de brief over dure geneesmiddelen (kenmerk CZ/IZ-2590306, gedateerd 29 juni 2005) aan de Kamer. Daarin heb ik de resultaten van het onderzoek naar dure geneesmiddelen besproken en heb ik mijn beleidsvoornemens bekend gemaakt. Deze beleidsvoornemens zijn vervolgens ook in de begroting 2006 verwoord. </antwoord>
      <noten afkomstig="antwoord"/>
   </antwoorden>
</kvr>
