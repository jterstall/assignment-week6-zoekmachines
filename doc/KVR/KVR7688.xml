<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Dankers (beiden CDA) over de prijzen van geneesmiddelen. (Ingezonden 3 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7688
</item>
         <item attribuut="Inhoud">Betreft de uitspraak van de Raad van State, 26 mei 1998 over de maximumprijs van geneesmiddelen.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1997-1998, nr. 1681, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">1998-08-24</item>
         <item attribuut="Datum_indiening">1998-06-03</item>
         <item attribuut="Document-id">KVR7688</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3455" allpagenumbers="3455 3456" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7688" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1681" onderwerp="" indiendatum="1998-06-3">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Wat is exact de strekking van de uitspraak van de Raad van State over de maximumprijs voor geneesmiddelen? </vraag>
      <vraag nummer="2">Moet uit bedoelde uitspraak van de Raad van State begrepen worden dat de gehanteerde methode van berekening van de maximumprijzen van geneesmiddelen niet in overeenstemming is met de Prijzenwet geneesmiddelen? Zo neen, waarom niet? </vraag>
      <vraag nummer="3">Zo ja, zijn er oorzaken dat de hand is gelicht met bedoelde wet? </vraag>
      <vraag nummer="4">Heeft de meergenoemde uitspraak van de Raad van State een terugwerkende kracht en, zo ja, tot welke datum? </vraag>
      <vraag nummer="5" voetnoot="1">Zullen naar aan zekerheid grenzende waarschijnlijkheid als gevolg van deze uitspraak de prijzen van medicijnen «met gemiddeld twee procent omhoog» gaan? <voetnoot nummer="1"/>
      </vraag>
      <vraag nummer="6">Hoe groot zal naar verwachting over 1997 en 1998 het besparingsverlies zijn op het dossier van de geneesmiddelen? </vraag>
      <vraag nummer="7">Op welke wijze zal dit besparingsverlies, al dan niet via aanvullende maatregelen, worden gecompenseerd? </vraag>
      <vraag nummer="8">Kunt u garanderen dat in de komende kabinetsperiode inclusief de gevolgen van deze uitspraak, een groeivolume van tenminste twee procent per jaar gerealiseerd zal worden? Zo neen, waarom niet? </vraag>
      <vraag nummer="9">Moet nu worden vastgesteld dat het beleid gericht op kostenbeheersing ten aanzien van geneesmiddelen heeft gefaald en, zo neen, waarom niet? Zo ja, tot welke conclusies brengt u dat? </vraag>
      <noten afkomstig="vraag">
         <noot nummer="1" datum="1998-05-28" bron="De Volkskrant">De Volkskrant, 28 mei 1998</noot>
      </noten>
   </vragen>
   <antwoorden aantal="2">
      <antwoord nummer="1, 2, 3, 4 en 5">Met de uitspraak, 26 mei 1998 van de Raad van State in hoger beroep wordt de uitspraak van de arrondissementsrechtbank te Den Haag van 1 april 1997 in het geschil tussen de OPG Groothandel B.V. en de Minister van VWS vernietigd en wordt het beroep bij de rechtbank alsnog gegrond verklaard. Tevens wordt de beslissing op het desbetreffende bezwaarschrift van OPG Groothandel B.V. (besluit van 25 november 1996) vernietigd. Dit betekent dat een nieuwe beslissing op het betrokken bezwaarschrift moet worden genomen met inachtneming van de uitspraak van de Raad van State. In de desbetreffende uitspraak heeft de Raad van State aangegeven dat de tot dusver toegepaste berekeningswijze van de maximumprijzen zich niet verdraagt met het bepaalde in artikel 2 van de Wet geneesmiddelenprijzen. Ingevolge artikel 3 van de Wet geneesmiddelenprijzen wordt periodiek bezien of er aanleiding is om de vastgestelde maximumprijzen al dan niet ongewijzigd te handhaven. Uit het ter zake ingestelde onderzoek is inmiddels gebleken dat actualisering van de maximumprijzen noodzakelijk is omdat tal van (prijs)mutaties zijn doorgevoerd in de buitenlandse referentieprijslijsten. Bij de herberekening van de maximumprijzen zal rekening worden gehouden met de uitspraak van de Raad van State. Een en ander zal leiden tot een geringe verhoging van ongeveer een kwart van de maximumprijzen. Dit correspondeert niet met een gemiddelde prijsverhoging van twee procent voor alle geneesmiddelen. In het kader van deze (vierde) actualisering van de maximumprijzen zal ik de beide Kamers der Staten-Generaal op korte termijn nader informeren over de reikwijdte en de implicaties van de uitspraak van de Raad van State van 26 mei 1998. </antwoord>
      <antwoord nummer="6, 7, 8 en 9">In de Voorjaarsbrief, 31 maart 1998, kenmerk FEZ-U-98396 aan de Voorzitter van de Tweede Kamer (met name bijlage 3) is aangegeven dat uit een analyse van marktontwikkelingen blijkt dat de ter beschikking staande financiële middelen, uitgaande van de MLT-uitgangspunten van het CPB, in de komende jaren met jaarlijks een half miljard structureel zullen worden overschreden. Een en ander is aanleiding geweest tot het instellen van een interdepartementale Stuurgroep kwaliteit en doelmatigheid farmaceutische zorg lange termijn (Commissie Koopmans) die als taak kreeg een stelselwijziging voor te bereiden langs de lijnen die beschreven staan in het ambtelijke rapport van de «Werkgroep kosten geneesmiddelen». Het doel van deze stelselwijziging is om nog in de volgende kabinetsperiode te beschikken over een doeltreffend werkend stelsel van doelmatige farmacozorg dat tevens een beheerste kostenontwikkeling waarborgt. Beide rapporten zijn aan de Voorzitter van de Tweede Kamer gezonden. In beide rapportages is geconcludeerd dat het beleid ten aanzien van de kosten van de geneesmiddelenvoorziening in de afgelopen twee kabinetsperiodes succesvol is geweest en dat de maatregelen die zijn genomen in financiële termen een opbrengst van f 2,2 miljard hebben gegenereerd. Uit een ambtelijke analyse is gebleken dat er sprake is van een onderliggende kostengroei van 9% à 12% per jaar. Het gevoerde beleid heeft geresulteerd in een beperking van de feitelijke uitgavengroei tot gemiddeld 6% per jaar in die kabinetsperiodes. Zonder aanvullend beleid (met continuering van het huidige beleid) zal de onderliggende kostengroei van de geneesmiddelenvoorziening in de toekomst terugkeren naar de onderliggende trend van 9% à 12% per jaar. In het onlangs vastgestelde regeerakkoord worden de uitgangspunten van het rapport van de Commissie Koopmans onderschreven. Ten aanzien van de (verwachte) besparingsverliezen over de jaren 1997 en 1998 merk ik op dat de cijfers over die jaren nog niet voorhanden zijn en dat ik u daarover nader zal informeren. </antwoord>
      <noten afkomstig="antwoord"/>
   </antwoorden>
</kvr>
