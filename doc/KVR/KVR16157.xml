<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de staatssecretaris van Volkshuisvesting, Ruimtelijke Ordening en Milieubeheer over vertraging in de wijkvernieuwing bij gemeenten. (Ingezonden 5 juli 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16157
</item>
         <item attribuut="Inhoud">Wat zijn de oorzaken van de ernstige vertraging van de wijkvernieuwing bij gemeenten en welke maatregelen worden er nu getroffen.</item>
         <item attribuut="Rubriek">Ruimtelijke ordening en infrastructuur (Stads- en dorpsvernieuwing)</item>
         <item attribuut="Trefwoorden">Stadswijken</item>
         <item attribuut="Vindplaats">Kamervragen met antwoord 2001-2002, nr. 1571, Tweede Kamer</item>
         <item attribuut="Vraagnr_bij_indiening">2010212340</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-08-29</item>
         <item attribuut="Datum_indiening">2002-07-05</item>
         <item attribuut="Document-id">KVR16157</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3333" allpagenumbers="3333 3334" vetnummer="2010212340" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16157" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1571" onderwerp="" indiendatum="2002-07-5">
         <vrager partij="CDA" oorsprong="parlement">Rietkerk</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-08-29">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de wijkvernieuwing bij gemeenten ernstige vertraging oploopt? <voetnoot nummer="1"/>
      </vraag>
      <vraag nummer="2">Wat zijn hier de oorzaken van? Welke maatregelen heeft u getroffen c.q. gaat u treffen? </vraag>
      <vraag nummer="3">Heeft u kennisgenomen van de resultaten van het Delftse onderzoeksburo OTB in opdracht van de vereniging van projectontwikkelaars Neprom? </vraag>
      <vraag nummer="4">Welke conclusies trekt u uit dit onderzoek? </vraag>
      <vraag nummer="5">Welke rol ziet u weggelegd voor wijkontwikkelingsmaatschappijen bij wijkvernieuwing? </vraag>
      <vraag nummer="6">Op welke wijze gaat u de wijkontwikkelingsmaatschappijen stimuleren? </vraag>
      <noten afkomstig="vraag">
         <noot nummer="2"/>
         <noot nummer="1">Woonbondig van juni 2002</noot>
         <noot nummer="2">Bouw Ned: Jaargang 1, nr. 1</noot>
      </noten>
   </vragen>
   <antwoorden aantal="6">
      <antwoord nummer="1">Ja, zij het dat er grote verschillen zijn in de voortgang in de stedelijke vernieuwing tussen de gemeenten. </antwoord>
      <antwoord nummer="2">In eerste instantie is het een verantwoordelijkheid van de gemeenten om te zorgen dat met voldoende tempo de in het kader van het Investeringsbudget Stedelijke Vernieuwing (ISV) gemaakte afspraken gerealiseerd worden. Er is een aantal oorzaken voor het nog onvoldoende van de grond komen van de stedelijke vernieuwing. De belangrijkste redenen voor de vertraging zijn dat het proces van voorbereiding, organisatie, en uitvoering van integrale herstructurering op wijkniveau zeer tijdrovend is, en dat – door de terugvallende woningbouwproductie in de afgelopen jaren – er een stagnatie in het doorstromingsproces op de woningmarkt is ontstaan. Daardoor komt er onvoldoende ruimte in de bestaande woningvoorraad vrij om de stedelijke vernieuwing krachtiger dan tot nu toe mogelijk is op te pakken. Om het tempo van de wijkvernieuwing te verhogen wordt een aantal maatregelen voorbereid: – het stimuleren van nieuwe samenwerkingsvormen tussen lokale partijen zoals wijkontwikkelingsmaatschappijen; – op verzoek van partijen (gemeenten, corporaties en marktpartijen) vervult VROM sinds kort een bemiddelingsrol voor een aantal stagnerende projecten. In kort tijdbestek wordt getracht de vastgelopen samenwerking/ projecten op gang te brengen; – ontwikkeling van een praktische Handreiking Samenwerkingsconstructies in Herstructurering, en – onderzocht wordt – in nauw overleg met de ministeries van BZK en Financiën – of er speciale herstructureringszones (zie brief «Mensen, Wensen, Wonen: de implementatie», 21 februari 2002, kenmerk BO2002016195) ingesteld kunnen worden. Concreet wordt in dit kader onderzoek gedaan naar het geheel aan belemmeringen van en maatregelen voor het stimuleren van herstructurering van wijken. Mocht hieruit blijken dat ook fiscale belemmeringen (bij met name overdrachtsbelasting, vennootschapsbelasting en BTW) relevant zijn dan zal nader worden bezien of oplossingen binnen randvoorwaarden – zoals het gelijke speelveld en budgettaire inpasbaarheid – mogelijk zijn. Ten tweede betreft dit het uitvoeren van de maatregelen die door de Taskforce Woningbouwproductie zijn voorgesteld. Mijn ambtsvoorganger heeft u eerder bericht over deze maatregelen (d.d. 21 februari 2002, kenmerk BO2002016195). Het doel is om de woningbouwproductie te versnellen en te verhogen. Ik noem in dit kader de tijdelijke aanjaageenheid die op korte termijn VINEX-locaties zal bezoeken om met betrokken partijen versnelling van de woningbouwproductie te bespreken. Hierdoor ontstaat «schuifruimte» voor de vernieuwing van bestaande wijken. De inzet is dat de betrokken lokale/ regionale partijen concrete afspraken met elkaar maken om de productie te versnellen. Indien er geen tijdige doorstart gerealiseerd kan worden dan wordt bestuurlijke interventie overwogen. </antwoord>
      <antwoord nummer="3">Ja. </antwoord>
      <antwoord nummer="4">Op dit moment ben ik nog enigszins voorzichtig met het trekken van conclusies. De reden hiervoor is dat de komende maanden op twee manieren nader inzicht ontstaat in de voortgang van de wijkvernieuwing. Ten eerste zal VROM gesprekken voeren met de afzonderlijke G30-gemeenten, waarbij een nader beeld verkregen zal worden van de precieze stand van zaken en de precieze oorzaken van eventuele vertraging. Ten tweede wordt momenteel de ISV-procesmonitor onder de G30-gemeenten uitgevoerd, waarmee de voortgang van het uitvoeren van de gemeentelijke ISV-plannen gemeten wordt. In het najaar zal ik u berichten over de uitkomsten van deze twee acties en eventuele conclusies die ik hieruit trek. </antwoord>
      <antwoord nummer="5">Zoals reeds gesteld in antwoord op vraag 2 is het proces van wijkvernieuwing zeer tijdrovend. Wijkontwikkelingsmaatschappijen (WOM’s) kunnen een goed vehikel zijn om publiek-private samenwerking bij ingrijpende – met name onrendabele – stedelijke herstructurering te organiseren. Indien genoemde partijen een verregaand samenwerkingsverband aangaan waarin alle partijen risicodragend participeren, zullen de partijen gezamenlijk haast willen maken met de wijkaanpak. Een WOM kan door de bundeling van expertise en belangen, en het delen van risico’s en verantwoordelijkheden met name voor de aanpak van deze wijken een stimulans zijn. </antwoord>
      <antwoord nummer="6">VROM heeft in samenwerking met het Ministerie van BZK, zes WOM-pilots ingediend bij de PPS-Faciliteit (Ministerie van Financiën). Deze projecten hebben een bijdrage ontvangen van in totaal 1,7 miljoen. Daarnaast zijn er in het kader van het Innovatie Programma Stedelijke Vernieuwing (IPSV) grote en kleine WOM-projecten gehonoreerd met een bijdrage. Gezamenlijk met het ministerie van Financiën heeft VROM een monitor opgezet van de zes WOM-pilots (PPS-Faciliteit) en drie gehonoreerde IPSV-uitvoeringsprojecten. Hiermee wordt getracht de succes- en faalfactoren van PPS in de herstructurering te identificeren. De resultaten van de monitor worden in concrete kennisproducten vertaald. Een reden waarom partijen afzien van participatie in een WOM betreft de dubbele overdrachtsbelasting. Dit probleem wordt vanaf 2003 deels ondervangen, aangezien per 1 januari een WOM slechts eenmaal overdrachtsbelasting hoeft af te dragen. </antwoord>
      <noten afkomstig="antwoord"/>
   </antwoorden>
</kvr>
