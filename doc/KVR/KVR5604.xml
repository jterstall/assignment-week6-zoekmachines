<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de vrijwillige ouderbijdrage in het onderwijs. (Ingezonden 28 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5604
</item>
         <item attribuut="Inhoud">Vragen naar aanleiding van het onderzoek 'Vrijwillig maar toch verplicht' van de SP uit augustus 1997.</item>
         <item attribuut="Rubriek">Basisonderwijs (Bekostiging basisonderwijs) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Studiekosten</item>
         <item attribuut="Vindplaats">Kamervragen met antwoord 1996-1997, nr. 1786, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-09-05</item>
         <item attribuut="Datum_indiening">1997-08-28</item>
         <item attribuut="Document-id">KVR5604</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3655" allpagenumbers="3655 3656" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1786" onderwerp="" indiendatum="1997-08-28">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-09-5">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het rapport «vrijwillig maar toch verplicht» naar aanleiding van een onderzoek naar de vrijwillige ouderbijdrage in het onderwijs? <voetnoot nummer="1"/>
      </vraag>
      <vraag nummer="2">Blijkt uit dit onderzoek dat de betrokken scholen aan de ouders melden dat een vrijwillige ouderbijdrage noodzakelijk is omdat de Rijksvergoeding ontoereikend is voor een verantwoord onderwijsaanbod? Deelt u die mening? Zo neen, waarom niet, zo ja, bent u bereid waar nodig de Rijksvergoeding te verhogen? </vraag>
      <vraag nummer="3">Is er, als de hoogte van de gevraagde ouderbijdragen sterk uiteen blijkt te lopen, nog wel sprake van financiële gelijkstelling van scholen? </vraag>
      <vraag nummer="4">Is het, gezien de grote verschillen in hoogte van de gevraagde ouderbijdrage, noodzakelijk een landelijk maximum aan de ouderbijdrage te stellen? </vraag>
      <vraag nummer="5">Wat is uw mening over het uitsluiten van leerlingen van schoolactiviteiten die uit de ouderbijdrage worden betaald indien hun ouders de vrijwillige ouderbijdrage niet (kunnen) betalen? </vraag>
      <vraag nummer="6">Bent u bereid een vrijstellingsmogelijkheid voor ouders met een minimuminkomen te creëren? </vraag>
      <vraag nummer="7">Heffen veel scholen (ongeveer de helft van de onderzochte scholen) een ouderbijdrage in combinatie met het voor de ouders financieel aantrekkelijke boekenfonds? Blijken veel scholen (is een kwart) in strijd met eerder door u gegeven richtlijnen daarbij niet aan te geven dat het deel ouderbijdrage vrijwillig is? Wat gaat u hieraan doen? </vraag>
      <vraag nummer="8">Bent u bereid een klachtenlijn in te stellen waar ouders hun klachten of vragen direct kunnen voorleggen aan deskundigen? </vraag>
      <noten afkomstig="vraag">
         <noot nummer="1" titel="Vrijwillig maar toch verplicht">«Vrijwillig maar toch verplicht» augustus jl, uitgave SP</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik heb in het rapport enkele uitspraken van scholen aangetroffen, waarin een koppeling tussen het vragen van een ouderbijdrage en de bekostiging van die scholen is gelegd. Dat laat onverlet dat ik van mening ben dat de bekostiging in het primair en het voortgezet onderwijs sober is, maar toereikend om het onderwijsaanbod vorm te geven. Ik deel daarom de opvatting van genoemde scholen niet. Het verklaart immers ook niet de verschillen tussen scholen. </antwoord>
      <antwoord nummer="3 en 4">Scholen hebben de mogelijkheid om de ouders te vragen financieel bij te dragen aan bepaalde activiteiten van de scholen. Dit gebeurt door middel van de zogenaamde «vrijwillige ouderbijdrage». Die financiële bijdrage is dus niet verplicht. Vooralsnog zie ik geen aanleiding een landelijk maximum te stellen aan de ouderbijdragen. Wel wordt in het bij uw Kamer aanhangige wetsvoorstel tot wijziging van onder andere de Wet medezeggenschap onderwijs 1992 (Kamerstukken II, 1996–1997, 25 177, nrs. 1–3) voorzien in het instemmingsrecht van het ouder-/leerlingendeel van de medezeggenschapsraad met het vaststellen of het wijzigen van de hoogte van de middelen die van de ouders of de leerlingen worden gevraagd. </antwoord>
      <antwoord nummer="5">Scholen kunnen leerlingen uitsluiten van deelname aan bepaalde activiteiten, indien de ouder de daarvoor gevraagde ouderbijdrage niet wil betalen. Die uitsluiting geldt niet voor activiteiten die deel uitmaken van het schoolwerkplan. Ik ga er overigens van uit dat scholen de ouderbijdrage reduceren of kwijtschelden voor ouders die niet kunnen betalen. </antwoord>
      <antwoord nummer="6">Neen. Ik acht dit gegeven het karakter van vrijwilligheid van de bijdrage niet opportuun. Bovendien is gebleken dat veel scholen reeds een reductie- of kwijtscheldingsregeling hanteren. </antwoord>
      <antwoord nummer="7">Ik beschik niet over concrete gegevens waaruit kan worden afgeleid in welke mate een vrijwillige ouderbijdrage wordt gevraagd in combinatie met een boekenfonds, anders dan de gegevens die ik uw Kamer in mijn brief van 22 mei 1995 (Kamerstukken II, 23 900 VIII, nr. 105) heb verstrekt. Het wetsvoorstel, bedoeld in het antwoord op de vragen 3 en 4, voorziet in een verplichting voor scholen aan de ouders schriftelijk kenbaar te maken dat de ouderbijdrage vrijwillig is. </antwoord>
      <antwoord nummer="8">Het instellen van een klachtenlijn is niet nodig, omdat er al een onderwijstelefoon bestaat waar ouders terecht kunnen met klachten en voor het inwinnen van informatie of advies. Dit telefoonnummer is gratis. </antwoord>
      <noten afkomstig="antwoord"/>
   </antwoorden>
</kvr>
