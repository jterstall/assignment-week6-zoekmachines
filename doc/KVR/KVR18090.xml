<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Landbouw, Natuurbeheer en Visserij en van Economische Zaken over handel in honden- en kattenbont in Nederland. (Ingezonden 13 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18090
</item>
         <item attribuut="Inhoud">Worden ook in Nederland honden en katten gefokt voor de bonthandel en wordt de consument hiervan ontwetend gehouden bij de aanschaf van bont (Algemeen dagblad, Volkskrant, 9 mei 2003).</item>
         <item attribuut="Rubriek">Natuur (Dierenbescherming) Veeteelt (Veehouderij)</item>
         <item attribuut="Trefwoorden">Dierenbescherming Veehouderij</item>
         <item attribuut="Vindplaats">Kamervragen met antwoord 2002-2003, nr. 1557, Tweede Kamer</item>
         <item attribuut="Vraagnr_bij_indiening">2020311440</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-07-03</item>
         <item attribuut="Datum_indiening">2003-05-13</item>
         <item attribuut="Document-id">KVR18090</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3257" allpagenumbers="3257 3258" vetnummer="2020311440" code="0203tkkvr1557" lopendefooter="Tweede Kamer, vergaderjaar 2002–2003, Aanhangsel" filenaam="KVR18090" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1557" onderwerp="" indiendatum="2003-05-13">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Landbouw, Natuurbeheer en Visserij en van Economische Zaken</vraagt-aan>
      </vraagdata>
      <antwoorddata antwoorddatum="3 juli 2003), zie ook Aanhangsel Handelingen nr. 1374, vergaderjaar 2002–2003">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het artikel «Straatkat wordt bontjas» en «Belgen geschokt over handel in bont van honden en katten»? <voetnoot nummer="1"/>
      </vraag>
      <vraag nummer="2">Kunt u aangeven in hoeverre er in Nederland honden en katten gefokt worden voor de bonthandel, in hoeverre er vachten van deze dieren verwerkt worden in Nederland en in hoeverre deze producten in Nederland verhandeld worden? </vraag>
      <vraag nummer="3" voetnoot="2">Kunt u aangeven welke andere (soorten en aantallen) pelsdieren dan vossen en nertsen er in Nederland gefokt worden en bent u bereid, gezien de explosieve groei, die gegevens jaarlijks op te nemen in de CBS-landbouwtellingen <voetnoot nummer="2"/>? Zo neen, waarom niet? </vraag>
      <vraag nummer="4" voetnoot="3">Bent u bekend met het onderzoek dat april vorig jaar werd uitgevoerd op het Academisch Medisch Centrum van de Universiteit van Amsterdam, waarbij 93 in Nederlandse winkels gekochte bontitems werden onderzocht op DNA-genotypering en bleek dat tenminste 5 items van hondenbont gemaakt waren? <voetnoot nummer="3"/>
      </vraag>
      <vraag nummer="5">Wat is uw oordeel over het in kleding en andere goederen verwerken van bont van honden en katten en wat is uw oordeel over het verhandelen van deze goederen in Nederland? </vraag>
      <vraag nummer="6">Is het u bekend dat er misleidende benamingen voor het bont op de labels staan, zoals nylon, wol en konijnenbont en er slechts sporadisch op de etiketten van de bontproducten vermeld wordt van welk dier het bont afkomstig is? </vraag>
      <vraag nummer="7">Deelt u de mening dat, aangezien consumenten onwetend zijn van het feit dat zij bont aanschaffen afkomstig van honden en katten, er sprake is van consumentenmisleiding? Zo ja, bent u bereid er bij de Europese Commissie op aan te dringen de herkomst van bont verplicht te vermelden op het label? Zo neen, waarom niet? </vraag>
      <vraag nummer="8">Is het u bekend dat de Verenigde Staten en Italië een handelsverbod voor honden- en kattenbont hebben ingevoerd en andere Europese landen bezig zijn met het invoeren van dergelijke regelgeving? </vraag>
      <vraag nummer="9">Bent u bereid een Nederlands verbod op import en export van honden- en kattenbont in te stellen? Zo neen, waarom niet? </vraag>
      <vraag nummer="10">Bent u bereid er bij de Europese Commissie op aan te dringen een Europees verbod op import en export van honden- en kattenbont in te stellen? </vraag>
      <noten afkomstig="vraag">
         <noot nummer="1" datum="2003-05-9" bron="Algemeen Dagblad, 9 mei jl. en Volkskrant">Algemeen Dagblad, 9 mei jl. en Volkskrant, 9 mei 2003</noot>
         <noot nummer="2" titel="overige pelsdieren">Landbouwtellingen CBS categorie «overige pelsdieren» is gegroeid van 165 dieren in het jaar 2000 tot 12 260 dieren in 2002</noot>
         <noot nummer="3" datum="2002-04-12" bron="Verslag DNA-genotypering bontitems t.b.v. Bont voor Dieren">Verslag DNA-genotypering bontitems t.b.v. Bont voor Dieren, 12 april 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Het is in Nederland niet toegestaan om honden of katten te fokken voor hun bont. Wel is het toegestaan bont van honden en katten in Nederland te brengen en te verhandelen. Over de omvang van de import en verhandeling in Nederland zijn mij geen cijfers bekend. </antwoord>
      <antwoord nummer="3">De in de Kamervraag gerapporteerde explosieve toename van «overige pelsdieren» tussen 2000 en 2002 heeft tot nader onderzoek door Laser geleid. Het agentschap Laser is de huisuitvoerder van het ministerie van LNV, die de registratie verzorgt waarop het CBS de Landbouwtelling baseert. Op grond van dat onderzoek heeft het CBS het totaal aantal «overige pelsdieren» in 2002 met 11.000 naar beneden bijgesteld tot 1.240. Een eigenaar bleek de vraag niet goed te hebben ingevuld: het aantal van 11.000 was zowel in de categorie «nertsen» als in de categorie «overige pelsdieren» ingevuld. Na verwerking van deze correctie kan niet meer van een explosieve toename worden gesproken tussen 2000 en 2002: van 1.115 naar 1.240. Overigens betreft de categorie «overige pelsdieren» vrijwel zeker geen honden en katten, maar moet worden gedacht aan bijvoorbeeld moerasbevers. </antwoord>
      <antwoord nummer="4">Ja. </antwoord>
      <antwoord nummer="5">Het houden van honden en katten omwille van hun bont is in Nederland niet toegestaan. Dit verbod past binnen de in Nederland geldende normen en waarden. Het in kleding en andere goederen verwerken van bont van honden en katten, en het verhandelen van deze goederen is daarentegen in Nederland toegestaan. Zie verder het antwoord op vraag 10. </antwoord>
      <antwoord nummer="6">Alle textielartikelen moeten voldoen aan de etiketteringseisen van het Textielartikelenbesluit (Warenwet). Volgens dit besluit dienen artikelen die vervaardigd zijn van de haren van bepaalde in het besluit met name genoemde dieren, te zijn voorzien van een etiket waarop de naam van dat dier is vermeld. Voor diersoorten die niet in het besluit zijn vermeld, waaronder honden en katten, geldt dat volstaan kan worden met de vermelding van het begrip «haren» zonder dat een diersoort daarbij wordt vermeld. De Keuringsdienst van Waren is belast met toezicht op de naleving van dit besluit. Bij deze dienst zijn de laatste jaren geen overtredingen van dit besluit geregistreerd. Het Warenwetbesluit geeft overigens uitvoering aan EG richtlijn 71/307/EEG inzake de benaming van textielartikelen. </antwoord>
      <antwoord nummer="7">Uit het antwoord op vraag 6 vloeit voort dat het niet vermelden van afkomstigheid van honden of katten niet in strijd is met de genoemde richtlijn of het genoemde besluit. In strikte zin is derhalve geen sprake van consumentenmisleiding. Zie echter ook het antwoord onder vraag 10. </antwoord>
      <antwoord nummer="8">Ja. </antwoord>
      <antwoord nummer="9">Neen. Met het wegvallen van de binnengrenzen is een nationaal verbod niet effectief. Zie verder het antwoord op vraag 10. </antwoord>
      <antwoord nummer="10">Wij zijn bereid in Europees verband aan de orde te stellen, welke maatregelen de handel in bont van honden en katten het meest doeltreffend kunnen tegengaan. Het staat niet op voorhand vast, dat dit grensmaatregelen zullen zijn, gelet op de doorgaans beperkte feitelijke controlemogelijkheden aan de grens. </antwoord>
      <noten afkomstig="antwoord"/>
   </antwoorden>
</kvr>
