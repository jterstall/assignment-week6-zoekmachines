<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap over bonussen voor onderwijsbestuurders. (Ingezonden 27 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31578
</item>
         <item attribuut="Inhoud">Vragen naar aanleiding bericht (Onderwijsblad, 22 maart 2008) over ruime bonussen voor managers in het onderwijs zoals bij Hogeschool InHolland en de nieuwe salarisstructuur bij Hogeschool Utrecht.</item>
         <item attribuut="Rubriek">Hoger onderwijs (Universiteiten en hogescholen) Inkomen en rechtspositie (Inkomens) Inkomen en rechtspositie (Loontoeslagen)</item>
         <item attribuut="Trefwoorden">Hogescholen Inkomens Loontoeslagen Schoolleiding</item>
         <item attribuut="Vindplaats">Kamervragen met antwoord 2007-2008, nr. 1978, Tweede Kamer</item>
         <item attribuut="Vraagnr_bij_indiening">2070815750</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2008-04-08</item>
         <item attribuut="Datum_indiening">2008-03-27</item>
         <item attribuut="Document-id">KVR31578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4049" allpagenumbers="4049 4050" vetnummer="2070815750" code="0708tkkvr1978" lopendefooter="Tweede Kamer, vergaderjaar 2007–2008, Aanhangsel" filenaam="KVR31578" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1978" onderwerp="" indiendatum="2008-03-27">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2008-04-8">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw oordeel over het artikel «Een bonus voor de baas»? <voetnoot nummer="1"/>
      </vraag>
      <vraag nummer="2">Vindt u het aanvaardbaar dat «voorzitter Dunnewijk-Budé in 2005 en 2006 een bonus van respectievelijk acht- en negenduizend euro kreeg en het lid van het College van Bestuur Willems zeven- en negenduizend euro»? Vindt u «het onderwijsrendement» een zinvol criterium voor dit soort bonussen? </vraag>
      <vraag nummer="3">Kunt u zich voorstellen dat dit soort bonussen op de werkvloer wrevel opwekt, «zeker omdat na de invoering van het functiehuis veel collega’s een schaal zijn gezakt»? </vraag>
      <vraag nummer="4">Wat is uw oordeel over de opmerking van de heer Zwiers, dat de prestatiescores «een zaak tussen College van Bestuur en Raad van Toezicht» zijn? Deelt u de mening dat transparantie «vooral met de mond wordt beleden»? </vraag>
      <vraag nummer="5">Deelt u de mening dat de medezeggenschapsraad (MR) veel actiever moet worden betrokken bij de verstrekking van dit soort bonussen? Wat gaat u doen om ervoor te zorgen dat de zeggenschap van de MR groter wordt en de begroting meer transparant? </vraag>
      <vraag nummer="6">Vindt u de voorzittersbonussen van de hogeschool InHolland nog proportioneel, aangezien deze variëren van 15.000 tot 34.000 euro? Zo ja, wanneer is de hoogte van een bonus voor u onaanvaardbaar? </vraag>
      <vraag nummer="7">Wat gaat u ondernemen tegen de nieuwe salarisstructuur van de hogeschool Utrecht, waarbij de beloning kan oplopen tot 187.220 euro, wat meer is dan het salaris van de minister-president? </vraag>
      <vraag nummer="8">Bent u bereid deze cultuur van bonussen voor bestuurders aan te pakken, om het belastinggeld zinvoller te besteden en de transparantie te vergroten? Zo neen, wat is er waar van uw oproep om iets te doen aan de ongebreidelde salarisstijging van managers in het onderwijs? </vraag>
      <noten afkomstig="vraag">
         <noot nummer="1" datum="2008-03-22" bron="Onderwijsblad">Onderwijsblad, 22 maart 2008</noot>
      </noten>
   </vragen>
   <antwoorden aantal="8">
      <antwoord nummer="1">Het artikel beschrijft op een heldere manier de voor- en nadelen van prestatiebeloningen op hogescholen. </antwoord>
      <antwoord nummer="2">In de huidige wet- en regelgeving zijn geen beperkende voorwaarden opgenomen voor dergelijke vergoedingen. De raad van toezicht draagt de verantwoordelijkheid voor het vaststellen van de bezoldiging en de criteria die daarbij worden gehanteerd. Dit laat onverlet dat de bezoldiging waaronder bonussen niet excessief en buitenproportioneel behoort te zijn. Ik kan mij voorstellen dat het onderwijsrendement één van de criteria zou kunnen zijn voor bonussen van bestuurders. </antwoord>
      <antwoord nummer="3">Het is aan de raad van toezicht om te beoordelen (en zich daarover te verantwoorden) of het verstrekken van bonussen aan bestuurders passend is in het geheel van de beloningsverhoudingen binnen de instelling. Ik kan mij voorstellen dat er spanning en wrevel ontstaat bij instellingen bij discrepanties tussen het beloningsbeleid van bestuurders en van het personeel van instellingen. </antwoord>
      <antwoord nummer="4">Zoals bij vraag 2 vermeld draagt de raad van toezicht de verantwoordelijkheid voor het vaststellen van bonussen en de criteria die daarbij worden gehanteerd. De Wet Openbaarmaking uit Publieke middelen gefinancierde Topinkomens (WOPT) biedt inzicht in beloningen van bestuurders. </antwoord>
      <antwoord nummer="5">De positie van de medezeggenschapsraad (MR) wordt in het nieuwe wetsvoorstel Besturing en Bekostiging in haar algemeenheid versterkt. In dat verband wordt ook de Wet Harrewijn van toepassing. Het college van bestuur moet de medezeggenschapsraad, al dan niet gevraagd, tijdig alle inlichtingen die deze voor de vervulling van zijn taak redelijkerwijs nodig heeft verschaffen. Toegevoegd wordt dat daaronder in ieder geval worden begrepen ten minste eenmaal per jaar gegevens over de hoogte en inhoud van de arbeidsvoorwaardelijke regelingen en afspraken per groep van de in de instelling werkzame personen, de leden van het college van bestuur en de raad van toezicht. Dit wetsvoorstel wordt komend najaar aan uw Kamer aangeboden. </antwoord>
      <antwoord nummer="6">Zie antwoord op vraag 2. </antwoord>
      <antwoord nummer="7">In het Coalitieakkoord is aangegeven dat de inkomens in de publieke en semi-publieke sfeer dienen te worden genormeerd resp. gemaximeerd en dat het inkomen van de minister-president als maximumnorm geldt. Ook de adviescommissie rechtpositie politieke ambtsdragers, beter bekend als de Commissie Dijkstal, adviseert een salarismaximum voor het onderwijs omdat bijna de gehele bekostiging aan onderwijsinstellingen uit publieke middelen wordt gefinancierd en het publiek belang dat met onderwijsinstellingen is gemoeid. Op dit moment wordt gewerkt aan een kabinetsstandpunt op het advies van de commissie. Het salarismaximum zal ook nader worden uitgewerkt. Bij excessieve beloningen zal ik in overleg treden met de raad van toezicht. </antwoord>
      <antwoord nummer="8">Zie antwoord op vraag 7. </antwoord>
      <noten afkomstig="antwoord"/>
   </antwoorden>
</kvr>
