<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Te Veldhuis (VVD) aan de minister van Binnenlandse Zaken en Koninkrijksrelaties over het te koop aanbieden van oproepingskaarten voor de Europese verkiezingen. (Ingezonden 8 juni 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9647
</item>
         <item attribuut="Inhoud">Vragen naar aanleiding van berichten in NRC Handelsblad van 2 juni 1999, over de verkoop van oproepkaarten voor de Europese verkiezingen.</item>
         <item attribuut="Rubriek">Criminaliteit en openbare orde (Fraude) Staats- en bestuursrecht (Kiesrecht)</item>
         <item attribuut="Trefwoorden">Europees Parlement Fraude Verkiezingen</item>
         <item attribuut="Vindplaats">Kamervragen met antwoord 1998-1999, nr. 1626, Tweede Kamer</item>
         <item attribuut="Vraagnr_bij_indiening">2989914200</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="VVD">Te Veldhuis</persoon>
         </item>
         <item attribuut="Datum_reaktie">1999-06-25</item>
         <item attribuut="Datum_indiening">1999-06-08</item>
         <item attribuut="Tekstcorrecties">In de vragen is sprake van de gemeente 'Moerwijk'. Dit moet zijn: de gemeente Moerdijk (Zevenbergen), zoals uit de antwoorden blijkt.</item>
         <item attribuut="Document-id">KVR9647</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3255" allpagenumbers="3255 3256" vetnummer="2989914200" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9647" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1626" onderwerp="" indiendatum="1999-06-8">
         <vrager partij="VVD" oorsprong="parlement">Te Veldhuis</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-06-25">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend, dat in de gemeente Moerwijk oproepingskaarten voor de Europese verkiezingen te koop zijn aangeboden? Zijn er inmiddels kaarten verkocht? Welke maatregelen kunnen daar tegen worden genomen? <voetnoot nummer="1"/>
      </vraag>
      <vraag nummer="2">Is het eerder voorgekomen dat oproepingskaarten voor verkiezingen te koop zijn aangeboden en zijn verkocht? </vraag>
      <vraag nummer="3">Deelt u de mening, dat het te koop aanbieden van en het verkopen van oproepingskaarten voor verkiezingen ontoelaatbare handelingen zijn? </vraag>
      <vraag nummer="4">Zijn het aanbieden van oproepingskaarten voor verkiezingen en het verkopen van deze kaarten strafbaar gesteld? Zo neen, overweegt u deze handelingen strafbaar te stellen? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-06-2" bron="NRC Handelsblad">NRC Handelsblad, 2 juni 1999</noot>
      </noten>
   </vragen>
   <antwoorden aantal="4">
      <antwoord nummer="1">Het is mij bekend dat in de gemeente Moerdijk (Zevenbergen) oproepingskaarten te koop zijn aangeboden. De gemeente heeft contact opgenomen met betrokkene en aangegeven dat het niet toelaatbaar is dat iemand zijn oproepingskaart te koop aanbiedt. De kaarten zijn, volgens informatie van de gemeente, niet verkocht. </antwoord>
      <antwoord nummer="2">Mij zijn geen gegevens bekend waaruit blijkt, dat er in een eerder geval oproepingskaarten voor de verkiezingen te koop zijn aangeboden of zijn verkocht. In het onderhavige geval is ook niet tot daadwerkelijk verkoop van de kaarten overgegaan. De gemeente heeft betrokken kiesgerechtigde er op geattendeerd, dat hij zijn kaarten niet te koop had moeten aanbieden. </antwoord>
      <antwoord nummer="3">Artikel 4 van de Grondwet garandeert voor iedere (kiesgerechtigde) Nederlander gelijkelijk het recht de leden van de algemeen vertegenwoordigende organen te kiezen, alsmede tot lid van die organen te worden gekozen. Dit grondrecht is een individueel, onvervreemdbaar recht van iedere Nederlander. Ik acht het dan ook onaanvaardbaar dat kiezers hun oproepingskaarten, door middel waarvan zij hun kiesrecht kunnen uitoefenen, te koop aanbieden of verkopen. </antwoord>
      <antwoord nummer="4">Naar de letter van de wet – omdat in onderhavig geval niet is voorzien – is het aanbieden van oproepingskaarten en het verkopen van deze kaarten niet verboden en ook niet strafbaar gesteld. Het is afhankelijk van hetgeen de koper vervolgens met de oproepingskaarten doet. De geest van de wet is duidelijk. Indien de koper de oproepingskaarten gebruikt om er mee te gaan stemmen, maken zowel de koper als de verkoper zich schuldig aan een strafbaar feit. De Kieswet bepaalt in artikel Z 3 dat degene die stembiljetten, kiezerspassen, volmachtbewijzen of briefstembewijzen voorhanden heeft met het oogmerk deze wederrechtelijk te gebruiken of door anderen te doen gebruiken, wordt gestraft met gevangenisstraf van ten hoogste twee jaren of geldboete van de vierde categorie. In artikel Z 4 van de Kieswet is bepaald dat degene die bij een verkiezing door gift of belofte een kiezer omkoopt om een volmacht te geven tot het uitbrengen van zijn stem, wordt gestraft met een gevangenisstraf van ten hoogste zes maanden of een geldboete van de vierde categorie. Met dezelfde straf wordt gestraft de kiezer die zich door gift of belofte tot het bij volmacht stemmen laat omkopen. Alhoewel ik ver- en aankooppraktijken van oproepingskaarten onaanvaardbaar vind, zie ik op dit moment (nog) geen aanleiding voorzieningen te treffen om deze handelingen strafbaar te stellen. Indien de aangekochte of verkochte kaarten worden gebruikt om daadwerkelijk mee te gaan stemmen, gelden de strafbepalingen zoals hierboven beschreven. Zowel verkoper als aankoper kunnen dan worden vervolgd en worden bestraft. Daarnaast handelt het hier, voor zover mij bekend, om een incidenteel geval, waarbij de betrokkene niet is overgegaan tot daadwerkelijke verkoop. Wel heb ik, naar aanleiding van het incident in Moerdijk, in een circulaire aan de gemeentebesturen van 8 juni 1999, kenmerk CW99/U71139, betreffende het voorkomen van het ronselen van volmachtstemmen aandacht aan dit onderwerp besteed. Ik heb de gemeentebesturen dringend verzocht, en dan met name de gemeenten die vermoeden dat er een kans bestaat, dat er in hun gemeente zal worden geronseld, om goede voorlichting op te geven aan de inwoners van de gemeente. Ik heb daarbij aangegeven dat een aanleiding daarvoor bijvoorbeeld zou kunnen zijn, indien kiezers hun oproepingskaart te koop aanbieden. Ik heb daarbij opgemerkt, dat hoewel dit op zich zelf niet strafbaar is, verkooppraktijken aanleiding kunnen geven tot ronselen. </antwoord>
      <noten afkomstig="antwoord"/>
   </antwoorden>
</kvr>
