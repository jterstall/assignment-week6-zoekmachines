<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over de Wmo. (Ingezonden 3 januari 2008); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30629
</item>
         <item attribuut="Inhoud">Vragen over de problemen met het verlenen van huishoudelijk hulp. Veel mensen krijgen geen hulp terwijl ze dit wel nodig hebben. Ook vragen over de herindicaties en de werkgelegenheid binnen de thuiszorg.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Huishoudelijke hulp</item>
         <item attribuut="Vindplaats">Kamervragen met antwoord 2007-2008, nr. 1101, Tweede Kamer</item>
         <item attribuut="Vraagnr_bij_indiening">2070807370</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2008-01-22</item>
         <item attribuut="Datum_indiening">2008-01-03</item>
         <item attribuut="Document-id">KVR30629</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2353" allpagenumbers="2353 2354 2355 2356" vetnummer="2070807370" code="0708tkkvr1101" lopendefooter="Tweede Kamer, vergaderjaar 2007–2008, Aanhangsel" filenaam="KVR30629" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1101" onderwerp="" indiendatum="2008-01-3">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-01-22">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="32">
      <vraag nummer="1" voetnoot="1">Wat is uw reactie op de tv-uitzending «Meneer Harmsen wacht op hulp»? <voetnoot nummer="1"/>
      </vraag>
      <vraag nummer="2" voetnoot="2">Wat is uw reactie op het krantenartikel <voetnoot nummer="2"/>dat twee gehandicapte mensen wekenlang zonder huishoudelijke hulp hebben moeten leven? </vraag>
      <vraag nummer="3">Kunt u aangeven hoeveel mensen in Alkmaar zich op dit moment in dezelfde situatie bevinden? Zo neen, waarom niet? </vraag>
      <vraag nummer="4">Kunt u aangeven hoeveel mensen in Alkmaar niet de zorg hebben gekregen die wel geïndiceerd was? Kunt u ook aangeven hoelang deze mensen hebben moeten wachten op zorg? Zo neen, waarom niet? </vraag>
      <vraag nummer="5">Heeft de gemeente Alkmaar in deze situatie naar uw mening een goede invulling van het compensatiebeginsel gegeven? Zo ja, hoe zijn deze mensen gecompenseerd? Zo neen, hoe gaat u ervoor zorgen dat deze mensen de zorg krijgen waar ze recht op hebben? Wat gaat u doen om dit soort onwenselijke situaties in de toekomst te voorkomen? </vraag>
      <vraag nummer="6">Kunt u aangeven hoeveel gebruikers van huishoudelijke zorg in Nederland kampen met soortgelijke problemen in de continuïteit van de zorg? Kunt u aangeven waarom mensen moeten wachten op zorg? Zo neen, waarom niet? </vraag>
      <vraag nummer="7">Hoeveel en welke gemeenten kampen met deze problemen? Hoelang moeten mensen wachten op hulp? Hoeveel van deze mensen hadden al zorg en krijgen nu geen zorg meer? Hoeveel van hen zijn voor het eerst geïndiceerd en krijgen nog geen zorg? Indien dit niet bekend is, bent u bereid hier onderzoek naar te doen? Zo ja, op welke termijn? Zo neen, waarom niet? </vraag>
      <vraag nummer="8">Hoe gaat u de continuïteit van de huishoudelijke zorg waarborgen en hoe gaat u voorkomen dat mensen die afhankelijk zijn van huishoudelijke zorg lang moeten wachten totdat ze de zorg krijgen waar ze recht op hebben? </vraag>
      <vraag nummer="9">Kunt u aangeven of alle 100.000 herindicaties inmiddels zijn uitgevoerd? Zo neen, waarom niet? </vraag>
      <vraag nummer="10">Hoe weet u dat mensen die telefonisch geïndiceerd worden de juiste zorg krijgen? </vraag>
      <vraag nummer="11">Kunt u aangeven hoeveel herindicaties telefonisch hebben plaatsgevonden en hoeveel gemeenten telefonisch indiceren? Zo neen, waarom niet? </vraag>
      <vraag nummer="12">Kunt u aangeven hoeveel mensen bij wie een herindicatie is uitgevoerd te maken hebben gekregen met een verschuiving van huishoudelijke hulp 2 naar huishoudelijke hulp 1, bij hoeveel mensen die verschuiving inmiddels weer is herzien en waarom die herziening heeft plaatsgevonden? Zo neen, waarom niet? </vraag>
      <vraag nummer="13">Deelt u de mening van de wethouder van Ede die aangeeft dat indiceren «niet een ding van gemeenten is»? Zo ja, hoe gaat u er voor zorgen dat mensen met verstand van zorg de indicaties gaan uitvoeren? Zo neen, welke acties gaat u ondernemen om er voor te zorgen dat indiceren wel «het ding» wordt van deze wethouder? </vraag>
      <vraag nummer="14">Wat is uw reactie op de uitspraak van de voorzitter van Actiz, dat het pertinent niet waar is dat er in het verleden gebruik is gemaakt van te dure hulp? </vraag>
      <vraag nummer="15">Denkt u dat het schoonmaken van een huis van een zieke of hulpbehoeftige minder zwaar en minder complex is dan het schoonmaken van een gemeentehuis, gelet op het feit dat het tarief van het schoonmaken van het gemeentehuis in Ede rond de 20 euro ligt en het tarief van huishoudelijke hulp 1 in Ede op 13 euro? Zo ja, waarom? Zo neen, bent u bereid maatregelen te treffen die als resultaat hebben dat er een reële kostprijs van huishoudelijke zorg kan worden vastgesteld? </vraag>
      <vraag nummer="16">Is er sprake van een grotere vraag naar alfahulpen in de huishoudelijke zorg? Zo ja, waar wordt deze hogere vraag door veroorzaakt? Vindt u het een goede ontwikkeling dat de vraag naar alfahulp toeneemt? Zo ja, waarom en hoe verhoudt zich dat tot uw uitspraken dat u deze arbeidsvorm onwenselijk vindt? </vraag>
      <vraag nummer="17">Heeft u er inmiddels bij gemeenten en thuiszorginstellingen op aangedrongen geen gebruik te maken van alfahulpconstructies? Zo ja, welke effecten heeft dit? Zo neen, waarom niet? Welke maatregelen gaat u treffen om ervoor te zorgen dat er geen massaal gebruik gemaakt wordt van alfahulpconstructies? </vraag>
      <vraag nummer="18">Kunt u aangeven hoeveel huishoudelijke helpenden die in 2007 in loondienst werkzaam waren nu of de komende maanden gaan werken als alfahulp. Zo neen, waarom niet? </vraag>
      <vraag nummer="19">Kunt u aangeven wat de motieven van deze mensen zijn te kiezen om te werken als alfahulp? Zo neen, waarom niet? </vraag>
      <vraag nummer="20" voetnoot="3">Wanneer kan de Kamer de uitkomsten van het door u toegezegde onderzoek naar de regionale verschillen bij de inzet van alfahulpen, hoeveel werknemers gedwongen zijn om een alfahulpconstructie te aanvaarden en hoeveel managers door de invoering van de Wmo hun baan verloren hebben verwachten? <voetnoot nummer="3"/>
      </vraag>
      <vraag nummer="21">Kunt u eind januari 2008 een tussenrapportage van het onderzoek verzorgen? Zo neen, waarom niet? </vraag>
      <vraag nummer="22" voetnoot="4">Hoeveel werknemers waren betrokken bij de aanvragen die zijn afgewezen, gelet op het feit dat inmiddels 18 thuiszorginstellingen voor in totaal 7.000 werknemers gebruik maken van de «subsidieregeling personele gevolgen Wmo» en zich 39 instellingen hebben aangemeld? <voetnoot nummer="4"/>
      </vraag>
      <vraag nummer="23">Wat zijn de gevolgen van de afwijzing voor deze werknemers? Hebben zij hun baan nog? Of zijn zij inmiddels ontslagen? </vraag>
      <vraag nummer="24">Voor hoeveel mensen is inmiddels ontslag aangevraagd bij het Centrum voor Werk en Inkomen (CWI)? </vraag>
      <vraag nummer="25">Kunt u aangeven hoeveel werknemers zijn inmiddels aangemeld bij het Mobiliteitscentrum Thuiszorg? Zo neen, waarom niet? </vraag>
      <vraag nummer="26">Kunt u aangeven hoeveel van deze werknemers een andere baan in de thuiszorg gevonden hebben, om welke banen het gaat, hoeveel mensen weer als huishoudelijke hulp of manager aan het werk zijn gegaan en hoeveel mensen nog geen nieuwe baan hebben? Zo neen, waarom niet? </vraag>
      <vraag nummer="27">Hoeveel gemeenten zetten op dit moment langdurig werklozen, mensen in de bijstand en Wet Sociale Werkwoorziening-ers in de huishoudelijke zorg in? Hoeveel gemeenten hebben plannen om dit te doen? Gaat het hier dan om een alfahulpconstructie of om loondienst? Kunt u cijfers geven? </vraag>
      <vraag nummer="28">Vindt u het een goede ontwikkeling dat gekwalificeerde, ervaren huishoudelijke medewerkers worden omgeruild voor langdurig werklozen, mensen die in de bijstand zitten en WSW-ers? Zo ja, waarom? Zo neen, welke maatregelen gaat u treffen om deze ontwikkeling te stoppen? </vraag>
      <vraag nummer="29">Bent u bereid kwaliteitseisen te stellen aan alfahulpen zoals het hebben van de juiste opleiding om te kunnen signaleren, het beheersen van de taal en het kunnen overleggen van een bewijs van goed gedrag? Zo ja, hoe en wanneer gaat dit realiseren. Zo neen, waarom niet? </vraag>
      <vraag nummer="30" voetnoot="5">Welke mogelijkheden heeft u inmiddels benut om thuiszorgmedewerkers te informeren over hun rechten? Waarom staat er op de website van het ministerie van Volksgezondheid, Welzijn en Sport nog geen informatie over de rechten van thuiszorgmedewerkers? <voetnoot nummer="5"/>
      </vraag>
      <vraag nummer="31">Kunt u er zorg voor dragen dat deze informatie vóór 1 januari 2008 op de site geplaatst wordt met links naar de websites van vakbonden en het CWI? Zo neen, waarom niet? </vraag>
      <vraag nummer="32">Kunt u deze vragen beantwoorden voor het overleg arbeidsmarkt van 23 januari 2008? </vraag>
      <noten afkomstig="vraag">
         <noot nummer="1" datum="2007-12-23" bron="Uitzending Zembla">Uitzending Zembla, 23 december 2007</noot>
         <noot nummer="2" weblink="http://www.nhd.nl/nieuws/stadstreek/zaanstreek/article2814519.e ce?secId=529">http://www.nhd.nl/nieuws/stadstreek/zaanstreek/article2814519.e ce?secId=529</noot>
         <noot nummer="3" documenttype="Kamerstuk" kamerstuk-id="29 538" documentnummer="57">Kamerstuk 29 538, nr. 57</noot>
         <noot nummer="4" documenttype="Kamerstuk" kamerstuk-id="29 538" documentnummer="60">Kamerstuk 29 538, nr. 60</noot>
         <noot nummer="5" documenttype="Kamerstuk" kamerstuk-id="29 538" documentnummer="67">Kamerstuk 29 538, nr. 67</noot>
      </noten>
   </vragen>
   <antwoorden aantal="24">
      <antwoord nummer="1">De uitzending van Zembla werpt een kritische blik op de situatie van twee cliënten van de Wmo in de gemeente Ede. Ik denk dat het goed is dat de media aandacht besteden aan dit onderwerp. </antwoord>
      <antwoord nummer="2">Het artikel waar u naar verwijst gaat over twee inwoners van de gemeente Zaanstad. Over deze situatie heb ik navraag gedaan bij de gemeente Zaanstad. De situatie zoals deze is beschreven in het artikel is inmiddels opgelost naar tevredenheid van alle partijen. Het betreft hier een incident. </antwoord>
      <antwoord nummer="3 en 4">Omdat in genoemd artikel de gemeente Zaanstad wordt genoemd, ga ik ervan uit dat in deze en de volgende vragen geïnformeerd wordt naar de situatie in de gemeente Zaanstad. Nee, dat kan ik niet. De kwestie zoals beschreven in het artikel genoemd onder vraag 2 heb ik onderzocht, en ik heb geconstateerd dat dit een incident betreft. Er is daarom voor mij geen aanleiding om nader diepgaand onderzoek te doen in de gemeente Zaanstad. </antwoord>
      <antwoord nummer="5">De situatie zoals deze is beschreven in het artikel is inmiddels naar tevredenheid van alle partijen opgelost. </antwoord>
      <antwoord nummer="6 en 7">Nee, ik kan niet aangeven hoeveel gebruikers tijdelijk geen zorg ontvangen. Ik heb op dit moment van cliënten noch van gemeenten of instellingen signalen ontvangen dat dit probleem zich op grote schaal structureel voordoet. </antwoord>
      <antwoord nummer="8">De gemeenten zijn verantwoordelijk voor de uitvoering van de Wmo. Zij zijn dus ook verantwoordelijk voor de continuïteit bij de levering van hulp bij het huishouden. Daar waar het gaat om nieuwe indicaties is een korte wachttijd soms onvermijdelijk. Ik ga er vanuit dat gemeenten met de zorgaanbieders goede afspraken hebben gemaakt over de continuïteit van de ondersteuning bij de hulp van het huishouden. </antwoord>
      <antwoord nummer="9">Het gaat landelijk om zo’n 300.000 herindicaties. Uit een enquête onder 77 gemeenten heb ik de indruk gekregen dat gemeenten deze operatie serieus en verantwoordelijk hebben opgepakt. </antwoord>
      <antwoord nummer="10 en 11">Uit het onderzoek dat ik door Research voor Beleid heb laten uitvoeren in de zomer van 2007 blijkt dat gemeenten over het algemeen goed laten indiceren, ook daar waar het de telefonische indicaties betreft. Ook blijkt uit dit onderzoek dat gemeenten voldoen aan de compensatieplicht. In veel gevallen worden de indicaties telefonisch gesteld. Ik merk op dat dat onder de AWBZ ook al het geval was. Ik vind dit vanuit doelmatigheid en klantperspectief een goed vertrekpunt. In die situaties waarbij naar het oordeel van de zorgaanbieder de indicatie ontoereikend is en meer of zwaardere zorg noodzakelijk is, mag de gemeente dit naar mijn mening niet zonder meer negeren. In de tweede voortgangsrapportage over de Wmo heb ik aangegeven (Kamerstukken II, 2007–2008, 29 538, nr. 58) dat gemeenten in die gevallen een huisbezoek dienen af te laten leggen om een nieuwe indicatie te kunnen stellen. Uit onderzoek blijkt dat gemeenten inderdaad de indicatie aanpassen. Mocht toch blijken dat een cliënt het niet eens is met de gestelde indicatie, dan staat altijd de weg van bezwaar en beroep open. </antwoord>
      <antwoord nummer="12">Ik laat onderzoek doen naar de mate waarin de verschuiving van HH2 naar HH1 heeft plaatsgevonden na het aflopen van het overgangsrecht. Over de resultaten van dit onderzoek zal ik u in de derde voortgangsrapportage in april informeren. </antwoord>
      <antwoord nummer="13">De Wmo regelt dat gemeenten personen met beperkingen compenseren zodat zij in staat gesteld worden een huishouden te kunnen voeren. Om vast te kunnen stellen welke voorzieningen nodig zijn om te kunnen voldoen aan deze compensatieplicht dienen gemeenten vast te stellen welke beperkingen gecompenseerd moeten worden. Dit doen zij door middel van indicatiestelling. Gemeenten hoeven dit niet zelf te doen maar kunnen de indicatiestelling ook uitbesteden aan derden. De Wmo schrijft niet voor hoe de gemeenten de indicatiestelling moeten organiseren. </antwoord>
      <antwoord nummer="14">Toen huishoudelijke verzorging nog deel uitmaakte van de AWBZ indiceerde het CIZ in functies en klassen. Daarbij werd aangegeven welke activiteiten nodig waren en niet of er sprake was van HH1 of HH2. Dat was aan het oordeel van de zorgaanbieder. Daarbij werd vaker gekozen voor de duurdere vorm van HH, dan op grond van de geïndiceerde activiteiten voor de hand lag. Dit kon binnen het systeem van de AWBZ; daarover waren afspraken gemaakt tussen het zorgkantoor en de zorgaanbieder. In de Wmo is de levering van zorg conform de indicatie. </antwoord>
      <antwoord nummer="15">De kwestie is niet zozeer welk werk zwaarder zou zijn. Het gaat ook om de kostenstructuur bij beide typen werk. Het komt mij voor dat een eenvoudige vergelijking van beide tarieven niet goed mogelijk is. In het najaar van 2007 heb ik de brochure «sociaal overwogen aanbesteden» naar alle gemeenten gestuurd. In de brochure wordt ondermeer aangegeven hoe gemeenten bij de aanbesteding kunnen sturen op verantwoorde tarieven. Ik verwacht dat gemeenten bij de nieuwe ronde van aanbestedingen de tips en aanbevelingen ter harte zullen nemen. In de tussenrapportage Wmo zal ik binnenkort nader ingaan op het al dan niet treffen van wettelijke maatregelen voor een reële kostprijs. </antwoord>
      <antwoord nummer="16 en 17">Binnenkort zal ik in de tussenrapportage Wmo nader op deze kwestie ingaan. </antwoord>
      <antwoord nummer="18">In het AO van 4 oktober 2007 heb ik toegezegd een aantal zaken nader te onderzoeken. Ik kom daarop terug in de tussenrapportage Wmo. </antwoord>
      <antwoord nummer="19">Elke alfahulp zal daarvoor zijn of haar eigen motieven hebben. Dat kan van doen hebben met het zelf bepalen van de werktijden. Ook speelt vaak dat alfahulpen die zelfstandig werken een nauwere band met de cliënt hebben. </antwoord>
      <antwoord nummer="20">In de derde voortgangsrapportage zal ik de resultaten melden. </antwoord>
      <antwoord nummer="21">Nee, dit onderzoek moet nog starten. Dit kan pas starten als de herindicaties zijn afgerond en eventuele effecten zichtbaar zijn. </antwoord>
      <antwoord nummer="22, 23, 24 en 25">De antwoorden op deze vragen zullen een integraal onderdeel uitmaken van de door de Kamer gevraagde tussenrapportage Wmo. </antwoord>
      <antwoord nummer="26">Deze gegevens zijn op dit moment nog niet beschikbaar. Het Mobiliteitscentrum Thuiszorg (MCT) inventariseert op dit moment de resultaten. Veel van deze trajecten lopen immers nog of zijn danwel van recente datum. </antwoord>
      <antwoord nummer="27">Veel gemeenten hebben in hun bestek de eis opgenomen om ook langdurig werklozen een kans te geven als medewerker in de thuiszorg. Uit het onderzoek naar de aanbestedingen uit 2007 blijkt dat 73% van de gemeenten dit als eis in het bestek heeft opgenomen. Ik heb geen zicht op het aantal gemeenten dat dit ook in het contract met de zorgaanbieder heeft opgenomen, aangezien de contracten tussen de zorgaanbieders en de gemeenten niet openbaar zijn. </antwoord>
      <antwoord nummer="28">Het lijkt mij geen goede gedachte om het reeds aanwezige personeel te vervangen door langdurig werklozen. Daarover hebben mij geen signalen bereikt. Echter, daar waar langdurig werklozen een kans krijgen op de arbeidsmarkt en met passende begeleiding aan de slag kunnen, vind ik dit een prima ontwikkeling. We hebben de mensen in de zorg immers hard nodig. </antwoord>
      <antwoord nummer="29">Gemeenten stellen in hun bestekken en contracten de kwaliteitseisen op voor de producten die zij onderscheiden, meestal HH1 en HH2. Zorgaanbieders moeten de kwaliteit leveren die zij met de gemeenten hebben afgesproken. </antwoord>
      <antwoord nummer="30 en 31">De voorlichting hierover zal langs een drietal wegen plaatsvinden. CAO-partners hebben afgesproken hun leden te informeren. Actiz en de VNG zullen gezamenlijk een flyer en website ontwikkelen met relevante informatie. In aanvulling hierop heb ik de brief aan alle gemeenten over de alfahulpen op de VWS-site gezet. Op deze website van VWS zal naar de informatie van de sociale partners, Actiz en de VNG worden verwezen. </antwoord>
      <antwoord nummer="32">Ja. </antwoord>
      <noten afkomstig="antwoord"/>
   </antwoorden>
</kvr>
