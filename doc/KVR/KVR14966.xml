<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over sekseverschillen in asielprocedures. (Ingezonden 3 december 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14966
</item>
         <item attribuut="Inhoud">In het proefschrift van prof. mr. T. Spijkerboer wordt de conclusie getrokken dat verkrachting van vrouwen in asielprocedures gezien worden als geweld in de privé-sfeer en dus geen toegang tot de vluchtelingenstatus geven.</item>
         <item attribuut="Rubriek">Staats- en bestuursrecht (Vreemdelingenrecht) Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Vluchtelingen Vreemdelingen Vrouwen Zedendelicten</item>
         <item attribuut="Vindplaats">Kamervragen met antwoord 2001-2002, nr. 547, Tweede Kamer</item>
         <item attribuut="Vraagnr_bij_indiening">2010203120</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2002-01-23</item>
         <item attribuut="Datum_indiening">2001-12-03</item>
         <item attribuut="Document-id">KVR14966</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1145" allpagenumbers="1145 1146" vetnummer="2010203120" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14966" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="547" onderwerp="" indiendatum="2001-12-3">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="23 januari 2002), zie ook Aanhangsel Handelingen nr. 456, vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het proefschrift van prof. mr. T. Spijkerboer? <voetnoot nummer="1"/>
      </vraag>
      <vraag nummer="2">Wat vindt u van de conclusie in het proefschrift dat verkrachtingen van vrouwen in asielprocedures gezien worden als geweld in de privé-sfeer en dus geen toegang tot de vluchtelingenstatus geven? </vraag>
      <vraag nummer="3">Erkent u met hem dat deze uitkomst miskent dat veel verkrachtingen in herkomstlanden politiek gemotiveerd zijn? Hoe beoordeelt u deze uitkomst in het licht van door het Joegoslavië-tribunaal gehanteerde opvattingen over verkrachtingen? </vraag>
      <vraag nummer="5">Hoe beoordeelt u de uitkomst van het dossieronderzoek in het genoemde proefschrift dat betrokken functionarissen in asielprocedures vrouwen zien als politieke passieve en ongeëmancipeerde slachtoffers? </vraag>
      <vraag nummer="6">Wat vindt u van de stelling dat het geschetste beeld in stand blijft door de manier van verslaglegging van nader gehoren? </vraag>
      <vraag nummer="7">Pleit de uitkomst van dit onderzoek niet voor herziening van uw opvatting dat van nadere gehoren geen bandopnamen gemaakt worden? </vraag>
      <noten afkomstig="vraag">
         <noot nummer="1">T.P. Spijkerboer, Gender and Refugee Status. Nijmegen: Gerard Noodt Instituut 1999</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Ik ben het niet eens met de conclusie dat verkrachtingen van vrouwen in asielprocedures gezien worden als geweld in de privé-sfeer en dus geen toegang tot de vluchtelingenstatus geven. Het bepalen of iemand een vluchteling is, gebeurt langs de lijnen van het Vluchtelingenverdrag. Om te komen tot de conclusie dat een asielzoeker vluchteling is in de zin van dit Verdrag, moet de vraag worden beantwoord of sprake is van gegronde vrees voor vervolging wegens ras, godsdienst, nationaliteit, het behoren tot een bepaalde sociale groep of een bepaalde politieke overtuiging. Seksueel geweld wordt in ieder individueel geval bekeken in de context van het asielverhaal en kan in verband met een van de vervolgingsgronden leiden tot een vluchtelingenstatus. Op 17 september 1997 is IND-werkinstructie nr. 148 verschenen. Deze werkinstructie had betrekking op de genderinclusieve benadering in asielprocedures. Met de inwerkingtreding van de Vreemdelingenwet 2000 op 1 april 2001 is deze werkinstructie opgenomen in de Vreemdelingencirculaire (zie vooral C1/3.3.2, C1/4.2.8 en C1/4.2. 11). In de Vreemdelingencirculaire is in dit kader het volgende opgenomen: «een genderinclusieve benadering kan worden bevorderd door vast te stellen of de activiteiten waar een asielzoeker zich op beroept, plaatsvonden in de private sfeer, of op publiek terrein. Het onderscheid tussen privé en publiek dient om de positie van mannen en vrouwen in het land van herkomst te verduidelijken. Per land van herkomst en dus per politieke situatie verschilt het bereik van de publieke sfeer, oftewel de invloed van de overheid op maatschappelijk terrein». Seksueel geweld door overheidsfunctionarissen tijdens de uitoefening van hun functie in verband met één van de vervolgingsgronden is op grond van de Vreemdelingencirculaire nooit aan te merken als een privé-daad van de betreffende overheidsfunctionaris. Het Joegoslavië-tribunaal heeft onderkend dat het misdrijf verkrachting politiek gemotiveerd kan zijn, dan wel onderdeel kan uitmaken van een specifiek beleid of middel van oorlogvoering. In diverse uitspraken hebben zowel het Joegoslavië-tribunaal als het Rwanda-Tribunaal bepaald dat verkrachting en andere vormen van seksueel geweld onder bepaalde omstandigheden kunnen worden beschouwd als een misdrijf tegen de menselijkheid, als genocide of als oorlogsmisdrijf. Politieke motivatie is echter niet doorslaggevend c.q. vereist voor de juridische kwalificatie van een specifieke verkrachting als genocide, oorlogsmisdrijf of misdrijf tegen de menselijkheid. Zo is bij het misdrijf genocide met name de specifieke opzet van de dader om een bepaalde groep uit te roeien van belang, terwijl bij misdrijven tegen de menselijkheid en oorlogsmisdrijven de objectieve context – respectievelijk het bestaan van een aanval tegen de burgerbevolking waarvan het misdrijf een onderdeel uitmaakte, dan wel een gewapend conflict – bepalend is. Als deze specifieke contextuele bestanddelen in een bepaald geval van verkrachting niet aanwezig zijn of het ontbreekt aan het vereiste oogmerk of opzet van de verdachte op die context, is een veroordeling door het tribunaal niet mogelijk. In zoverre is ook voor de Tribunalen van belang of het seksueel geweld zich louter in de privé-sfeer afspeelde. Samenvattend kan gesteld worden dat zowel voor strafrechtelijke veroordeling van daders door het Joegoslavië-tribunaal, als voor toekenning van een vluchtelingenstatus aan slachtoffers van belang is dat de verkrachting aan te merken is als publieke daad. Ik ben het dan ook niet eens met de stelling dat in de asielprocedure miskend wordt dat verkrachtingen in landen van herkomst politiek gemotiveerd kunnen zijn. In het onderzoek dat momenteel plaatsvindt naar de positie van de vrouw in de asielprocedure (evaluatie werkinstructie 148) komt het onderwerp seksueel geweld aan de orde. Zoals toegezegd zal ik het onderzoeksrapport vroeg in het voorjaar van 2002 aan Uw Kamer toezenden. </antwoord>
      <antwoord nummer="5, 6 en 7" voetnoot="1">Voor zover de conclusie, zoals verwoord in vraag 5, daadwerkelijk kan worden toegeschreven aan prof. mr. Spijkerboer, deel ik deze uitkomst niet. Allereerst wil ik opmerken dat alle dossiers waarop het onderzoek van Spijkerboer is gebaseerd, dateren van voor 1994. Zoals hiervoor al is aangegeven, is IND-werkinstructie nr. 148 verschenen in 1997, naar aanleiding van een eerder onderzoek van prof. mr. Spijkerboer en naar aanleiding van een advies van de Emancipatieraad. In IND-werkinstructie nr. 148 werd, en in de huidige Vreemdelingencirculaire wordt expliciet aandacht besteed aan de wijze waarop vrouwen politiek actief kunnen zijn en hoe activiteiten door vrouwen in het licht van een genderinclusieve benadering dienen te worden beoordeeld. Omdat ik de conclusie in vraag 5 niet onderschrijf, ben ik het evenmin eens met de stelling die geponeerd wordt in vraag 6. Ik zie in het onderzoek van prof. mr. Spijkerboer dan ook geen aanleiding voor herziening van mijn opvatting dat van nader gehoren geen opnamen gemaakt moeten worden. Zoals ik uw Kamer bij brief van 12 juli 2001. <voetnoot nummer="1"/>over bandopnamen nader gehoor heb bericht, heeft de IND onlangs diverse maatregelen genomen die (mede) tot doel hebben de kwaliteit van de gehoren te verhogen. Deze brief was geagendeerd voor het Algemeen Overleg op 11 oktober 2001. Tijdens dit Algemeen Overleg heeft Uw Kamer ingestemd met het niet op band opnemen van het Nader gehoord. Overigens was het proefschrift van prof. mr. Spijkerboer, dat dateert uit 1999, reeds bekend tijdens de proef met bandopnamen van het nader gehoor. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 732" documentnummer="95">Kamerstuk 26 732, nr. 95</noot>
      </noten>
   </antwoorden>
</kvr>
