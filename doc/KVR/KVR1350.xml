<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Esselink en Van de Camp (beiden CDA) over het drugsbeleid (Ingezonden 30 maart 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1350
</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugs</item>
         <item attribuut="Vindplaats">Kamervragen met antwoord 1994-1995, nr. 710, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Esselink</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">1995-04-24</item>
         <item attribuut="Datum_indiening">1995-03-30</item>
         <item attribuut="Document-id">KVR1350</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1443" allpagenumbers="1443 1444" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="710" onderwerp="" indiendatum="1995-03-30">
         <vrager partij="CDA" oorsprong="parlement">Esselink</vrager>
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="1995-04-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bevat het interview met u in de Volkskrant van 25 maart jl. een correcte weergave van uw uitspraken over het drugsbeleid? </vraag>
      <vraag nummer="2">Waarom anticipeert u op het nog te verschijnen rapport van de Gezondheidsraad, waarvan u eerder zei dat u het af wilde wachten alvorens met een oordeel te komen? </vraag>
      <vraag nummer="3">Bent u voorstander van het vrij verstrekken van heroı¨ne aan «hopeloos» verslaafden? </vraag>
      <vraag nummer="4">Wanneer moet een verslaafde als «hopeloos» worden beschouwd? </vraag>
      <vraag nummer="5">Hoe lang kan verstrekking van heroı¨ne aan een individuele verslaafde voortduren? </vraag>
      <vraag nummer="6">Zijn u berichten bekend van verslaafden die, hoewel door hulpverleners als «hopeloos» aangemerkt, toch van hun verslaving afkwamen? </vraag>
      <vraag nummer="7">Duidt uw opmerking, dat «het pikante is dat als Nederland een eiland was, we er snel uit zouden zijn» erop, dat u van mening bent dat de Europese samenwerking een snelle oplossing in de weg staat? </vraag>
      <vraag nummer="8">Wat zou uw beleidsvoorkeur zijn indien we niet met Europese samenwerking te maken zouden hebben? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Jazeker. </antwoord>
      <antwoord nummer="2 t/m 5">Mijn uitspraken in het interview zijn beperkt tot het constateren van de wenselijkheid van een medisch-wetenschappelijk experiment. Dit heeft niets van doen met «vrije verstrekking»; daarvan ben ik, gelet op de aan het gebruik van heroı¨ne verbonden risico’s, geen voorstander. Rotterdam is als eerste met een voorstel gekomen om de mogelijke waarde van heroı¨ne bij de behandeling van drugsverslaafden nader te onderzoeken; het ligt derhalve voor de hand om dat voorstel mede aan de hand van het komend advies van de Gezondheidsraad nader te bezien. Van anticipatie mijnerzijds op dat advies is dus geen sprake. Tegen deze achtergrond kan ik nu geen objectieve en specifieke uitspraken doen ter beantwoording van de vragen 4 en 5. </antwoord>
      <antwoord nummer="6">Gevallen als in vraag 6 bedoeld zullen stellig voorkomen; in andere gevallen zullen hulpverleners hun prognose bevestigd zien. Op casuı¨stiek als hier door vraagsteller aangeroerd past slechts de uitspraak, dat het zinvol blijft om therapeutische alternatieven op hun bruikbaarheid te onderzoeken. </antwoord>
      <antwoord nummer="7">Nederland is het enige land binnen de Europese Unie, dat beschikt over een naar verhouding zeer ruim aanbod van laag- en hoogdrempelige hulpverlening, en over functionele samenwerking tussen politie, justitie en hulpverlenende instellingen en beroepsbeoefenaren. Ook penitentiaire inrichtingen zijn hierbij betrokken. De toepassing van de onderscheidene hulpverlenings- en bejegeningsmethodieken wordt niet primair door rijksregelgeving gestuurd, hetgeen bijdraagt aan flexibiliteit en ruimte voor vernieuwing en experimenten. Deze situatie is in een groeiproces van enkele decennia totstandgekomen en brengt mee, dat in Nederland ontwikkelden – veelal door vallen en opstaan in de praktijk gegroeide en daardoor uiteindelijk pragmatisch bepaalde – visies niet steeds gemakkelijk aansluiting bevinden bij elders in de Europese Unie bestaande opvattingen. Zo verwacht ik, dat zelfs een zeer bescheiden medisch heroı¨ne-experiment bij sommige buitenlandse waarnemers het misverstand zal kunnen wekken, dat hier sprake is van een aanloop naar legalisatie van heroı¨ne als genotmiddel. Het uit de weg ruimen van zo’n misverstand kost natuurlijk tijd en moeite. Bovenstaand gedachtencomplex vormde de achtergrond van mijn hier geciteerde opmerking. Europese samenwerking in de zin van een gemeenschappelijk beleid betreffende medische en maatschappelijke hulpverlening aan drugverslaafden bestaat niet. </antwoord>
      <antwoord nummer="8">Deze vraag behoeft, gelet op antwoord 7, geen beantwoording meer. </antwoord>
      <noten afkomstig="antwoord"/>
   </antwoorden>
</kvr>
