<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over kogelwerende vesten van de politie. (Ingezonden 31 maart 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25431
</item>
         <item attribuut="Inhoud">Vragen naar aanleiding van een bericht in Het Parool van 29 maart 2006 over de kogelwerende vesten van de politiekorpsen in Brabant en Limburg die niet aan de veiligheidseisen zouden voldoen.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2005-2006, nr. 1326, Tweede Kamer</item>
         <item attribuut="Vraagnr_bij_indiening">2050610830</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2006-04-25</item>
         <item attribuut="Datum_indiening">2006-03-31</item>
         <item attribuut="Document-id">KVR25431</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2825" allpagenumbers="2825 2826" vetnummer="2050610830" code="0506tkkvr1326" lopendefooter="Tweede Kamer, vergaderjaar 2005–2006, Aanhangsel" filenaam="KVR25431" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1326" onderwerp="" indiendatum="2006-03-31">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-04-25">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de veiligheidsvesten van politiekorpsen in Brabant en Limburg onvoldoende kogelwerend zijn? <voetnoot nummer="1"/>
      </vraag>
      <vraag nummer="2">Hoe is het mogelijk dat het feit dat de veiligheidsvesten niet aan de eisen van kogelwerendheid voldoen pas ontdekt is, terwijl deze al drie jaar in gebruik zijn? </vraag>
      <vraag nummer="3">Zijn de veiligheidsvesten voldoende steekwerend? </vraag>
      <vraag nummer="4">Hoe is het gesteld met de kwaliteit van de veiligheidsvesten die bij andere politiekorpsen in gebruik zijn? </vraag>
      <vraag nummer="5">Welke politiekorpsen hebben besloten om veiligheidsvesten aan politiepersoneel te verstrekken? </vraag>
      <vraag nummer="6">Hoe staat het op dit moment met de aanbestedingsprocedure voor nieuwe vesten, na de mislukte aanbesteding waarbij na een draagproef het prettigst zittende vest geen kogels bleek tegen te houden? </vraag>
      <vraag nummer="7">Hoe verhoudt de mislukte aanbesteding zich tot de kennelijk ook onvolwaardige vesten die in gebruik zijn in Brabant en Limburg? </vraag>
      <vraag nummer="8">Welke maatregelen gaat u nemen om ervoor te zorgen dat politiemensen wel zullen beschikken over deugdelijke veiligheidsvesten? </vraag>
      <noten afkomstig="vraag">
         <noot nummer="1" datum="2006-03-29" bron="Het Parool">Het Parool, 29 maart 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De veiligheidsvesten werden in 2002 door de Nederlandse Organisatie voor toegepast natuurwetenschappelijk onderzoek (TNO) op exact dezelfde wijze getest als nu is gebeurd. In 2002 werd wel voldaan aan de normatieve eigenschappen. Uit het oogpunt van kwaliteitsbewaking worden de veiligheidsvesten periodiek onderzocht op de continuïteit van hun beschermende werking. In het kader van kwaliteitsbewaking en op verzoek van de Dienst Logistiek van het KLPD heeft TNO op basis van een steekproef de schiettest bij TNO uitgevoerd. Het feit dat bij deze veiligheidsvesten op basis van een steekproef verminderde kogelwering is geconstateerd, geeft nog geen duidelijkheid over de oorzaak ervan, hoeveel vesten dit betreft en vanaf welk moment deze verminderde kogelwering is ontstaan. Nader onderzoek zal hierover uitsluitsel moeten geven. </antwoord>
      <antwoord nummer="3">Tot nu toe zijn er geen indicaties geweest waaruit zou blijken dat de veiligheidsvesten onvoldoende messteekwerend zijn. De veiligheidsvesten worden door TNO op dit punt onderzocht. Resultaten van dit onderzoek worden op korte termijn verwacht. </antwoord>
      <antwoord nummer="4">Alleen ten aanzien van de door de korpsen in Brabant en Limburg gebruikte veiligheidsvesten heeft kwaliteitsonderzoek aangetoond dat de kogelwering niet voldoende is en nader onderzocht moet worden. Aan de hand van de uitkomsten hiervan kan worden bepaald welke maatregelen genomen kunnen worden en of, en zo ja, in hoeverre deze maatregelen tevens moeten worden genomen ten aanzien van veiligheidsvesten van andere korpsen. </antwoord>
      <antwoord nummer="5">Ieder politiekorps verstrekt veiligheidsvesten aan politieambtenaren. </antwoord>
      <antwoord nummer="6">De tweede aanbesteding voor veiligheidsvesten is in 2005 afgerond. Deze vesten worden op dit moment in de politiekorpsen aangemeten en nog dit jaar geleverd. </antwoord>
      <antwoord nummer="7">De resultaten van de genoemde (mislukte) aanbesteding laten zich niet vergelijken met de thans bij de korpsen in Brabant en Limburg in gebruik zijnde veiligheidsvesten. In deze aanbesteding waarbij niet tot gunning kon worden overgegaan, werden andere en zwaardere eisen gesteld aan de veiligheidsvesten voor wat betreft het draagcomfort. Dit had tot gevolg dat van leverancierszijde onevenredig veel nadruk op comfort werd gelegd waardoor het product uiteindelijk werd afgewezen. </antwoord>
      <antwoord nummer="8">Indien op korte termijn niet samen met de fabrikant van de huidige vesten een oplossing voor de in gebruik zijnde vesten wordt gevonden, kunnen politiemensen de beschikking krijgen over nieuwe deugdelijke veiligheidsvesten. Tevens zal dit jaar het nieuwe veiligheidsvest worden geleverd dat voldoet aan de eisen voor kogel-, steek- en naaldwerendheid. </antwoord>
      <noten afkomstig="antwoord"/>
   </antwoorden>
</kvr>
