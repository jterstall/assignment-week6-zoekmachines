<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over de sluiting van de genderkliniek. (Ingezonden 28 juli 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7678
</item>
         <item attribuut="Inhoud">Vragen over eventueel beroep genderkliniek tegen sluiting en over toepasselijkheid verbod geslachtskeuze op Stichting Precona.</item>
         <item attribuut="Rubriek">Gezondheidszorg (Genetische manipulatie) Gezondheidszorg (Medische ethiek)</item>
         <item attribuut="Trefwoorden">Erfelijkheid Medische ethiek</item>
         <item attribuut="Vindplaats">Kamervragen met antwoord 1997-1998, nr. 1674, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-08-21</item>
         <item attribuut="Datum_indiening">1998-07-28</item>
         <item attribuut="Document-id">KVR7678</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3441" allpagenumbers="3441 3442" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7678" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1674" onderwerp="" indiendatum="1998-07-28">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="1998-08-21">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is de genderkliniek in beroep gegaan tegen sluiting zoals de directeur in de media aankondigt? Zo ja, is het waar dat aanvechting geen opschortende werking heeft? <voetnoot nummer="1"/>
      </vraag>
      <vraag nummer="2">Kunt u garanderen dat de kliniek in elk geval per 1 oktober wordt gesloten? Zo ja, wat gaat u doen indien de kliniek niet vrijwillig sluit? </vraag>
      <vraag nummer="3">Geldt het besluit verbod geslachtskeuze om niet medische-redenen niet voor de stichting Precona omdat hier geen medische verrichtingen op het terrein van kunstmatige voortplanting worden gedaan? </vraag>
      <vraag nummer="4">Vindt u initiatieven zoals van Precona maatschappelijk gewenst? </vraag>
      <vraag nummer="5" voetnoot="2">Hebt u inzicht in de kwaliteit van de werkwijze en de voorlichting, met andere woorden staat tegenover de 950 gulden die men voor een ovulatiecursus betaalt een methode die werkt en wordt men hierover voldoende voorgelicht? Zo neen, bent u bereid onderzoek te doen naar kwaliteit en voorlichting? <voetnoot nummer="2"/>
      </vraag>
      <vraag nummer="6">Zijn u de brieven bekend die Precona stuurt naar adressen die uit geboorte-advertenties worden gehaald? Zo ja, bent u van mening dat deze wijze van promoten kwetsend kan zijn voor de briefontvangers en hebt u mogelijkheden tot ingrijpen? </vraag>
      <noten afkomstig="vraag">
         <noot nummer="3"/>
         <noot nummer="1" datum="1998-07-17" bron="Algemeen Dagblad">Algemeen Dagblad, 17 juli 1998</noot>
         <noot nummer="2" datum="1998-07-18" bron="Parool">Parool, 18 juli 1998</noot>
         <noot nummer="3">Bijlage</noot>
      </noten>
   </vragen>
   <antwoorden aantal="5">
      <antwoord nummer="1">Tot op heden is mij niet bekend dat de genderkliniek juridische stappen heeft ondernomen tegen sluiting van de kliniek. Dit ligt ook niet voor de hand, aangezien er geen beschikking in de zin van het bestuursrecht aan de sluiting ten grondslag ligt. De sluiting dient plaats te vinden op grond van het verbod op geslachtskeuze om niet-medische redenen ex WBMV. Hiertegen staat geen beroep open. Een eventuele juridische procedure heeft dan ook geen opschortende werking. </antwoord>
      <antwoord nummer="2">Ik ga er vooralsnog van uit dat de genderkliniek per 1 oktober op vrijwillige basis haar deuren sluit. Het Staatstoezicht op de Volksgezondheid heeft op grond van de WBMV de taak op de naleving van het verbod toe te zien. Mocht een en ander onverhoopt niet per 1 oktober gerealiseerd zijn, dan kan de Inspectie haar maatregelen nemen. In het uiterste geval kan zij besluiten het Openbaar Ministerie in te schakelen omdat overtreding van het verbod een economisch delict is in de zin van de Wet op de economische delicten. </antwoord>
      <antwoord nummer="3">Deze conclusie is juist. </antwoord>
      <antwoord nummer="4">Neen, hierin heb ik geen inzicht. Naar mijn mening is het ook niet aan de orde om onderzoek te doen naar de kwaliteit van handelen en de voorlichtingsactiviteiten van Precona. Het betreft hier namelijk activiteiten die niet zijn te kenschetsen als medische verrichtingen in de zin van de Wet BIG en de WBMV of als zorg in de zin van de Kwaliteitswet zorginstellingen. Zoals ook bij zoveel andere op de bevordering van gezondheid en aanverwante zaken gerichte cursussen die op de «markt van gezondheid, welzijn en geluk» worden aangeboden, het geval is, zijn dergelijke activiteiten niet verboden en vallen zij ook buiten mijn aandachtsveld. </antwoord>
      <antwoord nummer="5">Ik heb één zo’n brief ontvangen van een mevrouw. Die brief en het door u mee gezonden exemplaar vestigen bij mij de indruk dat de praktijken van Precona niet getuigen van een goede smaak, dan wel fijnzinnigheid. Gezien het feit dat onderhavige activiteiten mij niet regarderen, staan mij ook geen middelen ter beschikking om hiertegen op te treden. Hiertoe staan mogelijk andere wegen open. Ontvangers van de brieven zouden zich bijvoorbeeld kunnen richten tot de Reclame Code Commissie. </antwoord>
      <noten afkomstig="antwoord"/>
   </antwoorden>
</kvr>
