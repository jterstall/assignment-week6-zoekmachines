<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en sport over de nieuwe kinkhoestepidemie. (Ingezonden 6 augustus 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21029
</item>
         <item attribuut="Inhoud">Vragen naar aanleiding van de geconstateerde kinkhoestepidemie, in verband met tijdelijk stoppen van inentingen van vierjarigen.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Ziekten</item>
         <item attribuut="Vindplaats">Kamervragen met antwoord 2003-2004, nr. 2201, Tweede Kamer</item>
         <item attribuut="Vraagnr_bij_indiening">2030419110</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-08-06</item>
         <item attribuut="Document-id">KVR21029</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4651" allpagenumbers="4651 4652" vetnummer="2030419110" code="0304tkkvr2201" lopendefooter="Tweede Kamer, vergaderjaar 2003–2004, Aanhangsel" filenaam="KVR21029" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2201" onderwerp="" indiendatum="2004-08-6">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en sport</vraagt-aan>
      </vraagdata>
      <antwoorddata antwoorddatum="2004-08-27">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op de geconstateerde kinkhoestepidemie en hoe zijn deze cijfers vergeleken met «topmaanden» in voorafgaande jaren? <voetnoot nummer="1"/>Is er sprake van een hogere top en langere duur van een piek in 2004? Zo ja, in hoeverre dragen de verminderde werkzaamheid van het gebruikte vaccin, een afname van de vaccinatiegraad en het tijdelijk stoppen van de vaccinatie van vierjarigen hieraan bij? </vraag>
      <vraag nummer="2">Leidt het (tijdelijk) stoppen van de vaccinatie van vierjarigen en het onvoldoende slagen van het Rijksvaccinatieprogramma om ouders voldoende vertrouwen in het vaccinatieprogramma te geven, niet tot een groot risico mede vanwege de al verwachte epidemische golf? </vraag>
      <vraag nummer="3">Kunt u ons de precieze stand van zaken geven wat betreft de vervanging van het gebruikte vaccin door het nieuwe acellulaire vaccin per 1 januari a.s. of zoveel mogelijk eerder, zoals de Tweede Kamer u heeft gevraagd? </vraag>
      <vraag nummer="4">Vindt u de verschillen in beleid van consultatiebureaus en GGD’s ten aanzien van vaccinatie met het nieuwe combinatievaccin gewenst? Zo neen, wat gaat u hieraan doen? </vraag>
      <vraag nummer="5">Deelt u de mening dat vanwege de hoge kosten het nieuwe vaccin voor een aantal ouders onbereikbaar is en dus leidt tot tweedeling? Zo ja, wat gaat u hieraan doen? </vraag>
      <vraag nummer="6">Aan welke vraag kunnen de Internationale apotheek in Venlo en de GGD in Zeeland voldoen? Hoeveel van het nieuwe combinatievaccin kunnen zij snel ter beschikking stellen? </vraag>
      <noten afkomstig="vraag">
         <noot nummer="1" datum="2004-08-4" bron="Algemeen Dagblad">Algemeen Dagblad, 4 augustus 2004</noot>
      </noten>
   </vragen>
   <antwoorden aantal="5">
      <antwoord nummer="1 en 2">De huidige kinkhoestepidemie is ernstig maar komt niet onverwacht. Hierover heeft het RIVM reeds in 2003 gerapporteerd. Elke 2 à 3 jaar wordt rekening gehouden met een piek in het aantal kinkhoestgevallen. Ter illustratie heb ik een grafiek bijgevoegd waarin voor de jaren 2001 tot en met 2004 is weergegeven het aantal meldingen van kinkhoest per week (zie bijlage). Het is afwijkend dat het aantal kinkhoestaangiften al vrij vroeg in dit jaar is gaan stijgen. Mogelijk worden kinkhoestgevallen vaker aangegeven doordat artsen alerter zijn op kinkhoest, onder andere door de aandacht in de media voor kinkhoest. Ook in landen als Finland, Zweden, Duitsland en Frankrijk is sprake van een stijging van het aantal kinkhoestgevallen. De huidige kinkhoestepidemie wordt dus niet veroorzaakt door een specifiek Nederlandse situatie. Een optimale vaccinatiestrategie, bestaande uit een effectief vaccin, een hoge vaccinatiegraad en het tijdig opwekken van de immuniteit kan de kinkhoestepidemie beperken in ernst en duur. Gelukkig beschermt het huidige vaccin wel degelijk tegen ernstige kinkhoest. Hoewel de vaccinatiegraad in Nederland nog steeds zeer hoog is, zijn er signalen dat momenteel een aantal ouders hun kinderen niet laat vaccineren of de kinkhoestvaccinatie uitstelt. Goede gegevens hierover zijn momenteel nog niet voorhanden. Om toch een indicatie te geven kan ik melden dat uit een klein onderzoek in de drie noordelijke provincies niet/nauwelijks een afname van de vaccinatiegraad is geconstateerd vergeleken met het vorige jaar. Uit een ander klein onderzoek in de stad Utrecht blijkt dat er in ongeveer 9% van de contactmomenten sprake is van uitstel van de vaccinatie waarbij 5% aangaf het nieuwe vaccin te gaan bestellen. Het is mogelijk dat een dalende vaccinatiegraad de epidemie iets versterkt of iets verlengt. Daarom waarschuwen de Inspectie voor de Gezondheidszorg, het RIVM en de Gezondheidsraad ook voor een dalende vaccinatiegraad, en wijzen zij juist nu op het belang van de vaccinatie tegen kinkhoest. Echter, pas na de epidemie kan onderzocht worden of het uitstellen of afzien van vaccinatie invloed heeft gehad op de epidemie. Nu reeds heb ik het RIVM opdracht gegeven de vaccinatiegraad nauwlettend te volgen. Het tijdelijk stoppen van de boostervaccinatie van vierjarigen levert voor deze groep geen extra gevaar op. De booster bewerkstelligt namelijk de immuniteit voor de langere termijn. Voordat ze de boostervaccinatie krijgen, zijn deze kinderen over het algemeen nog voldoende beschermd tegen kinkhoest door de inentingen die ze hebben gehad in hun eerste levensjaar. Het effect van het tijdelijk stoppen van de boostervaccinatie van vierjarigen op de kinkhoestepidemie is naar verwachting gering. Ik heb vooralsnog geen aanwijzingen dat grote groepen ouders/verzorgers onvoldoende vertrouwen hebben in het Rijksvaccinatieprogramma. Naar mijn overtuiging zijn de professionals betrokken bij het Rijksvaccinatieprogramma op de goede weg om ouders meer vertrouwen in vaccinaties te geven. De voorlichting die door het RIVM wordt gecoördineerd, helpt hen daarbij. Deze bestaat uit o.a. de voorlichtingsfolders, media-aandacht, een elektronische nieuwsbrief voor professionals «RVP Nieuws», en een nieuwe website: www.rijksvaccinatieprogramma.nl. </antwoord>
      <antwoord nummer="3">De procedure voor de Europese aanbesteding verloopt conform plan, waardoor introductie van het nieuwe vaccin per 1 januari 2005 mogelijk is. Eerdere invoering is niet haalbaar. </antwoord>
      <antwoord nummer="4">Primair is voor mij maatgevend dat het Rijksvaccinatieprogramma in geheel Nederland gestandaardiseerd wordt aangeboden. Mij hebben geen signalen bereikt dat dit niet het geval zou zijn. Het komt in enkele gevallen voor dat consultatiebureaus en GGD’en extra service verlenen buiten het RVP om. Het gaat dan vooral om het tegen betaling toedienen van de nieuwe DaKTP-Hib-vaccinatie. Deze extra service is geheel de verantwoordelijkheid van de desbetreffende CB’s en GGD’en. In geval van de GGD Zeeland verleent men deze extra service gezien de relatief al lage vaccinatiegraad in delen van hun werkgebied en het grote belang aldaar van het zo hoog mogelijk houden van de vaccinatiegraad. Een bijkomend voordeel is dat de registratie over de vaccinaties daarmee «automatisch» goed blijft, een essentieel aspect van het RVP. </antwoord>
      <antwoord nummer="5">In mijn antwoorden op de vragen van het kamerlid Arib over het vaccin tegen pneumokokken van 1 april 2004 (Tweede Kamer, vergaderjaar 2003–2004, Aanhangsel van de Handelingen, 1225) heb ik reeds aangegeven dat vaccinaties die zijn opgenomen in het Rijksvaccinatieprogramma voor alle ouders/verzorgers kosteloos zijn. Een tweedeling is daarbij derhalve niet aan de orde. Voor alle vaccinaties die (nog) niet zijn opgenomen in dit programma, zijn mensen zelf verantwoordelijk. </antwoord>
      <antwoord nummer="6">Voor zover mij bekend zijn er in Nederland tot dusverre ruim 12 000 doses van het nieuwe vaccin geleverd. Ik heb geen informatie hoeveel van het nieuwe vaccin zij snel ter beschikking kunnen stellen. </antwoord>
      <noten afkomstig="antwoord"/>
   </antwoorden>
</kvr>
