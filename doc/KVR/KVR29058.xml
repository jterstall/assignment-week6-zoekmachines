<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Brinkman (PVV) aan de minister van Binnenlandse Zaken en Koninkrijksrelaties over het politieregiokorps Gelderland-Midden. (Ingezonden 6 juni 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29058
</item>
         <item attribuut="Inhoud">Vragen naar aanleiding van het rapport van de commissie Cornielje over de 'deal' van het politieregiokorps Gelderland-Midden met de Rozendaalse Vastgoedgroep bij de verkoop van het zogenaamde OHRA-pand.</item>
         <item attribuut="Rubriek">Bouw (Gebouwen) Criminaliteit en openbare orde (Politie)</item>
         <item attribuut="Trefwoorden">Onroerende zaken Politie</item>
         <item attribuut="Vindplaats">Kamervragen met antwoord 2006-2007, nr. 2385, Tweede Kamer</item>
         <item attribuut="Vraagnr_bij_indiening">2060717210</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PVV">Brinkman</persoon>
         </item>
         <item attribuut="Datum_reaktie">2007-08-17</item>
         <item attribuut="Datum_indiening">2007-06-06</item>
         <item attribuut="Document-id">KVR29058</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5047" allpagenumbers="5047 5048 5049" vetnummer="2060717210" code="0607tkkvr2385" lopendefooter="Tweede Kamer, vergaderjaar 2006–2007, Aanhangsel" filenaam="KVR29058" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2385" onderwerp="" indiendatum="2007-06-6">
         <vrager partij="PVV" oorsprong="parlement">Brinkman</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="17 augustus 2007), zie ook Aanhangsel Handelingen nr. 1917, vergaderjaar 2006–2007.">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Heeft u kennisgenomen van het rapport van de commissie Cornielje, getiteld «Feitelijk-Heden» inzake het politieregiokorps Gelderland-Midden? <voetnoot nummer="1"/>
      </vraag>
      <vraag nummer="2">Is bekend hoeveel de aankoop en uiteindelijk de verkoop van het zogenaamde OHRA-pand de overheid heeft gekost, inclusief alle verliezen en mogelijke verbouwingskosten aan het pand? </vraag>
      <vraag nummer="3" voetnoot="2">Hoe verklaart u dat een pand op 2 september 1998 door het korps verkocht wordt voor 15,5 miljoen gulden aan de Rozendaalse Vastgoedgroep en dat de volgende dag op 3 september 1998 datzelfde pand voor 18,5 miljoen gulden verkocht wordt aan Herbel beleggingen N.V. terwijl de huurder, namelijk het korps, in deze dag niet is veranderd? <voetnoot nummer="2"/>
      </vraag>
      <vraag nummer="4">Waarom heeft het korps geen integriteitsonderzoeken gedaan bij de doorverkoop van in het rapport genoemde panden naar deze kopers, onder meer naar Herbel beleggingen N.V.? </vraag>
      <vraag nummer="5" voetnoot="3">Waarom heeft de regionale beheerdriehoek niet nader onderzoek verricht naar de sale-and-lease-back constructie? Waarom is geen gevolg gegeven aan de aanbeveling van de Rijksrecherche om een forensisch accountancy onderzoek te gelasten naar de sale-and-lease-back constructie? <voetnoot nummer="3"/>
      </vraag>
      <vraag nummer="6">Deelt u de mening dat in een periode waarin het korps kennelijk grote vastgoeddeals aan het sluiten is, het absoluut onwenselijk is dat een korpschef zijn medecontractanten regelmatig «treft» bij een voetbalclub? </vraag>
      <vraag nummer="7">Deelt u de mening dat deze korpschef met name ook de taak had alle schijn van belangenverstrengeling te vermijden en dat het in dit kader ook ongepast was dat hij in 2003 als voormalig korpschef, aantrad als voorzitter van diezelfde voetbalclub? </vraag>
      <vraag nummer="8" voetnoot="2 4">Deelt u de mening dat de volgende passage uit het rapport: «bij het OHRA-pand zijn deze voorwaarden niet opgenomen en waren ook niet van toepassing, omdat dit pand aanvankelijk niet zou worden teruggehuurd» en de passage: «Bij de verkoop van het OHRA-pand zou het korps van dit pand een klein deel (circa 800 m <voetnoot nummer="2"/>) terughuren» <voetnoot nummer="4"/>min of meer elkaar tegenspreken? Kunt u mij dan zeggen hoe het dan zit met dat pand? </vraag>
      <vraag nummer="9" voetnoot="5">Kunt u aangeven waarom de gemeente Arnhem de door het korps geëiste aansprakelijkheidsstelling voor het niet doorgaan van de huur van (een deel van) het OHRA-pand, heeft vergoed? <voetnoot nummer="5"/>
      </vraag>
      <vraag nummer="10">Kunt u uitleggen waarom de volgende passage uit het conceptrapport gedateerd 2 februari 2007 is geschrapt: «Deze redenen zijn dat het consortium niet voldoende financiële garanties kon overleggen, dat zij de vraagprijs niet bereid was te betalen en dat een van de leden van het PHC zich terug had getrokken omdat er onduidelijkheid bestond over de verdeling van de lasten tussen de partners van het PHC. De directeur van het PHC van destijds geeft echter aan (wederhoor telefonisch 19 en 23 januari 2007) dat de financiële garanties geen rol speelden (de beleggingen zouden worden ondergebracht bij KPN Pensioenfonds te Groningen), maar dat het korps mondeling heeft laten weten dat men betere biedingen had ontvangen van de RVG en dat men daarom wilde praten met de RVG. De directeur geeft aan nooit een schriftelijke afwijzingsbrief van het korps te hebben ontvangen. Het korps gaf aan dat mochten de onderhandelingen met de RVG mislukken, zij zich weer bij het PHC zou melden. Dit laatste is nooit gebeurd»? </vraag>
      <vraag nummer="11">Deelt u de mening dat deze passage juist cruciaal is, omdat deze passage een aanwijzing is dat de korpsleiding kennelijk toch alleen aan de Rozendaalse Vastgoedgroep (RVG) wilde verkopen en dat daarmee de conclusie van de commissie, dat de relatie tussen de korpsleiding en de RVG niet van invloed is geweest op de keuze voor de sale-and-lease-back partner, finaal onderuit wordt gehaald? Zo ja wat gaat u hiertegen ondernemen? </vraag>
      <vraag nummer="12">Vind u het, gezien de inhoud van het rapport, vreemd dat geruchten niet afdoende zijn ontzenuwd, waardoor de beeldvorming, dat de relatie tussen de korpsleiding, de Rozendaalse Vastgoedgroep en Vitesse van invloed is geweest op het gehele resultaat van deze vastgoeddeal zich heeft kunnen vastzetten? Zo ja, hoe gaat u dit voor de toekomst recht zetten? Zo neen, waarom niet, </vraag>
      <vraag nummer="13">Kunt u, gelet op de antwoorden van de (vorige) minister van Binnenlandse Zaken en Koninkrijksrelaties (blz. 67 en 68) dat de ontslagvergoeding «zoals te doen gebruikelijk onder dit soort omstandigheden» derhalve heel gewoon op 150.000 euro kan liggen, mij drie andere voorbeelden noemen van dergelijke hoge ontslagvergoedingen bij enig politiekorps in Nederland in de afgelopen 100 jaar? Zo neen, waarom is deze dan zo hoog? </vraag>
      <vraag nummer="14">Deelt u de mening dat het waarschijnlijk handiger was geweest het A-veiligheidsonderzoek naar het hoofd P &amp; O af te ronden, omdat anders iedereen het vermoeden heeft dat dit onderzoek kennelijk negatief uitpakte en dat dit de reden is dat het voormalig hoofd ontslagen moest worden? </vraag>
      <vraag nummer="15">Is het waar dat het hoofd P &amp; O een «vooraankondiging» heeft gekregen van de AIVD dat zijn A-veiligheidsstatus niet zou worden afgegeven? Zo ja, bent u in dit geval bereid de ontslagvergoeding van het voormalig hoofd P &amp; O bij de toen verantwoordelijke korpsleiding terug te vorderen? </vraag>
      <noten afkomstig="vraag">
         <noot nummer="1" datum="2007-03-16" bron="; Feitenonderzoek politiekorps Gelderland-Midden, Arnhem" titel="Feitelijk – Heden">«Feitelijk – Heden»; Feitenonderzoek politiekorps Gelderland-Midden, Arnhem, 16 maart 2007</noot>
         <noot nummer="2">Zie noot 1, blz. 20</noot>
         <noot nummer="3">Zie noot 1, blz. 20 en 24</noot>
         <noot nummer="4">Zie noot 1, blz. 16 en 20</noot>
         <noot nummer="5">Zie noot 1, blz. 20 en 21</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2, 3, 4, 5, 8, 9 en 12">Het onderzoek door de heer Cornielje is een gedegen onderzoek geweest, waarbij alle «beelden» die met feiten verduidelijkt konden worden, ook afdoende verduidelijkt zijn. Over de onderzochte zaken, waaronder de sale-and-lease-back-constructie gedurende de jaren «90, valt niets méér te verduidelijken dan tijdens het onderzoek naar voren is gekomen en in het rapport is weergegeven. Het is nu van belang dat het politiekorps en de medewerkers het verleden kunnen afsluiten en hun aandacht weer kunnen richten op de ontwikkeling en de toekomst van het korps. Betreffende uw vraag 9 is tijdens het onderzoek door de heer Cornielje navraag gedaan bij de gemeente Arnhem. Daarbij werd duidelijk dat de vergoeding waarop u in uw vraag doelt, geen schadevergoeding betrof, maar een vergoeding voor de verhuiskosten van de unit Zuid van het politiekorps. </antwoord>
      <antwoord nummer="6 en 7">In algemene zin is het voor alle politiemedewerkers van belang om een schijn van belangenverstrengeling te vermijden. De rechtspositie van de politie geeft aan dat de primaire verantwoordelijkheid om te beoordelen of er sprake is van enige belangenverstrengeling ligt bij de medewerker zelf. Hij/ zij kan achteraf evenwel ter verantwoording worden geroepen. Over welke (neven)functies ex-politiemedewerkers, waaronder voormalig korpschefs, vervullen ná hun arbeidsovereenkomst met een politiekorps heb ik geen zeggenschap. </antwoord>
      <antwoord nummer="10 en 11">Het rapport is niet opgesteld door mij of door mijn ministerie. Ik heb geen zicht op de wijze van totstandkoming van het eindrapport en de keuzes die gedurende het onderzoek door de heer Cornielje of door de begeleidingscommissie zijn gemaakt bij het schrijven en redigeren van concept-rapportages. </antwoord>
      <antwoord nummer="13">Onder verwijzing naar de door u aangehaalde eerdere antwoorden op vragen over dit onderwerp ben ik het met mijn ambtsvoorganger eens dat het niet gebruikelijk is om uw Kamer over individuele personele aangelegenheden gedetailleerd te informeren. In het onderhavige geval heeft mijn ambtsvoorganger met zijn uitspraak niet anders bedoeld dan dat bij een dergelijk arbeidsconflict afspraken worden gemaakt tussen werkgever en werknemer die een uitkomst zijn van bilaterale onderhandelingen. Het is dan «te doen gebruikelijk» dat daarbij rekening wordt gehouden met omstandigheden en belangen van zowel de werkgever als de werknemer. Of de uitkomst al dan niet als hoog moet worden gekwalificeerd, is gerelateerd aan de genoemde omstandigheden en belangen van de werkgever en de werknemer. </antwoord>
      <antwoord nummer="14">De Algemene Inlichtingen- en Veiligheidsdienst (AIVD) voert veiligheidsonderzoeken uit naar personen die een vertrouwensfunctie (gaan) bekleden. Een veiligheidsonderzoek wordt afgerond met het al dan niet afgeven van een verklaring van geen bezwaar dat de betreffende functionaris de vertrouwensfunctie vervult. Ten tijde van het veiligheidsonderzoek naar de bekleder van de vertrouwensfunctie «hoofd P&amp;O» heeft het politiekorps Gelderland-Midden de AIVD verzocht het veiligheidsonderzoek te stoppen, daar de betreffende functionaris had aangegeven een functie buiten het politiekorps te gaan vervullen. Hiermee verviel de grondslag voor het uitvoeren van een veiligheidsonderzoek. De AIVD heeft vervolgens het veiligheidsonderzoek stopgezet. </antwoord>
      <antwoord nummer="15">De AIVD doet nimmer een vooraankondiging over de te verwachten uitkomsten van een veiligheidsonderzoek, anders dan in het kader van de gebruikelijke AWB-procedure waarbij na afronding van het veiligheidsonderzoek het voornemen tot het nemen van een besluit aan de betrokkene wordt medegedeeld. In dit laatste verband is het voornemen tot het weigeren van een afgifte van een verklaring van geen bezwaar aan het hoofd P&amp;O medegedeeld. Direct hierop heeft het politiekorps Gelderland-Midden de AIVD verzocht het veiligheidsonderzoek te stoppen. Daarna is de procedure gestopt. </antwoord>
      <noten afkomstig="antwoord"/>
   </antwoorden>
</kvr>
