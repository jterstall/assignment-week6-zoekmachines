<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over maatregelen om problemen tijdens periodes van extreme hitte in verpleeghuizen te voorkomen. (Ingezonden 8 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28306
</item>
         <item attribuut="Inhoud">Wanneer wordt het in november 2006 toegezegde Nationale Hitteplan verwacht. Daarnaast vragen over de genomen maatregelen om gezondheidsproblemen bij bewoners in verpleeghuizen in periodes van hitte te voorkomen.</item>
         <item attribuut="Rubriek">Gezondheidszorg (Zorginstellingen) Welzijn (Ouderen)</item>
         <item attribuut="Trefwoorden">Ouderen Verpleeghuizen</item>
         <item attribuut="Vindplaats">Kamervragen met antwoord 2006-2007, nr. 1713, Tweede Kamer</item>
         <item attribuut="Vraagnr_bij_indiening">2060714590</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2007-06-05</item>
         <item attribuut="Datum_indiening">2007-05-08</item>
         <item attribuut="Document-id">KVR28306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3629" allpagenumbers="3629 3630" vetnummer="2060714590" code="0607tkkvr1713" lopendefooter="Tweede Kamer, vergaderjaar 2006–2007, Aanhangsel" filenaam="KVR28306" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1713" onderwerp="" indiendatum="2007-05-8">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-06-5">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wanneer verwacht u het in november 2006 toegezegde Nationale Hitteplan? </vraag>
      <vraag nummer="2">Wat zijn de redenen dat dit plan er nog niet is? </vraag>
      <vraag nummer="3">Welke maatregelen om gezondheidsproblemen bij bewoners van verpleeghuizen in periodes van extreme hitte te voorkomen zijn inmiddels getroffen? </vraag>
      <vraag nummer="4">Worden deze maatregelen nog vóór de zomer getroffen? Zo neen, wat is hiervan de reden? </vraag>
      <vraag nummer="5">Hoe gaat u er zorg voor dragen dat de gezondheid van bewoners van verpleeghuizen in tijden van extreme hitte gewaarborgd is? </vraag>
      <noten afkomstig="vraag">
         <noot nummer="1" datum="2007-05-7" bron="GPD bladen" titel="Tehuis kan hitte niet aan» en «Tehuizen niet klaar voor hitte">GPD bladen, 7 mei 2007: «Tehuis kan hitte niet aan» en «Tehuizen niet klaar voor hitte»</noot>
      </noten>
   </vragen>
   <antwoorden aantal="5">
      <antwoord nummer="1">Het nationale hitteplan bestaat uit een aantal elementen en handreikingen die ik u hierna verder zal schetsen. Tijdens een conferentie op 15 juni zal ActiZ de handreikingen, die zij hebben gemaakt samen met de Nederlandse Vereniging van Verpleeghuisartsen (NVVA), bespreken met hun leden. </antwoord>
      <antwoord nummer="2">Grote delen van het hitteplan zijn al gerealiseerd. Op 11 november 2006 is een conferentie met alle betrokken partijen geweest over toenemende hitte in de zomer en de effecten hiervan op de gezondheid van vooral de zwakkeren in onze samenleving. Hierbij gaat het niet alleen om ouderen die in een instelling wonen maar ook om ouderen, chronisch zieken en gehandicapten die zelfstandig wonen. Er is afgesproken dat er een nationaal hitteplan moest komen. De voorbeelden uit het buitenland (Frankrijk en Engeland bijvoorbeeld) vormden hierbij een goede leidraad. Het nationale hitteplan bestaat uit diverse onderdelen. Hier is voor gekozen om de taken die van oorsprong al zijn belegd, zoals zorg voor de publieke gezondheid bij de GGD, hiervoor in te zetten. Dit betekent dat er veel partijen zijn betrokken bij het maken van dit plan. Het totale nationale hitteplan richt zich op een brede doelgroep en brede problematiek. De handreikingen voor de intramurale zorg zijn hiervan een onderdeel. Andere onderdelen van het nationale plan zijn een waarschuwingssysteem en regionale steunpunten van de GGD. Daarnaast richt het zich op de handreikingen voor mantelzorgers en vrijwilligers met aanbevelingen voor de zorg thuis. In de tweede helft van juni zal voorts het College bouw met een onderzoeksrapport komen naar de mogelijkheden voor zinvolle en werkende koeling in bestaande (oud)bouw. Ik zal me beraden op de aanbevelingen zodra dit rapport aan mij is overhandigd. </antwoord>
      <antwoord nummer="3">De afgelopen periode zijn de volgende initiatieven genomen: – Een handreiking voor zorgaanbieders, gemaakt door ActiZ samen met NVVA. Deze handreiking richt zich op zorginhoudelijke aspecten, organisatorische aspecten, evenals optimaal gebouwbeheer, waaronder mogelijkheden van koeling in (delen van) bestaande bouw; – Aanpassing van de richtlijn vocht&amp;voeding: deze richtlijn is verbreed naar aandacht voor drinken en eten in hitteperiodes en is tevens aangepast voor de extramurale (thuis) zorg; – De voorbereiding van regionale steunpunten door de GGD’en; – Ontwikkeling van een «early warning systeem» door KNMI en RIVM: wie waarschuwt op welk moment de Nederlandse bevolking en geeft het signaal af voor extra maatregelen. – Mogelijkheden van een brede publiekscampagne verkennen. Een eerste handreiking wordt reeds vervaardigd door de kwetsbare groep. Al deze activiteiten zijn gebundeld in een plan (hitteplan voor de intramurale zorg). Een aspect dat op dit moment nog wordt uitgewerkt is de inventarisatie van de aanpassing die nodig is aan de gebouwen. Deze inventarisatie voert het College bouw samen met Actiz uit en is tweede helft van juni beschikbaar. </antwoord>
      <antwoord nummer="4">Op 15 juni a.s. organiseert ActiZ een conferentie over het hitteplan in verpleeg- en verzorgingshuizen. Tijdens deze conferentie zullen aan de leden de verschillende handreikingen die van belang zijn om het tijdens hittegolven voor cliënten zo aangenaam en gezond mogelijk te houden worden overhandigd. </antwoord>
      <antwoord nummer="5">De sector verpleging en verzorging heeft met het toetsingskader verantwoorde zorg gezamenlijk afgesproken waar goede en verantwoorde zorg uit moet bestaan. Dit betekent dat zorginstellingen onder alle omstandigheden goede zorg voor hun bewoners moeten garanderen. Hier ligt naar mijn idee de waarborg. Bovenstaande maatregelen bieden instellingen handreikingen hoe zij die waarborg invulling zouden kunnen geven. </antwoord>
      <noten afkomstig="antwoord"/>
   </antwoorden>
</kvr>
