<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke en Rouvoet (beiden ChristenUnie) aan de staatssecretarissen van Volksgezondheid, Welzijn en Sport, van Volkshuisvesting, Ruimtelijke Ordening en Milieubeheer en van Onderwijs, Cultuur en Wetenschappen, dhr. Van der Ploeg, over de toegankelijkheid van overheidsgebouwen. (Ingezonden 18 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13690
</item>
         <item attribuut="Inhoud">Vragen over de eisen die de Rijksdienst voor de Monumentenzorg stelt ten aanzien van het in standhouden van het karakter van een monument, waardoor de toegankelijkheid van overheidsgebouwen voor minder validen in het gedrang kan komen.</item>
         <item attribuut="Rubriek">Bouw (Gebouwen) Cultuur en taal (Monumenten) Welzijn (Lichamelijk gehandicapten)</item>
         <item attribuut="Trefwoorden">Gebouwen Lichamelijk gehandicapten Monumenten</item>
         <item attribuut="Vindplaats">Kamervragen met antwoord 2000-2001, nr. 1197, Tweede Kamer</item>
         <item attribuut="Vraagnr_bij_indiening">2000109510</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Van Dijke</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2001-05-16</item>
         <item attribuut="Datum_indiening">2001-04-18</item>
         <item attribuut="Document-id">KVR13690</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2495" allpagenumbers="2495 2496" vetnummer="2000109510" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13690" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1197" onderwerp="" indiendatum="2001-04-18">
         <vrager partij="ChristenUnie" oorsprong="parlement">Van Dijke</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de staatssecretarissen van Volksgezondheid, Welzijn en Sport, van Volkshuisvesting, Ruimtelijke Ordening en Milieubeheer en van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2001-05-16">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de staatssecretarissen van Volkshuisvesting, Ruimtelijke Ordening en Milieubeheer en van Onderwijs, Cultuur en Wetenschappen, de heer Van der Ploeg</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Deelt u de mening dat in principe elk overheidsgebouw toegankelijk moet zijn voor minder valide mensen? </vraag>
      <vraag nummer="2">In hoeveel gevallen, waarin het rijk medeverantwoordelijkheid draagt, is dat uitgangspunt nog niet toegepast? </vraag>
      <vraag nummer="3">Bent u bekend met het feit dat in het stadhuis van Gouda een aanvraag voor het plaatsen van een lift door de Rijksdienst voor Monumentenzorg is afgewezen, om de reden dat de doorgangen naar diverse ruimten te smal zouden zijn voor een rolstoel, waardoor het toegankelijkheidsprobleem blijft bestaan, en dat ingrijpende aanpassingen een ernstige aantasting van het gebouw (dat valt onder Monumentenzorg) tot gevolg zouden hebben? </vraag>
      <vraag nummer="4">In hoeverre mogen de eisen die de Rijksdienst voor de Monumentenzorg stelt t.a.v. het in standhouden van het karakter van een monument, een beperking zijn voor het bereikbaar maken van gebouwen voor invalide mensen? </vraag>
      <vraag nummer="5">Is de conclusie van de Rijksdienst voor de Monumentenzorg, nl. dat de doorgangen te smal zijn voor een rolstoel, gebaseerd op onafhankelijk onderzoek? </vraag>
      <vraag nummer="6">Zo neen, bent u bereid onafhankelijk onderzoek te laten doen naar de mogelijkheden tot het plaatsen van een lift in het stadhuis van Gouda? </vraag>
      <vraag nummer="7">Bent u bereid de plaatsing van liften in overheidsgebouwen waar het rijk (mede)-verantwoordelijkheid voor draagt, met het oog op de toegankelijkheid voor minder valide mensen, te bevorderen als uit onderzoek blijkt dat het technisch mogelijk is? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. In beginsel zijn alle rijksgebouwen met een publieksfunctie toegankelijk voor minder valide mensen. </antwoord>
      <antwoord nummer="2">Voor rijksgebouwen in beheer bij de Rijksgebouwendienst (Rgd), zoals verwoord in het «Beleidskader Rijkshuisvesting 1999–2003», ligt de verantwoordelijkheid hiervoor bij de dienst en de gebruikers van deze gebouwen. Voor alle andere bij de overheden in gebruik zijnde gebouwen geldt dat deze overheden hier voor zelf verantwoordelijk zijn. Voor de rijkshuisvesting houdt dit in dat alle nieuwe door of namens de Rijksgebouwendienst ontwikkelde rijksgebouwen integraal toegankelijk zijn. Daarnaast is in het beleidskader aangegeven dat er naar gestreefd wordt om de bestaande voorraad en de te verwerven (bestaande) gebouwen integraal toegankelijk te maken. Als zodanig is het bedoelde uitgangspunt op alle bij de Rijksgebouwendienst in beheer zijnde panden van toepassing. De wijze waarop en de mate waarin aan dit uitgangspunt concreet invulling kan worden gegeven is overigens mede afhankelijk van de aard van het gebouw (oud, nieuw, monument of dergelijke) en de functie van het gebouw (al dan niet publiekelijk toegankelijk). </antwoord>
      <antwoord nummer="3">Allereerst wil ik opmerken dat de RDMZ geen «aanvragen afwijst». Bij wijzigingen aan rijksmonumenten adviseert de RDMZ, conform het gestelde in artikel 11-16 van de MV 1988, het College van Burgemeester en Wethouders. Dit College beslist uiteindelijk, na afweging van alle in het geding zijnde belangen, of de gevraagde vergunning al dan niet wordt verleend. In dit geval heeft het gemeentebestuur van Gouda een aanvraag ingediend voor het plaatsen van een lift en/of een traplift om het stadhuis toegankelijk te maken voor minder validen (onder andere rolstoelgebruikers). Het realiseren van een lift gaat gepaard met doorbraken in de vloer, hetgeen een materiële aantasting van de monumentale waarde inhoudt. Daarnaast zal de ruimte waarin de lift wordt geplaatst aan belevingswaarde inboeten, hetgeen een immateriële aantasting van de monumentale waarde inhoudt. Het realiseren van een traplift heeft met name gevolgen voor de belevingswaarde van de ruimte. Omdat de doorgangen in diverse ruimten van het stadhuis bovendien te smal zijn om met een rolstoel te passeren, is de vraag gerechtvaardigd of met het aanbrengen van een lift de volledige toegankelijkheid voor mensen met mobiliteitsbeperkingen wel wordt bereikt. Ook met een lift blijft het stadhuis ontoegankelijk voor rolstoelgebruikers. Om voldoende brede doorgangen te bieden aan rolstoelgebruikers zou het stadhuis ingrijpend moeten worden aangepast. Omdat de vraag van de gemeente Gouda zich beperkte tot het plaatsen van een (trap)lift en dat zo’n lift de monumentale waarde van het gebouw aantast en de toegankelijkheid van het stadhuis slechts gedeeltelijk garandeert, heeft de RDMZ een negatief advies gegeven. </antwoord>
      <antwoord nummer="4">De Rijksdienst voor de Monumentenzorg beoordeelt aanvragen voor aanpassingen aan rijksmonumenten. Daarbij wordt voor iedere voorgestelde verandering de afweging gemaakt tussen de aantasting van de cultuurhistorische waarden van het monument, de eisen die aan het gebruik van het monument gesteld worden en de daarvoor benodigde aanpassingen aan het gebouw. Uitgangspunt daarbij is dat behoud gaat voor herstel, vervanging of restauratie. Dit geldt ook voor ingrepen aan een gebouw die nodig zijn voor het toegankelijk maken van gebouwen voor invaliden en minder validen. </antwoord>
      <antwoord nummer="5">De conclusie dat de doorgangen te smal zijn voor een rolstoel is getrokken op basis van gegevens die de gemeente Gouda heeft aangedragen bij het ter advisering voorgelegde plan. De breedte van de doorgangen in het stadhuis is daarbij vergeleken met de breedte van een rolstoel. </antwoord>
      <antwoord nummer="6">Het initiatief tot het doen van nader onderzoek ligt bij de gemeente Gouda. Het plan waarover de RDMZ heeft geadviseerd beperkt zich tot de plaatsing van een (trap)lift. </antwoord>
      <antwoord nummer="7">Zoals al is aangegeven bij het antwoord op vraag 2, is het streven gericht op integrale toegankelijkheid van alle rijksgebouwen in beheer bij de Rijksgebouwendienst, maar de wijze waarop en de mate waarin aan dat beleidsuitgangspunt invulling kan worden gegeven, is mede afhankelijk van de aard, bouwwijze en functie van het gebouw. Dit houdt in dat afhankelijk van de situatie en de mogelijkheden voor de meest praktische voorziening zal worden gekozen. Dat kan een lift zijn, terwijl een andere keer een hellingbaan de meest voor de hand liggende oplossing is; en soms is dat de verplaatsing van een publieksfunctie of van een werkplek naar een beter toegankelijk gedeelte van een gebouw. </antwoord>
      <noten afkomstig="antwoord"/>
   </antwoorden>
</kvr>
