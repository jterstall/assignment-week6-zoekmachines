<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vietsch (CDA) aan de minister van Volkshuisvesting, Ruimtelijke Ordening en Milieubeheer over asbest in kinderspeelgoed. (Ingezonden 2 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30254
</item>
         <item attribuut="Inhoud">Vragen naar aanleiding van bericht (IAS Nieuwsbrief, oktober 2007), dat Canada asbest in kinderspeelgoed heeft toegestaan. Indiener vraagt of nog meer landen dit toestaan en hoe kan worden voorkomen dat speelgoed met asbest in Nederland wordt geïmporteerd.</item>
         <item attribuut="Rubriek">Consument (Voedings- en productveiligheid) Handel en economie (Import) Milieu (Gevaarlijke stoffen) Welzijn (Jeugdigen)</item>
         <item attribuut="Trefwoorden">Gevaarlijke stoffen Import Jeugdigen Producteisen</item>
         <item attribuut="Vindplaats">Kamervragen met antwoord 2007-2008, nr. 763, Tweede Kamer</item>
         <item attribuut="Vraagnr_bij_indiening">2070804030</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Vietsch</persoon>
         </item>
         <item attribuut="Datum_reaktie">2007-11-27</item>
         <item attribuut="Datum_indiening">2007-11-02</item>
         <item attribuut="Document-id">KVR30254</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1635" allpagenumbers="1635 1636" vetnummer="2070804030" code="0708tkkvr763" lopendefooter="Tweede Kamer, vergaderjaar 2007–2008, Aanhangsel" filenaam="KVR30254" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="763" onderwerp="" indiendatum="2007-11-2">
         <vrager partij="CDA" oorsprong="parlement">Vietsch</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-11-27">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u ervan op de hoogte dat in Canada asbest in kinderspeelgoed wordt toegestaan? <voetnoot nummer="1"/>
      </vraag>
      <vraag nummer="2">Zijn er meer landen waar asbest in speelgoed wordt toegestaan en waar speelgoed met asbest wordt gemaakt? </vraag>
      <vraag nummer="3">Hoe wordt voorkomen dat speelgoed met asbest in Nederland wordt geïmporteerd? Zijn deze maatregelen voldoende? Zo niet, welke maatregelen gaat u extra nemen? </vraag>
      <noten afkomstig="vraag">
         <noot nummer="1">IAS Nieuwsbrief, oktober 2007</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1 2">Ja. In Canada is de veiligheid van consumentenproducten in relatie tot asbest geregeld in de Asbestos Products Regulations en de Hazardous Products Act <voetnoot nummer="1"/>. Met deze regels wordt de verkoop en import van producten aan banden gelegd die een gevaar zijn voor de gezondheid of veiligheid van bijvoorbeeld de consument. Het gebruik van asbest (voor zover het geen blauw asbest is) in speelgoed is toegestaan indien de vezels niet kunnen vrijkomen. Dit betekent overigens niet dat asbest daadwerkelijk voor de productie van speelgoed wordt gebruikt. Canada neemt als grote asbestproducent en -exporteur een bijzondere plaats in bij wereldwijde onderhandelingen over het verbieden van asbest. Binnen Canada is daartegen protest. Het artikel waar in de genoemde IAS Nieuwsbrief naar wordt gerefereerd, moet in dat licht worden geplaatst. Canadese parlementsleden vestigden de aandacht op het Canadese asbestbeleid, met als voorbeeld dat het zelfs in speelgoed niet verboden is. Een woordvoerder van Health Canada (het federale departement voor Volksgezondheid) liet in een reactie hierop weten dat in Canada geen asbesthoudend speelgoed wordt verkocht <voetnoot nummer="2"/>. </antwoord>
      <antwoord nummer="2" voetnoot="3 4 5">In de EU is het sinds 1985 voor alle typen asbest verboden om de vezels of producten met deze vezels (behoudens enkele uitzonderingen) op de markt te brengen of te gebruiken, waarbij speelgoed expliciet is genoemd <voetnoot nummer="3"/>. In Nederland is dit momenteel geregeld in het Productenbesluit asbest <voetnoot nummer="4"/>. Ook in steeds meer andere landen, waaronder niet-westerse, geldt een verbod op de toepassing van asbest. Op de website van het International ban asbestos secretariat <voetnoot nummer="5"/>is hiervan een overzicht te vinden. Hoewel in diverse landen, zoals Canada, het gebruik van asbest in speelgoed niet verboden is (al dan niet onder de voorwaarde dat de vezels niet vrij kunnen komen) betekent dit niet dat asbest daarom ook voor de productie van speelgoed gebruikt wordt. Asbest heeft geen enkele eigenschap of functionaliteit die het noodzakelijk of geschikt maakt om dit materiaal in speelgoed toe te passen. </antwoord>
      <antwoord nummer="3" voetnoot="6">Op grond van artikel 4 van het vigerende Productenbesluit asbest is het onder andere verboden om asbest of asbesthoudende producten in Nederland in te voeren. De VROM-inspectie ziet toe op de naleving van dit besluit. Verder wordt de veiligheid van speelgoed geregeld door de Europese Speelgoedrichtlijn die op basis van de Warenwet is geïmplementeerd in het Warenwetbesluit Speelgoed <voetnoot nummer="6"/>. Speelgoed moet veilig zijn en aan allerlei productveiligheidseisen voldoen, wil het in de EU mogen worden geïmporteerd en verkocht. De Voedsel en Warenautoriteit (VWA) ziet toe op de naleving van het Warenwetbesluit Speelgoed. In de speelgoedmonsters die de VWA voor controledoeleinden uit de Nederlandse markt neemt door middel van risicogericht toezicht en in het laboratorium onderzoekt, zijn nooit asbestvezels aangetroffen. Vanaf 2005 zijn er via het RAPEX-systeem van de Europese Unie, een systeem dat snel ingrijpen door inspecties binnen de lidstaten mogelijk maakt bij consumentenproducten die een ernstig risico opleveren, geen meldingen geweest over asbestbevattend speelgoed. Concluderend heb ik geen aanwijzingen dat er met een bepaald doel asbest in speelgoed wordt verwerkt, noch dat speelgoed met asbest in de EU en Nederland ingevoerd zou worden of op de markt zou zijn. De veiligheid van speelgoed heeft een Europese basis en is in Nederland wettelijk geregeld in het Warenwetbesluit Speelgoed. Het voorkomen dat asbest in producten op de markt komt is geregeld via de eerdergenoemde Europese asbestregelgeving. Daarom zie ik geen aanleiding tot aanvullende maatregelen. </antwoord>
      <noten afkomstig="antwoord">
         <noot nummer="1" weblink="http://canadagazette.gc.ca/partI/2006/20061111/html/regle1-e.html">http://canadagazette.gc.ca/partI/2006/20061111/html/regle1-e.html</noot>
         <noot nummer="2" datum="2007-03-1" bron="Bron: CBC News">Bron: CBC News, 1 maart 2007</noot>
         <noot nummer="3">Bijlage 1 van Richtlijn 76/769/EEG, zoals gewijzigd bij Richtlijn 85/610/EEG</noot>
         <noot nummer="4">Staatsblad 2005, 6</noot>
         <noot nummer="5" weblink="http://www.ibas.btinternet.co.uk/Frames/f_lka_alpha_asb_ban_280704.htm">http://www.ibas.btinternet.co.uk/Frames/f_lka_alpha_asb_ban_280704.htm</noot>
         <noot nummer="6">Respectievelijk Speelgoedrichtlijn 88/378/EEC en Warenwetbesluit Speelgoed, 29 mei 1991 Stb. 269 en 18 mei 2004 Stb. 157</noot>
      </noten>
   </antwoorden>
</kvr>
