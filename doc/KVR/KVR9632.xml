<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Middel (beiden PvdA) aan de minister van Justitie over de aanwezigheid in Nederland van aanhangers van de Filipijnse op communistische leest geschoeide guerrillabeweging het «National Democratic Front» (NDF).(Ingezonden 4 mei 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9632
</item>
         <item attribuut="Inhoud">Vragen over opsporings- of vervolgingsactiviteiten ten aanzien van de leiding van de guerillabeweging "National Democratic Front", die vanuit Nederland de guerillastrijd tegen de Filipijnse regering ondersteunt.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Opsporingsonderzoek) Welzijn (Vreemdelingen en asielzoekers)</item>
         <item attribuut="Trefwoorden">Filipijnen Opsporingen Vreemdelingen</item>
         <item attribuut="Vindplaats">Kamervragen met antwoord 1998-1999, nr. 1611, Tweede Kamer</item>
         <item attribuut="Vraagnr_bij_indiening">2989912560</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">1999-06-23</item>
         <item attribuut="Datum_indiening">1999-05-04</item>
         <item attribuut="Document-id">KVR9632</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3225" allpagenumbers="3225 3226" vetnummer="2989912560" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9632" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1611" onderwerp="" indiendatum="1999-05-4">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Middel</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="23 juni 1999), zie ook Aanhangsel Handelingen nr. 1440, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Behoren er tot de leiding van het National Democratic Front, die zich in Nederland bevindt en vanuit Nederland de guerrillastrijd tegen de Filipijnse regering op de Filipijnen ondersteunt, personen die zelf verdacht kunnen worden van het begaan van of leiding geven aan grote schendingen van de mensenrechten in het kader van de strijd tussen de NDF en de Filipijnse regering? <voetnoot nummer="1"/>
      </vraag>
      <vraag nummer="2">Om hoeveel van deze personen in de leiding in Nederland gaat het? </vraag>
      <vraag nummer="3">In hoeverre hebben deze personen een verblijfsstatus en welke? Indien deze personen niet over een verblijfsstatus beschikken hoe is dan de stand van de procedure met betrekking tot deze personen? </vraag>
      <vraag nummer="4">Vindt u het gewenst dat personen die verdacht kunnen worden van betrokkenheid bij het begaan van ernstige mensenrechtenschendingen vrijelijk vanuit Nederland kunnen opereren? </vraag>
      <vraag nummer="5">Worden door de regering ten aanzien van deze personen opsporings- of vervolgingsactiviteiten op verdenking van oorlogsmisdrijven, genocide of misdrijven tegen de menselijkheid ondernomen? </vraag>
      <vraag nummer="6">Zo neen, bent u bereid dat te bevorderen? </vraag>
      <noten afkomstig="vraag">
         <noot nummer="1" datum="1999-02-26" bron="Zie: Economist, 13 maart jl. en Philippines Country Report on Human Rights Practices for 1998 van de U.S. Department of State">Zie: Economist, 13 maart jl. en Philippines Country Report on Human Rights Practices for 1998 van de U.S. Department of State, 26 februari 1999</noot>
      </noten>
   </vragen>
   <antwoorden aantal="5">
      <antwoord nummer="1">Het artikel in the Economist van 13 maart 1999 schetst een beeld van de Filippijnen als een moderne Zuid-oost Aziatische democratie in opbouw die in verlegenheid wordt gebracht door een voortdurende communistische opstand in de bergen en het oerwoud. Als voorbeeld wordt genoemd een recente gevangenneming van twee politie-functionarissen en twee militairen (waaronder een brigade-generaal) door de communistische New People’s Army (NPA); het gaat hier volgens The Economist om de meest spectaculaire prestatie van de NPA sinds vele jaren. Het National Democratic Front (NDF) wordt in het artikel aangeduid als de paraplu-organisatie van de guerilla’s. Verder wordt gemeld dat de leiding van het NDF haar basis heeft in Nederland. In het Philippines Country Report on Human Rights Practices for 1998 van het US Department of State van 26 februari 1999 wordt een overzicht gegeven van de stand van zaken ten aanzien van de mensenrechten op de Filippijnen. Aan de (toenmalige) in Nederland verblijvende voorzitter en leider van de Communist Party of the Philipines (CPP), waarvan de NPA de militaire arm is, is in het verleden door de Binnenlandse Veiligheidsdienst aandacht besteed. Zie daarvoor de jaarverslagen 1992 en 1993. Over deze persoon is in maart 1993 een ambtsbericht uitgebracht aan de Staatssecretaris van Justitie in verband met de sinds 1988 lopende procedure tot het verkrijgen van een verblijfstitel door betrokkene. </antwoord>
      <antwoord nummer="2">Bekend zijn de namen van een tweetal personen. Uit hoeveel personen de leiding werkelijk bestaat is echter niet bekend. </antwoord>
      <antwoord nummer="3">De in de beantwoording van vraag 1 bedoelde persoon heeft geen verblijfstitel. Bij uitspraak van 11 september 1997 heeft de Rechtseenheidskamer (REK) van de Arrondissementsrechtbank Den Haag het standpunt van de Staat geaccepteerd dat betrokkene uitgezet noch toegelaten wordt. De Staat heeft afgezien van de bevoegdheid om de betrokkene uit te zetten naar zijn land van herkomst in verband met het feit dat de betrokkene bij terugkeer naar zijn land van herkomst het reële gevaar loopt onderworpen te worden aan een behandeling in strijd met artikel 3 EVRM, maar heeft geweigerd betrokkene op deze grond toe te laten tot Nederland, gelet op het gewichtige belang van de Staat, te weten de integriteit en geloofwaardigheid van Nederland als soevereine staat, met name in relatie tot zijn verantwoordelijkheden tegenover andere staten. Betrokkene heeft op 26 februari 1998 een nieuwe aanvraag om een vergunning tot verblijf met als doel «het verrichten van arbeid in loondienst» ingediend. Deze aanvraag is op 27 oktober 1998 afgewezen. De betrokkene is op 3 juni 1999 in het kader van de beoordeling van het tegen deze afwijzing in ingediende bezwaarschrift gehoord door een ambtelijke commissie. Er is nog geen beslissing genomen op het bezwaarschrift. De andere persoon heeft de Filippijnen in 1976 verlaten. Hij is reeds in 1985 genaturaliseerd. </antwoord>
      <antwoord nummer="4">Neen. </antwoord>
      <antwoord nummer="5 en 6">Oorlogsmisdrijven en misdrijven tegen de menselijkheid (genocide en foltering) zijn in Nederland strafbaar gesteld in de Wet Oorlogsstrafrecht, in de Uitvoeringswet Genocideverdrag en in de Uitvoeringswet Folteringsverdrag. De Wet Oorlogsstrafrecht is slechts van toepassing op misdrijven gepleegd in het kader van een (burger)oorlog of in het kader van een ander gewapend conflict waarbij Nederland betrokken is. De activiteiten van het NDF zijn niet binnen dit kader te brengen, zodat de Wet Oorlogsstrafrecht niet van toepassing is. De Uitvoeringswet Genocideverdrag is niet van toepassing omdat de daarin gegeven delictsomschrijvingen niet zijn toegesneden op de activiteiten van de NDF in de Filippijnen. De Uitvoeringswet Folteringsverdrag is niet van toepassing omdat deze wet enkel ziet op foltering door een ambtenaar of een anderszins ten dienste van de overheid werkzame persoon in de uitoefening van zijn functie. Gelet op het voorgaande wordt een strafvervolging terzake van oorlogsmisdrijven en misdrijven tegen de menselijkheid, waaronder begrepen foltering en genocide, niet overwogen. </antwoord>
      <noten afkomstig="antwoord"/>
   </antwoorden>
</kvr>
