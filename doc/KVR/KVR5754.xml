<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden V. A. M. van der Burg en W. G. J. M. van de Camp (beiden CDA) over de versnelde overdracht van strafvervolging aan Frankrijk. (Ingezonden 12 september 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5754
</item>
         <item attribuut="Inhoud">Betreft strafvervolging van uit Frankrijk afkomstige drugstoeristen.</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Vervolging)</item>
         <item attribuut="Trefwoorden">Drugsbestrijding Frankrijk Strafvervolging</item>
         <item attribuut="Vindplaats">Kamervragen met antwoord 1997-1998, nr. 77, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">V. A. M. van der Burg</persoon>
            <persoon partij="CDA">W. G. J. M. van de Camp</persoon>
         </item>
         <item attribuut="Datum_reaktie">1997-10-02</item>
         <item attribuut="Datum_indiening">1997-09-12</item>
         <item attribuut="Document-id">KVR5754</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="155" allpagenumbers="155 156" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5754" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="77" onderwerp="" indiendatum="1997-09-12">
         <vrager partij="CDA" oorsprong="parlement">V. A. M. van der Burg</vrager>
         <vrager partij="CDA" oorsprong="parlement">W. G. J. M. van de Camp</vrager>
         <vraagt-aan/>
      </vraagdata>
      <antwoorddata antwoorddatum="1997-10-2">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat zijn de uitkomsten van de evaluatie van de versnelde overdracht van strafvervolging aan Frankrijk voor drugstoeristen uit dat land? <voetnoot nummer="1"/>In hoeverre verschillen de ervaringen in Rotterdam en Breda? </vraag>
      <vraag nummer="2">Wat zijn uw bevindingen ten aanzien van deze versnelde overdracht van strafvervolging? </vraag>
      <vraag nummer="3">Kunt u uitsluitsel geven over het voort laten bestaan van het gebruik van deze procedure? Wat zijn de afwegingen geweest om tot deze beslissing te komen? </vraag>
      <noten afkomstig="vraag">
         <noot nummer="1">Opportuun, tijdschrift voor het Openbaar Ministerie, september 1997</noot>
      </noten>
   </vragen>
   <antwoorden aantal="2">
      <antwoord nummer="1 en 2">Per 1 december 1996 kan het OM te Rotterdam voorstellen tot versnelde overdracht van strafvervolging van uit Frankrijk afkomstige drugstoeristen aan mij richten. Ik vervolgens en zend ze onverwijld door aan de Franse Minister van Justitie met het verzoek de strafvervolging over te nemen. Sinds 1 maart 1997 kan ook het OM te Breda gebruik maken van deze procedure maar slechts voor zaken die voortkomen uit de zogenaamde Hazeldonkacties tegen het grensoverschrijdend drugstoerisme, die door het OM te Breda worden gecoördineerd. De procedure van versnelde overdracht van strafvervolging is overeengekomen tijdens een aantal bilaterale justitiële overleggen die in 1996 plaatsvonden tussen Frankrijk en Nederland. Tijdens deze overleggen zijn beide landen overeengekomen de procedure na een bepaalde periode te evalueren. Als voorlopige datum van de evaluatie is toen de maand september 1997 gekozen. Van Nederlandse zijde is toegezegd een voorstel tot deze evaluatie te doen. Wegens omstandigheden die zich aan Franse zijde voordeden heeft pas op 17 september jl. overleg plaatsgevonden tussen medewerkers van mijn ministerie en een Franse delegatie over de inhoud van de evaluatie. Tijdens dit overleg is overeengekomen de daadwerkelijke evaluatiedatum enigszins uit te stellen daar van zowel Franse als Nederlandse zijde de verschillende participanten in de procedure, zoals van Nederlandse zijde het Openbaar Ministerie, de politie en het Gerechtelijk Laboratorium, dienen te worden aangeschreven om informatie te verkrijgen ten behoeve van de evaluatie. Ook bleek dat nog niet alle overgedragen zaken in Frankrijk al tot een vervolging hebben geleid. Het streven is er nu op gericht de daadwerkelijke evaluatie voor 1 januari 1998 af te ronden waarbij het in de bedoeling ligt om gezamenlijke conclusies te trekken over het gebruik van de procedure van versnelde overdracht van strafvervolging. Zodra de evaluatie is afgerond zal ik u dan ook op de hoogte brengen van de uitkomsten en algemene bevindingen. Tevens zal ik daarbij, voor zover mogelijk aangeven in hoeverre de ervaringen in Rotterdam en Breda verschillen. </antwoord>
      <antwoord nummer="3">Zoals ik u al eerder berichtte in mijn brief van 24 maart 1997 (kenmerk van uw Kamer: vergaderjaar 1996–1997, 25 000 VI, nr. 35) is gedurende de bilaterale justitiële overleggen het streven er op gericht geweest de strafrechtelijke vervolging van uit Frankrijk afkomstige drugstoeristen zoveel mogelijk in Frankrijk zelf te laten plaatsvinden. Daartoe is voor de korte termijn de procedure van versnelde overdracht van strafvervolging overeengekomen. Aangezien een oplossing voor de korte termijn een zeer arbeidsintensieve procedure behelst, heeft het justitiële overleg ook gezocht naar een uitbreiding van het internationaal juridisch instrumentarium waardoor de problematiek m.b.t. het drugstoerisme in de toekomst nog effectiever en efficiënter zou kunnen worden bestreden. Van Nederlandse zijde heeft dit in 1996 geleid tot het opstellen van een globale ontwerp-verdragtekst gericht op het vereenvoudigen en versnellen van de overdracht van strafvervolging. De Franse delegatie heeft op deze ontwerp-tekst ondanks herhaalde verzoeken nog geen formele reactie gegeven. Recent is toegezegd dat een reactie spoedig zal volgen waarna kan worden bezien of er voldoende basis bestaat om tot verdragsonderhandelingen over te gaan. Beide landen hebben de intentie deze onderhandelingen bij positief verloop te verbreden. Daarbij wordt gedacht aan uitbreiding tot de landen van de Europese Unie of Schengen. Bij de beslissing over het eventueel voort laten bestaan van het gebruik van de procedure van versnelde overdracht van strafvervolging zal ook meegenomen worden of op korte termijn een uitbreiding van het internationaal juridisch instrumentarium mogelijk is ten behoeve van een effectievere en efficiëntere overdracht van strafvervolging. Daarnaast kan ik over de versnelde overdracht van strafvervolging aan Frankrijk nog het volgende opmerken. Zoals in het antwoord op de vragen 1 en 2 reeds aangegeven is, heeft de evaluatie van het gebruik van de procedure van versnelde overdracht van strafvervolging nog niet plaatsgevonden. Op dit moment kan dan ook nog geen uitsluitsel gegeven worden over het voort laten bestaan van het gebruik van de procedure van versnelde overdracht van strafvervolging. Na de evaluatie zal ik u op de hoogte brengen van het besluit tot het eventueel voort laten bestaan van het gebruik van deze procedure. De afwegingen die bij dit besluit een rol hebben gespeeld zal ik daarbij aan u kenbaar maken. </antwoord>
      <noten afkomstig="antwoord"/>
   </antwoorden>
</kvr>
