<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Landbouw, Natuur en Voedselkwaliteit en van Justitie over de opvang van mishandelde en verwaarloosde dieren. (Ingezonden 29 maart 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25463
</item>
         <item attribuut="Inhoud">De Dienst Regelingen heeft met diverse dierenasielen contracten afgesloten om in beslag genomen verwaarloosde en mishandelde dieren in het asiel te kunnen plaatsen. Zolang de zaak onder de rechter is ontvangt een asiel een vergoeding. Als een huisdier van de rechter niet terug mag naar de eigenaar houdt de vergoeding op en rest een asiel meestal niet meer dan het huisdier te laten inslapen, omdat het dierenasiel de kosten voor verder levensonderhoud niet kan dragen.</item>
         <item attribuut="Rubriek">Natuur (Dierenbescherming) Strafrecht en strafprocesrecht (Overtredingen)</item>
         <item attribuut="Trefwoorden">Delicten Dierenbescherming Huisdieren</item>
         <item attribuut="Vindplaats">Kamervragen met antwoord 2005-2006, nr. 1356, Tweede Kamer</item>
         <item attribuut="Vraagnr_bij_indiening">2050610540</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-04-27</item>
         <item attribuut="Datum_indiening">2006-03-29</item>
         <item attribuut="Document-id">KVR25463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2887" allpagenumbers="2887 2888" vetnummer="2050610540" code="0506tkkvr1356" lopendefooter="Tweede Kamer, vergaderjaar 2005–2006, Aanhangsel" filenaam="KVR25463" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1356" onderwerp="" indiendatum="2006-03-29">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Landbouw, Natuur en Voedselkwaliteit en van Justitie</vraagt-aan>
      </vraagdata>
      <antwoorddata antwoorddatum="2006-04-27">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het waar dat de Dienst Regelingen (voormalig LASER) in afwachting van gerechtelijke uitspraken in beslag genomen mishandelde en verwaarloosde dieren plaatst bij dierenasielen? Heeft de Dienst Regelingen een contract met deze dierenasielen afgesloten om het welzijn van de dieren te verzekeren? Krijgen deze dierenasielen op basis van dit contract een vergoeding om te voorzien in het levensonderhoud van deze dieren zolang de zaak onder de rechter is? Wordt de naam van deze dierenasielen geheim gehouden om veiligheidsredenen? </vraag>
      <vraag nummer="2">Bent u ervan op de hoogte dat dierenasielen op deze wijze regelmatig tientallen mishandelde en verwaarloosde dieren, zoals honden en katten, in opslag houden voor de Dienst Regelingen, soms wel 25 tot 90 dieren tegelijk? </vraag>
      <vraag nummer="3">Is het waar dat vanaf het moment dat de rechter beslist dat de dieren niet terug mogen naar de eigenaar het dierenasiel geen enkele vergoeding meer krijgt? Zo ja, dient het dierenasiel dan zelf volledig in het levensonderhoud van de dieren te voorzien? </vraag>
      <vraag nummer="4">Beseft u dat het voor een dierenasiel onmogelijk is in het levensonderhoud van tientallen door de overheid geplaatste dieren te voorzien en dat het moeilijk is deze dieren op korte termijn te herplaatsen aangezien het om veiligheidsredenen onmogelijk is met deze dieren te adverteren? Beseft u dat dierenasielen zich maandenlang hebben ingezet voor het herstel van deze dieren door liefdevolle verzorging en vaak zonder vergoeding de dieren weer sociaal hebben gemaakt door training en dat asielen in deze situatie geen uitweg kennen? Beseft u dat deze dierenasielen weinig anders rest dan deze dieren te laten inslapen, omdat alternatieven financieel onhaalbaar zijn en dat dit schrijnend is, gezien alle moeite en liefde die aan deze dieren is besteed? </vraag>
      <vraag nummer="5">Is het waar dat hierdoor het aantal dierenasielen dat een contract heeft met de Dienst Regelingen is terug gelopen van enkele tientallen tot een stuk of tien? </vraag>
      <vraag nummer="6">Hoe gaat u deze schrijnende problematiek aanpakken? Is het mogelijk dat bij mishandeling en verwaarlozing de voormalige eigenaren naast verlies van de dieren ook veroordeeld worden tot het voorzien in het levensonderhoud van deze dieren? Zo neen, kunt u dit met wettelijke maatregelen alsnog bewerkstelligen? Bent u bereid maatregelen te nemen om de dierenasielen, die na de gerechtelijke uitspraak in de kou komen te staan, (financieel) te helpen? Zo ja, op welke wijze en in welke mate? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Dienst Regelingen (DR) is aangewezen als bewaarder van in beslag genomen dieren voor het ministerie van Justitie en brengt deze dieren onder bij dierenasielen. Om de kwaliteit van de opvang te verbeteren en efficiencywinst voor DR te creëren, is DR sinds anderhalf jaar bezig om contracten af te sluiten met asielen die ten minste voldoen aan de voorschriften van het Honden- en kattenbesluit (HKB). Het aantal asielen waar DR dieren onderbrengt, is hierdoor verminderd. Op dit moment heeft DR voor de opvang van verwaarloosde en mishandelde dieren met 15 asielen een contract gesloten en is nog met 20 asielen in onderhandeling. Daarnaast vangt DR thans in mindere mate ook nog dieren op in asielen waarmee geen contract is gesloten, maar die wel aan de voorschriften van het HKB voldoen. Op deze wijze kan DR het welzijn van de in het asiel ondergebrachte dieren waarborgen. De asielen die onder contract staan bij DR, ontvangen een vergoeding volgens een vast tarief waarbij onder meer rekening is gehouden met de kosten voor levensonderhoud. Met de andere asielen spreekt DR per asiel een vergoeding voor kosten van levensonderhoud af. </antwoord>
      <antwoord nummer="2">Ja. Dierenasielen met een groot aantal plaatsen die dieren een goed onderkomen en goede zorg kunnen bieden, zijn welkome bedrijven om mee samen te werken. Het grote aantal kwalitatief goede plaatsen vergroot de mogelijkheden van DR om in beslag genomen dieren onder te brengen. </antwoord>
      <antwoord nummer="3 en 4">Nadat het Openbaar Ministerie of de rechter een beslissing heeft genomen over in beslag genomen dieren, gaat DR over tot afwikkeling van de zaak. De opgevangen verwaarloosde of mishandelde dieren worden meestal aan het asiel in eigendom overgedragen, waarna de vergoeding door DR stopt. Een klein aantal honden wordt aan de eigenaar teruggegeven of op medische gronden geëuthanaseerd. De overdracht geschiedt door ondertekening van het overdrachtsdocument door het asiel. Om te voorkomen dat het asiel in een moeilijke situatie terechtkomt, krijgt het asiel ruim de tijd om de dieren in eigendom te nemen. Tot die tijd betaalt DR de kosten van de opvang. Toch vragen asielen in de praktijk vrijwel nooit om uitstel van de overdracht, zelfs niet wanneer het asiel de dieren niet onmiddellijk kan uitplaatsen of verkopen. </antwoord>
      <antwoord nummer="5">Nee, zie mijn antwoord op vraag 1. </antwoord>
      <antwoord nummer="6">Uit voorgaande antwoorden mag duidelijk zijn dat er geen sprake is van een schrijnende problematiek. In de praktijk worden door asielen zelden problemen gemeld met het uitplaatsen van dieren die in bewaring zijn genomen. Daarnaast gaat DR coulant om met het overdragen van dieren in eigendom. Maatregelen zijn niet nodig. Nee, dit is niet mogelijk. In artikel 36 Gezondheids- en welzijnswet voor dieren (Gwwd) is het verbod op dierenmishandeling opgenomen. Op grond van artikel 37 Gwwd is het de houder van een dier verboden aan een dier de nodige verzorging te onthouden. Overtreders van deze voorschriften kunnen sinds 1 februari 2006 worden veroordeeld tot een gevangenisstraf van ten hoogste drie jaren of een geldboete van de vierde categorie. Daarvoor was een gevangenisstraf van ten hoogste twee jaren mogelijk. De Gwwd voorziet echter niet in de mogelijkheid om overtreders ook te veroordelen tot de kosten van de opvang van het dier. In gevallen waarin goederen in beslag worden genomen, komen de kosten van bewaring evenmin voor rekening van de eigenaar. De minister van Justitie is daarom niet voornemens wettelijke maatregelen te treffen waarin wordt vastgelegd dat in geval van mishandeling en verwaarlozing de voormalige eigenaar kan worden veroordeeld tot het voorzien in het levensonderhoud van de dieren. </antwoord>
      <noten afkomstig="antwoord"/>
   </antwoorden>
</kvr>
