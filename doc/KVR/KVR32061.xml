<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Thieme (PvdD) aan de ministers van Volkshuisvesting,
Ruimtelijke Ordening en Milieubeheer en van Landbouw, Natuur en
Voedselkwaliteit over dode dieren door brand in stallen. (Ingezonden 6 maart
2008); Antwoord</item>
         <item attribuut="Bestand">16Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32061</item>
         <item attribuut="Inhoud">Vragen naar aanleiding van berichten in diverse kranten over dieren
die omkwamen bij branden. Indiener vraagt onder andere naar de naleving van
brandveiligheidsvoorschriften.</item>
         <item attribuut="Rubriek">Criminaliteit en openbare orde (Brandpreventie en
brandbestrijding)
Natuur (Dierenbescherming)</item>
         <item attribuut="Trefwoorden">Brandpreventie
Dierenwelzijn</item>
         <item attribuut="Vindplaats">Kamervragen met antwoord 2007-2008, nr. 2429, Tweede Kamer</item>
         <item attribuut="Vraagnr_bij_indiening">2070813840</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer
(VROM)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2008-05-20</item>
         <item attribuut="Datum_indiening">2008-03-06</item>
         <item attribuut="Document-id">KVR32061</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4977" allpagenumbers="4977 4978" vetnummer="2070813840" code="0708tkkvr2429" lopendefooter="Tweede Kamer, vergaderjaar 2007–2008, Aanhangsel" filenaam="KVR32061" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2429" onderwerp="" indiendatum="2008-03-6">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="20 mei 2008, zie ook Aanhangsel Handelingen nr. 1767, vergaderjaar 2007–2008">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2 3 4">Kent u de berichten «driehonderd schapen en koeien vinden dood bij brand in Woude» <voetnoot nummer="1"/>, «duizenden kippen dood door brand» <voetnoot nummer="2"/>, «160 biggen dood bij brand Deurne» <voetnoot nummer="3"/>en «Koeien gedood door brand»? <voetnoot nummer="4"/>
      </vraag>
      <vraag nummer="2">Kunt u aangeven of deze branden veroorzaakt zijn door het niet naleven van de brandveiligheidsvoorschriften, zoals vastgelegd in het Besluit landbouw Milieubeheer, de IPPC richtlijn, het Bouwbesluit 2003 of de Gemeentelijke Bouwverordeningen? </vraag>
      <vraag nummer="3" voetnoot="5">Bent u bereid aanvullende eisen te stellen gericht op de bescherming en de veiligheid van de aanwezige dieren in geval een brand, aangezien u in uw antwoord op schriftelijke vragen van het lid Thieme <voetnoot nummer="5"/>stelt dat de brandveiligheidsvoorschriften primair tot doel hebben personen te beschermen in geval van brand? Zo ja, op welke wijze en binnen welke termijn? Zo neen, waarom niet en hoe verhoudt zich dit tot uw uitspraak dat «dieren niet hetzelfde zijn als mensen»? </vraag>
      <vraag nummer="4">Kunt u aangeven of er wettelijke bepalingen zijn ten aanzien van brandpreventie in het Besluit landbouw Milieubeheer, de IPPC richtlijn, het Bouwbesluit 2003,de Gemeentelijke Bouwverordeningen of anderszins die specifiek gericht zijn op brandpreventie in stallen en onderkomens waar zich dieren bevinden? </vraag>
      <vraag nummer="5">Kunt u aangeven of voor een schuur waarin machines of oogstproducten worden opgeslagen dezelfde brandvoorschriften gelden als voor stallen en onderkomens waarin landbouwhuisdieren zijn gevestigd? Zo ja, waarom gelden voor machines, oogstproducten en dieren dezelfde brandveiligheidsvoorschriften en vindt u dat terecht? Zo neen, welke verschillen in brandveiligheidsvoorschriften zijn er en welke uitgangspunten liggen daaraan ten grondslag? </vraag>
      <noten afkomstig="vraag">
         <noot nummer="1" datum="2008-03-3" bron="De Telegraaf">De Telegraaf, 3 maart 2008</noot>
         <noot nummer="2" datum="2008-03-3" bron="Leeuwarder Courant">Leeuwarder Courant, 3 maart 2008</noot>
         <noot nummer="3" datum="2008-03-1" bron="Eindhovens Dagblad">Eindhovens Dagblad, 1 maart 2008</noot>
         <noot nummer="4" datum="2008-02-17" bron="De Telegraaf">De Telegraaf, 17 februari 2008</noot>
         <noot nummer="5" documenttype="Kamervragen" documentjaargang="2006-2007" documentnummer="1832">Aanhangsel Handelingen, vergaderjaar 2006–2007, nr. 1832.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In enkele gevallen is het onderzoek naar de oorzaak van de branden nog gaande. Uit informatie van de plaatselijke brandweer is evenwel duidelijk geworden dat de oorzaak van de betreffende branden naar alle waarschijnlijkheid niet is gelegen in het niet naleven van brandveiligheidsvoorschriften. Bij de brand in De Woude was er sprake van een blikseminslag. De brand in Deurne is waarschijnlijk veroorzaakt door een defecte gasbrander en in Scheemda is de brand ontstaan in het woongedeelte van de boerderij. </antwoord>
      <antwoord nummer="3">In het antwoord op eerdere vragen van het lid Thieme wordt inderdaad gesteld dat de brandveiligheidsvoorschriften in het Bouwbesluit 2003 en in de gemeentelijke bouwverordeningen primair tot doel hebben personen te beschermen, maar daarbij wordt tevens gewezen op het feit dat deze voorschriften ook positieve effecten hebben ten aanzien van de veiligheid van dieren. Daarmee valt echter niet altijd te voorkomen dat bij brand in stallen dieren omkomen, zoals helaas ook het geval was bij de in vraag 1 genoemde branden. Deze branden vormen voor mij dan ook geen aanleiding om terug te komen op het standpunt dat de ministers van Landbouw, Natuur en Voedselveiligheid en voor Wonen, Wijken en Integratie eerder hebben ingenomen, namelijk dat de brandveiligheid in stallen voldoende is gewaarborgd en er daarom geen noodzaak is tot aanscherping of aanvulling van de bestaande voorschriften (zie Aanhangsel Handelingen, vergaderjaar 2007–2008, nr. 514, en Aanhangsel Handelingen, vergaderjaar 2006–2007, nr. 1832). </antwoord>
      <antwoord nummer="4">Voornoemde regelingen bevatten geen bepalingen die specifiek gericht zijn op brandpreventie in stallen of andere onderkomens waarin zich dieren bevinden. Zoals reeds op een eerdere vraag van het lid Thieme is geantwoord (Aanhangsel Handelingen, vergaderjaar 2007–2008, nr. 514), hebben de (brand)veiligheidsvoorschriften in het Besluit landbouw milieubeheer in eerste instantie tot doel de negatieve gevolgen van brand voor het milieu en voor de omgeving van de inrichting te voorkomen en dienen de brandveiligheidsvoorschriften in de gemeentelijke bouwverordeningen en het Bouwbesluit 2003 op de eerste plaats ter bescherming van personen tegen de gevolgen van brand. De IPPC-richtlijn, die is geïmplementeerd in de Wet milieubeheer, heeft tot doel een geïntegreerde bestrijding en preventie van verontreiniging te bewerkstelligen en bevat daartoe algemene bepalingen waaraan vergunningen voor installaties die onder de reikwijdte van de richtlijn vallen, moeten voldoen. </antwoord>
      <antwoord nummer="5">Voor het antwoord op deze vraag volsta ik met verwijzing naar de eerdere antwoorden op de vragen van het lid Thieme over brandgevaar in stallen en schuren (Aanhangsel Handelingen, vergaderjaar 2006–2007, nr. 1832) respectievelijk over veiligheidsvoorschriften voor dierenverblijven (Aanhangsel Handelingen, vergaderjaar 2007–2008, nr. 514). Daarin is reeds uitgebreid beschreven dat bij de brandveiligheidsvoorschriften geen onderscheid wordt gemaakt tussen bouwwerken zoals schuren voor machines of oogstproducten en stallen voor landbouwhuisdieren. Bezien vanuit het uitgangspunt dat de brandveiligheidsvoorschriften primair bedoeld zijn voor de bescherming van personen, is dat ook logisch. Dat laat onverlet dat ik, zoals hiervoor reeds aangegeven in mijn antwoord op vraag 3, van mening ben dat met die voorschriften ook de brandveiligheid ten aanzien van stallen waar landbouwhuisdieren worden gehouden, voldoende gewaarborgd is. </antwoord>
      <noten afkomstig="antwoord"/>
   </antwoorden>
</kvr>
