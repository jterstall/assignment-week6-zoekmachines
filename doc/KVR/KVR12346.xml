<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de ministers van Binnenlandse Zaken en Koninkrijksrelaties en van Buitenlandse Zaken over uitwisseling van gegevens van activisten. (Ingezonden 1 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12346
</item>
         <item attribuut="Inhoud">Artikel naar aanleiding van artikel in Guardian Unlimited van 24 augustus j.l. over mogelijke betrokkenheid van Nederland bij de samenwerking Tsjechië met Interpol vanwege identificatie van activisten die willen protesteren tijdens de jaarvergadering van IMF en Wereldbank in Praag op 1 september 2000.</item>
         <item attribuut="Rubriek">Criminaliteit en openbare orde (Handhaving openbare orde)</item>
         <item attribuut="Trefwoorden">IMF Mensenrechten Openbare orde en veiligheid Tsjechië</item>
         <item attribuut="Vindplaats">Kamervragen met antwoord 2000-2001, nr. 23, Tweede Kamer</item>
         <item attribuut="Vraagnr_bij_indiening">2990015160</item>
         <item attribuut="Afkomstig_van">Binnenlandse Zaken en Koninkrijksrelaties Buitenlandse Zaken</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-09-26</item>
         <item attribuut="Datum_indiening">2000-09-01</item>
         <item attribuut="Document-id">KVR12346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="45" allpagenumbers="45 46" vetnummer="2990015160" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12346" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="23" onderwerp="" indiendatum="2000-09-1">
         <vrager partij="SP" oorsprong="parlement">Kant</vrager>
         <vraagt-aan>de ministers van Binnenlandse Zaken en Koninkrijksrelaties en van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-09-26">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat Tsjechië samenwerkt met Interpol om activisten uit Duitsland, Polen en Scandinavië te kunnen identificeren, die willen deelnemen aan de protesten tijdens de jaarvergadering van het IMF en de Wereldbank op 26 september a.s. in Praag? <voetnoot nummer="1"/>
      </vraag>
      <vraag nummer="2" voetnoot="2">Is het waar dat de Britse autoriteiten dossiers en foto’s van Britse activisten hebben aangeboden aan de Tsjechische autoriteiten in het kader van de protesten bij deze bijeenkomst? <voetnoot nummer="2"/>
      </vraag>
      <vraag nummer="3">Hebben de Tsjechische autoriteiten of andere instanties die zich bezighouden met de voorbereidingen op de protesten aan Nederland, gevraagd informatie over activisten door te geven? Heeft Nederland in verband met deze protesten informatie over activisten doorgegeven aan enige buitenlandse autoriteit of organisatie? Zo ja, om wat voor informatie gaat het en aan wie is deze informatie gegeven? Wat is de juridische basis voor het doorgeven van deze gegevens? </vraag>
      <vraag nummer="4" voetnoot="2">Is het u bekend dat de Tsjechische minister van Binnenlandse Zaken maatregelen heeft getroffen om bepaalde buitenlanders de toegang tot Tsjechië te ontzeggen? <voetnoot nummer="2"/>Zullen er ook Nederlandse activisten aan de grens worden tegengehouden? Op welke juridische basis zal dit gebeuren en wat is hierover uw oordeel? </vraag>
      <vraag nummer="5">Is het waar dat 11 000 politie-agenten en 5000 soldaten aanwezig zullen zijn in Praag tijdens de IMF/Wereldbank bijeenkomst? Wat voor maatregelen zult u treffen om te voorkomen dat Nederlandse activisten bij het gebruik maken van hun recht op vrijheid van meningsuiting met excessief geweld bejegend worden? </vraag>
      <noten afkomstig="vraag">
         <noot nummer="1" datum="2000-08-24" bron="Guardian Unlimited" titel="Riots threaten Prague Autumn">Guardian Unlimited, 24 augustus 2000: «Riots threaten Prague Autumn»</noot>
         <noot nummer="2" datum="2000-08-11" bron="Central Europe Online Daily News" titel="Activists Might Be Denied Access To Country During IMF Session">Central Europe Online Daily News, 11 augustus 2000: «Activists Might Be Denied Access To Country During IMF Session»</noot>
      </noten>
   </vragen>
   <antwoorden aantal="4">
      <antwoord nummer="1 en 3">In januari van dit jaar heeft het Nationaal Centraal Bureau Interpol Praag aan een groot aantal landen gevraagd om, gelet op de verstoring van de openbare orde die plaatsvond tijdens de vorige bijeenkomsten van het IMF en de Wereldbank, hun ervaringen te willen meedelen met betrekking tot de openbare orde-problematiek van dergelijke bijeenkomsten. In het bijzonder werd daarbij opgave gevraagd van personen die betrokken waren geweest bij die eerdere verstoringen. Bij Interpol Den Haag was geen relevante informatie voorhanden, om welke reden aan dit verzoek geen gevolg is gegeven. Eind augustus jl. heeft Interpol Praag aan de Interpol Bureaus in Londen, Dublin, Moskou, Den Haag, Parijs, Bratislava, Bern, Wenen, Wiesbaden en Washington een lijst gezonden waarop personen stonden ten aanzien van wie de verdenking bestond dat die bezig waren voorbereidingen te treffen voor het in gevaar brengen van de openbare orde en veiligheid tijdens de komende bijeenkomsten. Ieder land werd gevraagd de eventuele antecedenten te willen meedelen van de personen die de nationaliteit van het desbetreffende land hebben. Door Interpol Den Haag is geantwoord dat de zeven op de lijst vermelde personen met de Nederlandse nationaliteit niet in de politiebestanden voorkwamen en geen antecedenten hadden. Wat de juridische basis hiervan betreft zij opgemerkt dat het verzoek van buitenlandse politie-autoriteiten om verstrekking van gegevens uit een Nederlands politieregister getoetst wordt aan de wettelijke criteria zoals vermeld in artikel 552h, en volgende, Wetboek van Strafvordering en artikel 13, Besluit politieregisters. De Tsjechische veiligheidsdienst heeft in april van dit jaar de BVD om informatie verzocht die noodzakelijk is om de veiligheid van de delegaties en de conferentie in het algemeen te garanderen. De BVD heeft in antwoord hierop, conform artikel 13, tweede lid, van de Wet op de inlichtingen- en veiligheidsdiensten, de Tsjechische dienst een algemene risicoanalyse doen toekomen. Daarbij werden geen gegevens over individuele activisten verstrekt. </antwoord>
      <antwoord nummer="2">Of en op welke wijze de autoriteiten van het Verenigd Koninkrijk terzake feitelijk samenwerken met die van de Tsjechische Republiek is mij niet bekend. </antwoord>
      <antwoord nummer="4">Of de Tsjechische autoriteiten het voornemen hebben om wellicht de toegang te weigeren aan bepaalde bij hen bekende personen met de Nederlandse nationaliteit, is mij niet bekend. </antwoord>
      <antwoord nummer="5">Tsjechische autoriteiten hebben aangegeven 11 000 politiemensen en 1400 militairen beschikbaar te hebben, waarbij de militairen overigens geen politietaken vervullen, maar bewakingswerkzaamheden buiten Praag verrichten. De afgelopen maanden hebben Tsjechische politiemensen extra trainingen gevolgd gericht op een niet-gewelddadig oplossen van problemen tijdens demonstraties. Er is thans geen aanleiding extra maatregelen te treffen ten behoeve van eventuele Nederlandse demonstranten. </antwoord>
      <noten afkomstig="antwoord"/>
   </antwoorden>
</kvr>
