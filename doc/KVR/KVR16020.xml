<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga en Waalkens (beiden PvdA) aan de ministers van Volkshuisvesting, Ruimtelijke Ordening en Milieubeheer en van Buitenlandse Zaken over de overlast van windmolens die inwoners van de gemeenten Bellingwedde en Vlagtwedde ervaren. (Ingezonden 2 mei 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16020
</item>
         <item attribuut="Inhoud">Betreft windmolens die nabij de grens met Duitsland in Duitsland geplaatst zijn.</item>
         <item attribuut="Rubriek">Energie, water en grondstoffen (Alternatieve energiebronnen) Internationale betrekkingen (Overig) Milieu (Geluidhinder) Milieu (Milieueffectrapportage)</item>
         <item attribuut="Trefwoorden">Geluidhinder Grensregio's Milieueffectrapportage Windenergie</item>
         <item attribuut="Vindplaats">Kamervragen met antwoord 2001-2002, nr. 1456, Tweede Kamer</item>
         <item attribuut="Vraagnr_bij_indiening">2010209810</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="PvdA">Waalkens</persoon>
         </item>
         <item attribuut="Datum_reaktie">2002-07-22</item>
         <item attribuut="Datum_indiening">2002-05-02</item>
         <item attribuut="Document-id">KVR16020</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3091" allpagenumbers="3091 3092 3093" vetnummer="2010209810" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16020" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1456" onderwerp="" indiendatum="2002-05-2">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">Waalkens</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Buitenlandse Zaken</vraagt-aan>
      </vraagdata>
      <antwoorddata antwoorddatum="22 juli 2002), zie ook Aanhangsel Handelingen nr. 1202, vergaderjaar 2001–2002">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de overlast die inwoners van onder andere de gemeenten Bellingwedde en Vlagtwedde ervaren van de windmolens die nabij de landsgrens met Duitsland in Duitsland zijn geplaatst? <voetnoot nummer="1"/>
      </vraag>
      <vraag nummer="2">Is het waar dat op basis van de verplichtingen van de EU-richtlijn 85/337 een MER-procedure had moeten worden uitgevoerd? Is die MER-procedure uitgevoerd? Zo neen, op welke wijze kunt u bevorderen dat die alsnog plaatsvindt? Wat is uw oordeel over de mogelijke onrechtmatige plaatsing van deze windmolens? </vraag>
      <vraag nummer="3" voetnoot="2">Hoe verhoudt zich deze plaatsing met het zg. ESPOO-conventie <voetnoot nummer="2"/>ten aanzien van projecten die grensoverschrijdende milieueffecten hebben? </vraag>
      <vraag nummer="4" voetnoot="3">Wat is uw oordeel over het onderzoek van de Rijksuniversiteit Groningen «Hoge molens vangen veel wind»? <voetnoot nummer="3"/>Wilt u nieuwe onderzoeksgegevens met betrekking tot geluidsmetingen, risicoanalyses en slagschaduw aan de Kamer zenden voorzien van een reactie van uw kant? </vraag>
      <vraag nummer="5">Hoe verhoudt zich de aanwezigheid van deze windparken met de tekst van de Vijfde Nota Ruimtelijke Ordening waarin gepleit wordt voor «behoud van grootschalige open ruimte in het grensgebied Noord Nederland/Nedersaksen» en voor «verbetering van het grensgebied Noord Nederland/Nedersaksen»? </vraag>
      <vraag nummer="6">Hoe kan worden voorkomen dat in een «Europa zonder grenzen» juist grensbewoners tot en met de dag van vandaag geconfronteerd worden met de nadelige gevolgen van grenzen? </vraag>
      <vraag nummer="7">Wilt u in overleg treden met de Duitse regering om bovengenoemde problemen op te lossen? </vraag>
      <noten afkomstig="vraag">
         <noot nummer="1">Zie bijvoorbeeld: http://www.westerwoldenieuws.nl/artikel/mrt00/windmolens.htm</noot>
         <noot nummer="2" weblink="http://www.unece.org/env/eia/">http://www.unece.org/env/eia/</noot>
         <noot nummer="3" weblink="http://www.phys.rug.nl/science shop-physics/wind/bourtange.html">http://www.phys.rug.nl/science shop-physics/wind/bourtange.html</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Er is bij het locatiebesluit over deze windturbines geen m.e.r.-procedure gevolgd. De EU-richtlijn verplicht tot het uitvoeren van een m.e.r. voor projecten die een aanzienlijk milieu-effect kunnen hebben, onder meer gezien hun aard, omvang of ligging (art. 2.1). Deze projecten worden omschreven in artikel 4 van de richtlijn. Dit artikel bepaalt dat voor de in Bijlage I bij de richtlijn opgenomen projecten in alle gevallen m.e.r. moet worden toegepast. Voor de op Bijlage II voorkomende projecten is er een beoordelingsmarge voor het bevoegd gezag. Bij deze projecten dient het bevoegd gezag hetzij d.m.v. een beoordeling per geval, hetzij aan de hand van door de lidstaat vastgestelde drempelwaarden of criteria vast te stellen of het project al dan niet aan m.e.r. moet worden onderworpen. Installaties voor de winning van windenergie voor de energieproductie (windturbineparken) staan op Bijlage II 3.(i). Bij het onderzoek per geval of bij de vaststelling van drempelwaarden of criteria moet de lidstaat dan wel rekening houden met de relevante selectiecriteria uit Bijlage III bij de richtlijn. Bij deze selectiecriteria is onder 3. «Kenmerken van het potentiële effect» ook opgenomen: «het grensoverschrijdend karakter van het effect». Het gaat in het onderhavige geval dus om een Bijlage-II-project waarvoor het Duitse bevoegd gezag een beoordelingsmarge heeft. De «Gemeinde» heeft binnen deze marge geconcludeerd dat een m.e.r.-procedure niet nodig is. Het optreden van grensoverschrijdende effecten zou echter ook de doorslag hebben kunnen geven om tot m.e.r.-plicht te besluiten en dan ook de Nederlandse autoriteiten en het publiek bij die m.e.r. te betrekken (art. 7 van de richtlijn). Het staat dus niet op voorhand vast dat er geen sprake is van m.e.r-plicht. Wel kan de redelijkheid worden betwist van de conclusie van de Gemeinde dat geen m.e.r. nodig was. Over de gevolgde procedure kan in eerste instantie in de daarvoor geëigende fora met de Duitse autoriteiten in overleg worden getreden. Daarbij zal het standpunt naarvoren worden gebracht dat gezien de grensoverschrijdende gevolgen van de windturbines in kwestie een m.e.r.-procedure met grensoverschrijdende betrokkenheid van Nederland in de rede zou hebben gelegen, ook indien geen m.e.r.-plicht voortvloeit uit de EU-richtlijn en Duitse wetgeving. Inmiddels is dit onderwerp geagendeerd in de Subcommissie Noord van de Nederlands-Duitse Commissie Ruimtelijke Ordening. Dit is een overlegorgaan waaraan bestuurlijke vertegenwoordigers van Nederlandse provincies en gemeenten, het land Niedersachsen en Duitse Bezirke en Kreise, alsook ambtelijke vertegenwoordigers van Nederland en de Duitse Bondsrepubliek deelnemen. Hierbij worden informatie en standpunten uitgewisseld en wordt ingeval van projecten met grensoverschrijdende gevolgen actief gezocht naar afstemming die voor beide delegaties bevredigend is. Hier zal Nederland er tevens op wijzen dat Duitse overheden zich niet hebben gehouden aan de in een Overeenkomst tussen Nederland en de Duitse Bondsrepubliek op 30 maart 1976 vastgelegde (en in 1979 verder uitgewerkte) afspraak over het voeren van afstemmingsoverleg ingeval van plannen en projecten met grensoverschrijdende gevolgen. Dit standpunt staat dus los van de hiervoor genoemde opvatting over het volgen van een m.e.r.-procedure. Zoals uit het voorgaande kan worden afgeleid, heb ik over de rechtmatigheid van de plaatsing nog geen afgewogen oordeel, hoewel dit tendeert naar «rechtmatig». Wel ben ik van mening dat de Duitse autoriteiten zich niet hebben gehouden aan de Overeenkomst uit 1976 en dat men afstemmingsoverleg had moeten voeren over de windturbines. </antwoord>
      <antwoord nummer="3">Artikel 7 van de richtlijn is de omzetting van het Verdrag van Espoo in de EU-regelgeving. De EU is partij bij het Verdrag van Espoo. Het Verdrag regelt met name procedurele bepalingen inzake m.e.r. in grensoverschrijdend verband. Het bepaalt dat wanneer een op Appendix I voorkomende activiteit mogelijk belangrijke nadelige grensoverschrijdende milieugevolgen heeft het mogelijk benadeelde land en het publiek geïnformeerd en betrokken wordt bij de m.e.r.-procedure. In Appendix I komt overigens geen windenergie voor. Dat wil dus zeggen dat windturbines buiten de reikwijdte van dit verdrag vallen. </antwoord>
      <antwoord nummer="4">Het rapport van de Rijksuniversiteit Groningen geeft uitkomsten van metingen aan de geluidbelasting nabij woningen in het landelijke gebied aan de Nederlandse zijde van de grens. De ’s nachts gemeten geluidsbelasting van 46 dB(A) moet in belangrijke mate worden toegeschreven aan de windturbines aan de Duitse zijde van de grens. Dit is een aanzienlijke overschrijding van de in Nederland voor deze omstandigheden geldende richtwaarde van 30 dB(A). Het rapport over aanvullend geluidsonderzoek heb ik nog niet ontvangen, maar het bevestigt naar verluidt de genoemde overschrijding van de toegestane nachtwaarden. Een rapport over slagschaduw van zon en maanlicht, dat op dit moment wordt afgerond, geeft aan dat een aanzienlijk gebied in Oost-Groningen onder de slagschaduw van genoemde windturbines valt, en dat daarbij waarden worden overschreden die in Duitsland worden gehanteerd ter bescherming van burgers. Ik zal de rapporten over het aanvullend geluidsonderzoek en over het onderzoek naar slagschaduw aan uw Kamer zenden, voorzien van mijn reactie. </antwoord>
      <antwoord nummer="5">Met de uitspraken in de Vijfde Nota Ruimtelijke Ordening over de open ruimte van het grensgebied van Noord- en Oost-Nederland en Nedersaksen wordt aan dit gebied een functie toegekend als geledingszone in de Transnationale Ruimtelijke Hoofdstructuur. Het programma dat moet worden opgesteld «voor de instandhouding van het open karakter» van deze geledingszone zal zich richten op het voorkómen van verstedelijking buiten de stedelijke netwerken. Windturbines worden in dit kader niet als verstedelijking gezien, maar als een economische drager van het landelijk gebied. In par. C.11 van de planologische kernbeslissing van de Vijfde Nota Ruimtelijke Ordening is aangegeven welke criteria de provincies volgens het kabinet dienen te hanteren voor de plaatsing van windturbines in visueel open ruimten. De provincie Groningen heeft in het Provinciaal Omgevingsplan besloten om de bouw van windturbines in dit deel van de provincie niet toe te staan. De Duitse overheden hebben bij hun besluiten over de windturbines in kwestie niet gehandeld in de geest van het Nederlandse beleid. </antwoord>
      <antwoord nummer="6">Ook binnen de Europese Unie zijn er nog vele verschillen in nationale wet- en regelgeving die door bewoners van grensstreken duidelijk kunnen worden ervaren. Voor zover dit ongewenst is, bevordert regelgeving van de Europese Unie de harmonisatie van nationale wetten. EU-richtlijnen zoals die voor milieu-effectrapportage alsook het in vraag 3 genoemde verdrag van Espoo bevorderen verder, dat burgers aan weerszijden van grenzen gelijkelijk worden geïnformeerd en tevens, dat zij gelijke rechten hebben met betrekking tot inspraak-, bezwaar- en beroepsprocedures. Dit laatste is (nog) niet in Duits recht vastgelegd, waardoor Nederlandse burgers hierop dus geen aanspraak kunnen maken. </antwoord>
      <antwoord nummer="7">Zoals ik in mijn antwoord op vraag 2 aangaf, vindt thans overleg over de overlast van windturbineparken in Duitsland nabij de landsgrens plaats in de Subcommissie Noord van de Nederlands-Duitse Commissie Ruimtelijke Ordening. Indien in dit overleg niet uiterlijk medio juli 2002 een constructieve dialoog is ontstaan over het nemen van maatregelen ter vermindering van de overlast van bestaande windturbineparken en over het voeren van afstemmingsoverleg over nieuwe windturbineparken in de grensstreek, zal de Nederlandse regering haar zorgen aan de Duitse Deelstaatregering en Bondsregering kenbaar maken. </antwoord>
      <noten afkomstig="antwoord"/>
   </antwoorden>
</kvr>
