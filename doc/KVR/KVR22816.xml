<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en voor Ontwikkelingssamenwerking over de recente moorden op leden van de Colombiaanse vredesgemeenschap. (Ingezonden 24 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22816
</item>
         <item attribuut="Inhoud">Er zijn aanwijzingen dat de moorden op de leden van de Colombiaanse vredesgemeenschap toe te schrijven zijn het Colombiaanse leger.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Colombia Vrede en veiligheid</item>
         <item attribuut="Vindplaats">Kamervragen met antwoord 2004-2005, nr. 1463, Tweede Kamer</item>
         <item attribuut="Vraagnr_bij_indiening">2040511240</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-04-21</item>
         <item attribuut="Datum_indiening">2005-03-24</item>
         <item attribuut="Document-id">KVR22816</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3115" allpagenumbers="3115 3116" vetnummer="2040511240" code="0405tkkvr1463" lopendefooter="Tweede Kamer, vergaderjaar 2004–2005, Aanhangsel" filenaam="KVR22816" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1463" onderwerp="" indiendatum="2005-03-24">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-04-21">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de berichten over de moord op één van de leiders van de Colombiaanse vredesgemeenschap van San José de Apartadó, de heer Luis Eduardo Guerra, en zeven andere burgers, waarvan twee leden van de vredesgemeenschap? <voetnoot nummer="1"/>Deelt u de mening dat deze moorden een nieuw dieptepunt vormen in de voortdurende intimidatie en onderdrukking van mensenrechtenverdedigers in Colombia? </vraag>
      <vraag nummer="2">Wat is uw reactie op de sterke vermoedens dat deze moorden toe te schrijven zijn aan het Colombiaanse leger? </vraag>
      <vraag nummer="3">Is het u bekend of de Colombiaanse autoriteiten zijn begonnen met de opsporing en vervolging van de plegers van deze moorden? </vraag>
      <vraag nummer="4">Welke vooruitgang heeft de Colombiaanse regering geboekt ten aanzien van de Voorzittersverklaring die tijdens de 60 e zitting van de VN-Mensenrechtencommissie werd aangenomen? </vraag>
      <vraag nummer="5">Is het waar dat de Cartagena Verklaring, die tijdens de bijeenkomst van de Round Table for Columbia op 3–4 februari 2005, werd aangenomen, de Colombiaanse regering oproept om met een juridisch kader te komen voor de ontwapening van paramilitairen, dat dat kader in overeenstemming moet zijn met het internationaal recht en dat de straffeloosheid moet verminderen? Heeft president Uribe onlangs de toezegging gedaan om deze wetgeving voor 1 juni 2005 tot stand te brengen? </vraag>
      <vraag nummer="6">Welke andere middelen bent u van plan in te zetten om de Colombiaanse partijen onder druk te zetten om de aanbevelingen van de VN en de conclusies van de Conferenties te Londen en Cartagena op te volgen? </vraag>
      <vraag nummer="7">Hoe is de situatie met betrekking tot de vrijlating van ontvoerde personen? </vraag>
      <noten afkomstig="vraag">
         <noot nummer="1">Zie o.a. www.peacebrigades.org/colombia</noot>
      </noten>
   </vragen>
   <antwoorden aantal="7">
      <antwoord nummer="1">Ja. De moorden zijn niet alleen een schokkende illustratie van de gevaren waaraan mensenrechtenverdedigers in Colombia zijn blootgesteld, maar ook van het klimaat van geweld waarvan grote aantallen burgers het slachtoffer zijn. </antwoord>
      <antwoord nummer="2">De berichten over de toedracht van de gebeurtenissen in San José de Apartadó zijn niet eenduidig. Het is tot nog toe niet mogelijk geweest op basis van onafhankelijk onderzoek vast te stellen wie de daders van deze moorden zijn. De Nederlandse ambassade heeft in haar hoedanigheid als lokaal EU-voorzitter onder meer gesproken met leden van Peace Brigades International (PBI), leden van de vredesgemeenschap San José de Apartadó en de Colombiaanse autoriteiten waaronder de Vice-President, de vice-minister van Defensie en het hoofd van de mensenrechtenafdeling van het Openbaar Ministerie. Daarbij is bij alle partijen het belang van (medewerking aan) een grondig en onafhankelijk onderzoek benadrukt. Het VN-kantoor voor de mensenrechten in Bogotá heeft dit in een perscommuniqué eveneens onderstreept. Nederland zal de zaak nauwgezet blijven volgen. </antwoord>
      <antwoord nummer="3">Ja. Het onderzoek wordt geleid door de mensenrechtenafdeling van het Openbaar Ministerie. </antwoord>
      <antwoord nummer="4">In het rapport van het kantoor van de UNHCHR in Colombia over de implementatie van de aanbevelingen vervat in de Voorzittersverklaring aangenomen tijdens de 60ste zitting van de VN-Mensenrechtencommissie, wordt geconstateerd dat er in het afgelopen jaar vooruitgang is geboekt bij de bestrijding van moorden, ontvoeringen en afpersingen en bij de activiteiten van de Colombiaanse strijdkrachten op het gebied van ontmijning. Desalniettemin blijft de mensenrechtensituatie in Colombia volgens het rapport zorgwekkend. </antwoord>
      <antwoord nummer="5">Ja. Een voorstel van de Colombiaanse minister van Binnenlandse Zaken en Justitie voor een wettelijk kader voor de ontwapening, demobilisatie en reïntegratie, van alle alle illegale gewapende groepen wordt momenteel door het parlement besproken. </antwoord>
      <antwoord nummer="6">Omdat er geen directe contacten met de illegale gewapende groepen bestaan is het van belang gebruik te maken van de goede diensten van de VN en de katholieke kerk om deze groepen te bewegen tot een beëindiging van hun illegale activiteiten. De EU heeft in de Raadsconclusies van 13 december jongstleden nogmaals de illegale groepen opgeroepen de vijandelijkheden te staken, het internationaal humanitair recht te respecteren en de gijzelaars vrij te laten. Blijvende betrokkenheid van de VN, zoals in de Voorzittersverklaring van de VN-Mensenrechtencommissie wordt bepleit, is tevens een belangrijk middel om de kritische dialoog met de Colombiaanse regering voort te zetten. Ook zal Nederland met de zogenaamde G-24 (waarvan o.a. de EU, de VS, Canada en een aantal Latijns-Amerikaanse landen lid zijn) de implementatie van de aanbevelingen van de VN en de verklaringen van Londen en Cartagena monitoren. Tenslotte zullen deze onderwerpen ook op de agenda staan van het bezoek van de Nederlandse mensenrechtenambassadeur aan Colombia in mei a.s. </antwoord>
      <antwoord nummer="7">De FARC heeft tot dusverre niet gereageerd op de oproep van de internationale gemeenschap om de gijzelaars onmiddellijk vrij te laten. Ook is de FARC niet ingegaan op het voorstel van de regering om een aantal gijzelaars te laten gaan in ruil voor de vrijlating van een aantal gevangen FARC-leden. Het is tot nog toe ook onmogelijk gebleken om een akkoord te sluiten met de FARC over humanitaire uitwisseling, ondanks pogingen daartoe van o.a. vertegenwoordigers van de kerk. </antwoord>
      <noten afkomstig="antwoord"/>
   </antwoorden>
</kvr>
