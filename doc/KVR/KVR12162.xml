<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Financiën over het tegengaan van sigarettensmokkel. (Ingezonden 1 augustus 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12162
</item>
         <item attribuut="Inhoud">Vragen naar aanleiding van een artikel in NRC Handelsblad van 21 juli 2000, over het instellen van een miljardenclaim van de Europese Commissie tegen sigarettenfabrikanten in de VS wegens betrokkenheid bij sigarettensmokkel in de EU, en het misbruik van het doorvoersysteem in de havens van onder meer Rotterdam en Antwerpen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Handel en economie (Douane)</item>
         <item attribuut="Trefwoorden">Criminaliteitsbestrijding Douane Tabak</item>
         <item attribuut="Vindplaats">Kamervragen met antwoord 1999-2000, nr. 1687, Tweede Kamer</item>
         <item attribuut="Vraagnr_bij_indiening">2990014290</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2000-08-21</item>
         <item attribuut="Datum_indiening">2000-08-01</item>
         <item attribuut="Document-id">KVR12162</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3803" allpagenumbers="3803 3804" vetnummer="2990014290" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12162" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1687" onderwerp="" indiendatum="2000-08-1">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2000-08-21">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend, dat de Europese Commissie een miljardenclaim instelt tegen sigarettenfabrikanten in de Verenigde Staten wegens betrokkenheid bij sigarettensmokkel in de EU? <voetnoot nummer="1"/>
      </vraag>
      <vraag nummer="2">Is het u bekend, dat door de sigarettensmokkel in de EU jaarlijks naar schatting een schade ontstaat van 4 miljard Euro? </vraag>
      <vraag nummer="3">Is het waar, dat de schade ontstaat door misbruik van het doorvoersysteem in de havens van onder andere Rotterdam en Antwerpen, waarbij het Nederlandse beroepsgoederenvervoer eveneens wordt getroffen? </vraag>
      <vraag nummer="4">Deelt u de mening van het Europese Parlement dat de Europese havens meer belangstelling hebben voor snelle afhandeling dan voor goede controle? </vraag>
      <vraag nummer="5">Welke specifieke maatregelen heeft de douane in Nederland getroffen om sigarettensmokkel tegen te gaan? Zijn de maatregelen afdoende? </vraag>
      <vraag nummer="6">Is het mogelijk om, naast verscherpte controle, de hoeveelheid voor niet EU-landen bestemde sigaretten te limiteren? </vraag>
      <noten afkomstig="vraag">
         <noot nummer="1" datum="2000-07-21" bron="NRC Handelsblad">NRC Handelsblad, 21 juli 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Een schatting van financiële schade als gevolg van fraude met sigaretten is moeilijk te maken. Een bedrag van 4 miljard euro acht ik echter niet uitgesloten. </antwoord>
      <antwoord nummer="3 en 5">In de jaren negentig heeft zich in de Europese Unie (EU) fraude met sigaretten voorgedaan waarbij misbruik werd gemaakt van het communautair douanevervoerssysteem. De essentie van dit transitsysteem is dat goederen die de EU binnenkomen en bestemd zijn voor een land dat geen EU-lid is, het grondgebied van de EU kunnen passeren zonder dat in de EU belasting wordt betaald. Bij de vervoersfraude werd aangegeven dat de sigaretten bestemd waren voor landen buiten de EU. De sigaretten werden echter niet naar die landen vervoerd, maar afgezet in EU-landen. Het gevolg daarvan was dat degene die de aangifte voor het vervoer van de sigaretten had gedaan alsnog de belasting verschuldigd werd. In Nederland worden de meeste douane-aangiften verzorgd door douane-expediteurs. Dit zijn bedrijven die op eigen naam en voor eigen rekening maar in opdracht van anderen aangifte doen. Ze waren veelal misleid door hun opdrachtgevers. Deze laatsten kunnen hoofdelijk mede-aansprakelijk worden gesteld voor de belastingschuld, indien kan worden vastgesteld dat door hun toedoen de fraude is begaan. Voorzover mogelijk is getracht bij de echte fraudeurs de schuld te verhalen. Deze vervoersfraude met sigaretten heeft onder meer geleid tot het instellen van de Tijdelijke Enquêtecommissie communautair douanevervoer van het Europese Parlement (hierna: TEC). In 1997 heeft de TEC een rapport uitgebracht en aanbevelingen gedaan ter verbetering van het communautair douanevervoerssysteem. Vooruitlopend hierop was al door de lidstaten van de EU een aantal maatregelen getroffen. Zo worden sinds 1994 alle zendingen gevoelige goederen, waaronder sigaretten, gemeld aan de douane op de plaats van bestemming zodra de vervoersdocumenten zijn afgegeven. Hiermee is bereikt dat mogelijke onregelmatigheden eerder worden gesignaleerd. Dit systeem loopt vooruit op de inmiddels in gang gezette automatisering van het douanevervoer. Automatisering is één van de belangrijkste aanbevelingen van de TEC. Verder is in 1995 het systeem van zekerheidsstelling voor fraudegevoelige goederen verscherpt. Per aangifte moet nu 100% zekerheid (borg) voor de belasting worden gesteld. Ook op nationaal niveau zijn maatregelen genomen. Hierbij kan gedacht worden aan het opstellen van op dit terrein gerichte risicoanalyses en de instelling van het Centraal Punt Accijns (CPA). Het CPA is een samenwerkingsverband tussen douane en FIOD dat informatie, kennis en vaardigheid bundelt, informatie opbouwt en op basis van risico-analyses controle-opdrachten voor de douane en opsporingszaken voor de FIOD genereert. Zoals het er nu naar uitziet hebben al deze maatregelen ertoe geleid dat misbruik van het douanevervoerssysteem niet meer op zo grote schaal voorkomt. De maatregelen die genomen zijn om de vervoersfraude onder controle te krijgen hebben er echter niet toe geleid dat er geen sigarettenfraude meer voorkomt. Er worden steeds nieuwe wegen gezocht om te frauderen met deze hoog belaste goederen. Er lijkt nu een verschuiving te zijn naar de methode van de klassieke smokkel. Dat wil zeggen dat de sigaretten in het geheel niet worden aangegeven, dan wel worden aangegeven onder een onjuiste goederenomschrijving of dat zij worden «bijgepakt» in andere ladingen, waarbij dan alleen de deklading wordt aangegeven. Bij de bestrijding van deze «klassieke» smokkel vervullen met name de in maart 1999 in gebruik genomen containerscan op de Maasvlakte en de tabakshond Flash een belangrijke rol. Flash alleen al was in 1999 goed voor het opsporen van 66 miljoen niet aangegeven sigaretten. </antwoord>
      <antwoord nummer="4">De Tijdelijke Parlementaire Enquêtecommissie van het Europees Parlement heeft in haar rapport geconcludeerd dat de douanediensten vaak meer aandacht voor de bevordering van de handel hebben dan voor de bescherming van het algemeen belang. Snelle afhandeling enerzijds en goede douanecontrole anderzijds vormen een natuurlijk spanningsveld. De douane streeft ernaar bij haar controle zo min mogelijk inbreuk te maken op de logistieke processen van het bedrijfsleven. Verdergaande automatisering, meer geavanceerde technische hulpmiddelen als scans en risico-analyse zijn erop gericht een snelle afhandeling van zendingen te combineren met een doeltreffende douanecontrole. </antwoord>
      <antwoord nummer="6">Een limitering van de hoeveelheid sigaretten, bestemd voor niet-EU-landen, is gezien de bepalingen van de GATT-Overeenkomst niet mogelijk. Immers, deze overeenkomst garandeert de vrije doorvoer van goederen. Hierop zijn slechts bepaalde uitzonderingen mogelijk, bijvoorbeeld in de sfeer van de openbare zedelijkheid en de bescherming van het nationaal cultureel erfgoed. Overigens biedt een dergelijke beperking geen oplossing als op de klassieke wijze wordt gesmokkeld. </antwoord>
      <noten afkomstig="antwoord"/>
   </antwoorden>
</kvr>
