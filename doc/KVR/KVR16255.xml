<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de ministers van Sociale Zaken en Werkgelegenheid, van Justitie en van Financiën over schuldhulpverleners en prijsstijgingen. (Ingezonden 23 augustus 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16255
</item>
         <item attribuut="Inhoud">Vragen over berichten over mogelijke samenhang tussen forse prijsstijgingen en verhoging van het aantal gezinnen dat aangewezen is op een schuldhulpverleners.</item>
         <item attribuut="Rubriek">Consument (Algemeen) Inkomen en rechtspositie (Inkomens)</item>
         <item attribuut="Trefwoorden">Huishoudens Inkomens Schuldenregeling</item>
         <item attribuut="Vindplaats">Kamervragen met antwoord 2001-2002, nr. 1658, Tweede Kamer</item>
         <item attribuut="Vraagnr_bij_indiening">2010214400</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-09-11</item>
         <item attribuut="Datum_indiening">2002-08-23</item>
         <item attribuut="Document-id">KVR16255</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3523" allpagenumbers="3523 3524" vetnummer="2010214400" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16255" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1658" onderwerp="" indiendatum="2002-08-23">
         <vrager partij="SP" oorsprong="parlement">De Ruiter</vrager>
         <vraagt-aan>de ministers van Sociale Zaken en Werkgelegenheid, van Justitie en van Financiën</vraagt-aan>
      </vraagdata>
      <antwoorddata antwoorddatum="2002-09-11">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u de berichtgeving over de toename van het aantal mensen dat aanklopt bij schuldhulpverleners en het bericht «Prijzen in super blijven stijgen»? <voetnoot nummer="1"/>
      </vraag>
      <vraag nummer="2">Kunt u bevestigen dat het aantal mensen dat in Groningen bij schuldhulpverleners aanklopt met 20 procent is gestegen en dat hun gemiddelde schuld 12 000 bedraagt? </vraag>
      <vraag nummer="3">Kunt u aangeven of er ook een landelijk stijgende trend valt waar te nemen in het aantal mensen dat hulp vraagt van schuldhulpverleners? </vraag>
      <vraag nummer="4">Kunt u bevestigen dat de komst van de euro als een van de oorzaken wordt gezien? Hoe beoordeelt u dat? </vraag>
      <vraag nummer="5">Kunt u bevestigen dat de prijzen van de dagelijkse boodschappen in de supermarkt met 2,6 tot 6,8 procent zijn gestegen? Zo nee, met welk percentage zijn de prijzen van levensmiddelen het afgelopen jaar dan gestegen? </vraag>
      <vraag nummer="6">Klopt het dat naar verwachting de koopkracht van grote groepen mensen volgend jaar onder druk komt te staan? </vraag>
      <vraag nummer="7">Hoe verandert naar verwachting de koopkracht van huishoudens (met en zonder kinderen) met een bijstandsuitkering komend jaar zonder beleid en als gevolg van al het voorgenomen nieuwe beleid? Is deze koopkracht naar uw mening voldoende? </vraag>
      <vraag nummer="8">Hoeveel «zakgeld» krijgt het gemiddelde gezin dat onder curatele van schuldhulpverleners staat momenteel voor de dagelijkse boodschappen? </vraag>
      <vraag nummer="9">Hoe heeft de koopkracht van dit «zakgeld» zich afgelopen jaar ontwikkeld en hoe zal zich dit komend jaar naar verwachting ontwikkelen? Is deze koopkracht naar uw mening voldoende voor het levensonderhoud? </vraag>
      <vraag nummer="10">Hoe ontwikkelen omvang en intensiteit van de armoede in Nederland zich als gevolg van voorgenomen beleid? </vraag>
      <vraag nummer="11">Bent u bereid maatregelen te nemen om (toename van) armoede in Nederland tegen te gaan? </vraag>
      <noten afkomstig="vraag">
         <noot nummer="1" datum="2002-08-22" bron="NOVA, Nederland 3, 21 augustus jl. en AD">NOVA, Nederland 3, 21 augustus jl. en AD, 22 augustus 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Uit informatie van de gemeente Groningen blijkt dat in de eerste 8 maanden van 2002 het aantal aanmeldingen bij bureau «GeldZorg» van deze gemeente met ruim 20% is gestegen ten opzichte van 2001. De gemiddelde schuld bedraagt ongeveer 11 000 tot 12 000 per cliënt. </antwoord>
      <antwoord nummer="3">De Nederlandse Vereniging voor Volkskrediet (NVVK) geeft aan dat er landelijk gezien sprake is van een stijging van het aantal klanten dat zich meldt bij de gemeentelijke kredietbanken. Het gaat om een stijging van 5 tot 10% in de afgelopen 12 maanden. </antwoord>
      <antwoord nummer="4">De landelijke stijging van het aantal schuldhulpverleningen wordt inderdaad door sommigen in verband gebracht met de komst van de euro. Consumenten, zo redeneert men dan, onderschatten als gevolg van de nieuwe munt de prijzen van goederen en diensten. Dit zou tot hogere bestedingen hebben geleid. Bijvoorbeeld het NIBUD heeft hierop gewezen. Er is mij echter geen onderzoek bekend dat inzicht biedt in de bijdrage van dit verschijnsel aan de toename van het aantal schuldhulpverleningen. Sommige mensen hebben als gevolg van de nieuwe eenheidsmunt inderdaad nog geen goed beeld van de prijzen. Verwacht mag worden dat dit een tijdelijk verschijnsel zal zijn. </antwoord>
      <antwoord nummer="5">De prijzen van voedingsmiddelen en alcoholvrije dranken waren in de maanden januari tot en met juli 2002 gemiddeld 4,7% hoger dan in dezelfde maanden van 2001. De prijzen van het totale pakket aan goederen en diensten, dat aan de consumentenprijsindex ten grondslag ligt, waren in de maanden januari tot en met juli 2002 gemiddeld 3,6% hoger dan in dezelfde maanden in 2001. De prijsstijging van voedingsmiddelen en alcoholvrije dranken laat de laatste maanden een dalende trend zien. </antwoord>
      <antwoord nummer="6 en 7">Duidelijk is dat de Nederlandse economie nog niet is hersteld van de conjuncturele teruggang en dat als gevolg hiervan de vooruitzichten voor de meeste inkomenscategorieën niet in dezelfde richting wijzen als in voorgaande jaren. De koopkracht van veel mensen staat volgend jaar daarom onder druk. Zoals ieder jaar zal op de derde dinsdag van september de Sociale Nota worden gepresenteerd waarin het koopkrachtbeeld voor 2003 wordt bekend gemaakt. </antwoord>
      <antwoord nummer="8">Van het bedrag dat een gezin tijdens de schuldregeling mag behouden (het zogenoemde vrij te laten bedrag) moeten in beginsel alle uitgaven worden gedaan (energie, kleding, voeding e.d.). Het uitgangspunt hierbij is 90% van de bijstandsnorm (beslagvrije voet). Een uitsplitsing van dat bedrag wordt niet gemaakt. Daarboven kan het vrij te laten bedrag worden verhoogd voor noodzakelijke uitgaven die niet van de bijstandsnorm kunnen worden gedaan, zoals extra woonlasten of de ziektekostenverzekering. Voor een gezin dat onder budgetbegeleiding staat, dat wil zeggen dat de rekening door de sociale dienst of door de gemeentelijke kredietbank wordt beheerd, wordt er – toegespitst op de individuele situatie van betrokkenen – een bedrag afgesproken voor boodschappen, kleding etc. </antwoord>
      <antwoord nummer="9" voetnoot="1 4">Uitgangspunt is dat het vrij te laten bedrag waarvan men moet leven overeenkomt met 90% van de bijstandsnorm. De ontwikkeling van de koopkracht van gezinnen met een schuldregeling is daarom vergelijkbaar met die van een gezin dat recht heeft op een bijstandsuitkering. De koopkracht van een gezin met kinderen op bijstandsniveau steeg in 2001 met 4,3%, voor het huidige jaar wordt volgens het Centraal Economisch Plan 2002 een stijging van 2 <voetnoot nummer="1"/>⁄ <voetnoot nummer="4"/>% verwacht. De nieuwe prognose voor volgend jaar wordt in de Sociale Nota gepresenteerd. </antwoord>
      <antwoord nummer="10">Het aantal huishoudens dat afhankelijk is van een miminum inkomen is de afgelopen jaren afgenomen. Door middel van fiscale maatregelen en gemeentelijke regelingen is de inkomenspositie van de minima verbeterd. Bovendien is de omvang van deze groep afgenomen als gevolg van de toegenomen werkgelegenheid. In september wordt de Monitor Gemeentelijk Armoedebeleid (MGA) 1999–2000 aan de Kamer aangeboden, waarin o.a. de uitkomsten van de meting van het gemeentelijk inkomensondersteuningsbeleid in beeld zijn gebracht. Het aantal mensen met een minimuminkomen is overigens niet de enige indicator voor de omvang of intensiteit van de armoede. Armoede vormt een complex multidimensionaal probleem, waarbij de duur van het minimuminkomen, maar ook de toegang tot huisvesting, zorg en onderwijs en participatie aan het maatschappelijk leven belangrijke aspecten zijn. Het hebben van problematische schulden vormt een ander aspect. Dit kan door middel van gemeentelijke schuldhulpverlening, inclusief gericht preventie- en nazorgbeleid voor risicogroepen (bijv. de laagste inkomens, werkende jongeren), worden bestreden. Uit ervaringen van gemeenten en kredietbanken blijkt dat het aantal vragen om schuldhulpverlening, c.q. een schuldregeling toeneemt. In opdracht van SZW zal in 2002/2003 onderzoek worden verricht naar de precieze omvang van het aantal minima met problematische schulden. </antwoord>
      <antwoord nummer="11">Het aantal huishoudens dat is aangewezen op een minimuminkomen is de afgelopen jaren afgenomen. Het vangnet van de bijstand garandeert een minimum inkomen voor diegene in Nederland die niet zelfstandig in zijn/haar bestaan kan voorzien. Ook voor mensen die hoge schulden moeten aflossen, is er een vangnet aanwezig in het kader van de regeling van de beslagvrije voet. Daarnaast biedt de Wet schuldsanering natuurlijke personen (Wsnp), onder bepaalde voorwaarden, mensen met problematische schulden bij wie een minnelijke schuldregeling c.q. sanering niet slaagt, het perspectief van een schone lei. In het Strategisch Akkoord is afgesproken dat aanvullende inkomensondersteuning kan worden verleend aan langdurige minima (zonder perspectief op de arbeidsmarkt). Momenteel is het Nationaal Actieplan ter bestrijding van armoede en sociale uitsluiting 2003 (NAP) in voorbereiding, dat medio juni 2003 uitkomt. </antwoord>
      <noten afkomstig="antwoord"/>
   </antwoorden>
</kvr>
