<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.M.H. Kamp (VVD) over declaraties uitgekeerd door Z.A.O. (Ingezonden 9 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6899
</item>
         <item attribuut="Inhoud">Vragen over ten onrechte uitgekeerde declaraties à 40 miljoen gulden per jaar door ZAO Zorgverzekeringen te Amsterdam. De vragen zijn een aanvulling op vragen van het lid Van Boxtel, ingezonden 5 maart 1998 (kamervragen 1997-1998, nr. 1056).</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondsen</item>
         <item attribuut="Vindplaats">Kamervragen met antwoord 1997-1998, nr. 1057, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">M.M.H. Kamp</persoon>
         </item>
         <item attribuut="Datum_reaktie">1998-04-07</item>
         <item attribuut="Datum_indiening">1998-03-09</item>
         <item attribuut="Document-id">KVR6899</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2167" allpagenumbers="2167 2168" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6899" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1057" onderwerp="" indiendatum="1998-03-9">
         <vrager partij="VVD" oorsprong="parlement">M.M.H. Kamp</vrager>
         <vraagt-aan/>
      </vraagdata>
      <antwoorddata antwoorddatum="1998-04-7">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Was u op de hoogte van de slechte administratie bij het Z.A.O. te Amsterdam waardoor ongeveer 20 000 mensen jarenlang ten onrechte declaraties uitbetaald hebben gekregen? <voetnoot nummer="1"/>
      </vraag>
      <vraag nummer="2">Stond ook het gezin Gümüs als kleine zelfstandige ingeschreven als ziekenfondsverzekerde? </vraag>
      <vraag nummer="3">Is het waar dat de directeur Z.A.O. bekend was met het ten onrechte ingeschreven zijn van het gezin Gümüs als ziekenfondsverzekerde maar om partij-politieke redenen geen maatregelen heeft genomen? </vraag>
      <vraag nummer="4">Zo ja, wat is uw oordeel over het gedrag van deze Z.A.O.-directeur? </vraag>
      <vraag nummer="5">Waarom kon het jaren duren alvorens de Commissie Toezicht van de Ziekenfondsraad een accountantsonderzoek besloot in te stellen? </vraag>
      <vraag nummer="6">In hoeverre controleert deze Commissie regelmatig of de ingediende declaraties rechtmatig zijn? </vraag>
      <vraag nummer="7">Is er een reden om te veronderstellen dat bij meerdere ziekenfondsen ten onrechte declaraties worden uitbetaald? Indien neen, waarom niet? </vraag>
      <vraag nummer="8">Welke maatregelen bent u voornemens te nemen om ervoor te zorgen: a. dat geen onechte werkgeversverklaringen worden overlegd b. dat alleen de ingeschreven ziekenfondsverzekerden gebruik kunnen maken van de voorzieningen en dat andere personen deze informatie niet kunnen misbruiken (geen misbruik van papieren) c. geen behandelingen worden verricht ten laste van de ziekenfondskas door mensen uit het buitenland die niet in Nederland woonachtig zijn en alleen voor deze behandelingen ons land bezoeken. </vraag>
      <noten afkomstig="vraag">
         <noot nummer="1" datum="1998-03-4" bron="Telegraaf">Telegraaf, 4 maart 1998</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Boxtel, ingezonden 5 maart 1998. </toelichting>
   <antwoorden aantal="6">
      <antwoord nummer="1" voetnoot="1">Ik verwijs hiervoor naar de antwoorden op de vragen 2 t/m 4 van de heer Van Boxtel. <voetnoot nummer="1"/>
      </antwoord>
      <antwoord nummer="2, 3 en 4">Dat is mij niet bekend. Met betrekking tot de door de ziekenfondsen gevoerde administratie geldt het door de Ziekenfondsraad vastgestelde Besluit integrale invoering Privacy Reglement uitvoeringsorganen. Op grond van dit besluit mogen uitsluitend aan daartoe bevoegd verklaarde medewerkers of instanties dan wel derden ter uitvoering van een wettelijk voorschrift mededelingen worden gedaan omtrent de in het verzekerdenbestand opgenomen gegevens van individuele personen. Overigens richt het toezicht en dus ook het periodiek onderzoek van de Accountantsdienst dat door de CTU wordt aangestuurd, zich niet op de inschrijving van individuele personen. </antwoord>
      <antwoord nummer="5">Zoals reeds in de beantwoording van de vragen van de heer Van Boxtel naar voren is gebracht is er door de CTU geen extra onderzoek bij ZAO ingesteld. Het jaarlijkse periodieke onderzoek door de Accountantsdienst bracht enkele feilen in de administratie van ZAO aan het licht, hetgeen aanleiding is geweest om het onderzoek dat thans plaats vindt nader te concentreren op mogelijke tekortkomingen in de administratie van ZAO. </antwoord>
      <antwoord nummer="6">Ieder jaar, met dien verstande dat de Accountantsdienst van de Ziekenfondsraad in het jaar t+1 controleert of de door een ziekenfonds ten laste van de Algemene Kas van de ziekenfondsverzekering gemaakte kosten in het jaar t aanvaardbaar zijn. Overigens merk ik op dat in de ziekenfondsverzekering de kosten van de zorg door de zorgverlenende persoon of instelling niet bij de verzekerde in rekening worden gebracht, maar rechtstreeks bij het ziekenfonds van de verzekerde, waarbij veelal gebruik wordt gemaakt van verzameldeclaraties. </antwoord>
      <antwoord nummer="7">Hiervoor verwijs ik u naar het antwoord op de vragen 2 t/m 4 van de heer Van Boxtel. </antwoord>
      <antwoord nummer="8">In deze vraag worden twee elementen aan de orde gesteld die er betrekking op hebben dat alleen een verzekeringsgerechtigde zorg krijgt ten laste van de ziekenfondsverzekering. Het eerste element betreft de inschrijving als ziekenfondsverzekerde en de daarbij passende controle op verzekeringsgerechtigdheid. In het antwoord op de vragen 2 t/m 4 van de heer Van Boxtel heb ik aangegeven dat daarvoor duidelijke regels zijn gesteld, welke controles ziekenfondsen dienen uit te voeren, en op welke wijze de toezichthouder op die controles toeziet. Het systeem is sluitend en nieuwe maatregelen op het vlak van de regelgeving of het toezicht acht ik niet noodzakelijk. Het tweede element betreft de levering van zorg en de controle die in dat kader plaatsvindt met het oog op de bekostiging van de zorg. In het geval van de ziekenfondsverzekering moet een zorgaanbieder nagaan of de zorgvrager ziekenfondsverzekerde is. Dit gebeurt aan de hand van zijn inschrijvingsbewijs. Dat in de praktijk hiermee misbruik mogelijk is, is mij bekend. In 1992 is hiervoor reeds de aandacht van de Ziekenfondsraad gevraagd. In 1993 heeft de Ziekenfondsraad bericht dat uit een door de Afdeling Inspectie van de Accountantsdienst van de Ziekenfondsraad bij enkele ziekenfondsen ingesteld onderzoek is gebleken dat hierbij slechts incidentele gevallen van misbruik van ziekenfondskaarten aan het licht zijn gekomen. Ook uit een jaar later afgerond aanvullend onderzoek zijn geen indicaties naar voren gekomen die aanleiding geven tot treffen van directe maatregelen op het terrein van de fraudebestrijding omdat meer dan incidenteel misbruik van ziekenfondskaarten niet is aangetoond. Dit jaar voert de Ziekenfondsraad, zoals uit zijn Werkprogramma 1998 blijkt, een project uit: «Misbruik en oneigenlijk gebruik in de wettelijke ziektekostenverzekeringen». Dat onderzoek richt zich op misbruikrisico’s en mogelijkheden voor beleidsmaatregelen. Tenslotte zal ik naar aanleiding van deze aangelegenheid de CTU verzoeken bij de uitoefening van haar toezicht aandacht aan mogelijk misbruik te besteden. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1057">Aanhangsel Handelingen, nr. 1057, Vergaderjaar 1997–1998.</noot>
      </noten>
   </antwoorden>
</kvr>
