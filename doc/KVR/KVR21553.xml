<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over onderzoekers van het IAEA. (Ingezonden 14 oktober 2004); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21553
</item>
         <item attribuut="Inhoud">Vragen over berichten dat de autoriteiten in Pakistan onderzoekers van het Internationaal Atoom Agentschap (IAEA) de toegang tot atoomgeleerde Abdul Qadeer Khan ontzegd hebben.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kernenergie Pakistan</item>
         <item attribuut="Vindplaats">Kamervragen met antwoord 2004-2005, nr. 328, Tweede Kamer</item>
         <item attribuut="Vraagnr_bij_indiening">2040501720</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2004-11-03</item>
         <item attribuut="Datum_indiening">2004-10-14</item>
         <item attribuut="Document-id">KVR21553</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="689" allpagenumbers="689" vetnummer="2040501720" code="0405tkkvr328" lopendefooter="Tweede Kamer, vergaderjaar 2004–2005, Aanhangsel" filenaam="KVR21553" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="328" onderwerp="" indiendatum="2004-10-14">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-11-3">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u het feit dat de Pakistaanse autoriteiten onderzoekers van het Internationaal Atoomenergie Agentschap (IAEA) de toegang tot de atoomgeleerde Abdul Qadeer Khan ontzegd hebben? <voetnoot nummer="1"/>Wat is de reden voor deze weigering? </vraag>
      <vraag nummer="2">Hoe verloopt de samenwerking tussen Pakistan en het IAEA in het onderzoek naar de smokkel in atoomgeheimen? </vraag>
      <vraag nummer="3">Heeft de Pakistaanse president, Musharraf, in het kader van zijn bezoek aan Nederland de Nederlandse regering geïnformeerd over de proliferatieactiviteiten van Abdul Qadeer Khan? Zo ja, kunt u de Kamer over deze informatie berichten? </vraag>
      <vraag nummer="4">Bent u nog steeds van mening dat Abdul Qadeer Khan volledig buiten medeweten van topregeringsfunctionarissen om heeft gehandeld, nu de Pakistaanse autoriteiten onderzoekers van het IAEA verbieden met Abdul Qadeer Khan te spreken? Zo ja, kunt u uw standpunt toelichten? </vraag>
      <vraag nummer="5">Bent u bereid, mede in het kader van het Nederlandse EU voorzitterschap, druk uit te oefenen op de Pakistaanse autoriteiten opdat de IAEA onderzoekers toegang krijgen tot Abdul Qadeer Khan? Zo neen, waarom niet? Zo ja, kunt u de Kamer zo snel mogelijk inlichten over de resultaten van dit overleg? </vraag>
      <noten afkomstig="vraag">
         <noot nummer="1" datum="2004-10-1" bron="NRC Handelsblad">NRC Handelsblad, 1 oktober 2004</noot>
      </noten>
   </vragen>
   <antwoorden aantal="4">
      <antwoord nummer="1 en 2">De Pakistaanse autoriteiten hebben op 1 oktober jl. medegedeeld dat het IAEA geen toegang tot A.Q. Khan zal worden verleend. Als reden wordt opgegeven dat men volledig vertrouwen heeft in het eigen opsporingsapparaat. Pakistan heeft toegezegd met de internationale gemeenschap te zullen samenwerken bij het bedoelde onderzoek, maar tegelijkertijd aangegeven dat internationale inspecties niet welkom zijn. Pakistan is daartoe ook niet verplicht op grond van internationale juridische verplichtingen. </antwoord>
      <antwoord nummer="3">President Musharraf heeft in het kader van zijn bezoek aan Nederland de Nederlandse regering niet nader geïnformeerd over de proliferatieactiviteiten van Abdul Qadeer Khan. Wel heeft President Musharraf beschreven welke maatregelen Pakistan inmiddels heeft genomen om herhaling te voorkomen, ondermeer door tenuitvoerlegging van het recent door het Pakistaanse parlement goedgekeurde regime voor exportcontroles. </antwoord>
      <antwoord nummer="4">Het zou goed zijn indien de Pakistaanse regering inspecteurs van het IAEA toegang zou verlenen tot Abdul Qadeer Khan, zodat meer duidelijkheid kan ontstaan en de verdenkingen, mochten zij onterecht zijn, kunnen worden weggenomen. </antwoord>
      <antwoord nummer="5">Nederland heeft nationaal en in EU-verklaringen in Wenen bij herhaling krachtige oproepen gedaan aan derde landen om het IAEA alle medewerking te verlenen bij zijn onderzoeken, laatstelijk als Voorzitter op 20 september jl. Het zal deze lijn voortzetten, in eerste instantie bij de eerstvolgende bijeenkomst van de Bestuursraad van het IAEA in november a.s. </antwoord>
      <noten afkomstig="antwoord"/>
   </antwoorden>
</kvr>
