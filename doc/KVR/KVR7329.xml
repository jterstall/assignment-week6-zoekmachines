<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het afkopen van vervolging door Shell. (Ingezonden 9 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7329
</item>
         <item attribuut="Inhoud">Vragen over het afkopen door Shell van vervolging wegens lozing van olie en chemicaliën in de Rotterdamse haven bij Pernis.</item>
         <item attribuut="Rubriek">Bedrijfsleven en industrie (Industrie) Milieu (Milieudelicten) Strafrecht en strafprocesrecht (Vervolging)</item>
         <item attribuut="Trefwoorden">Milieudelicten Petrochemische industrie Strafvervolging</item>
         <item attribuut="Vindplaats">Kamervragen met antwoord 1997-1998, nr. 1407, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-06-24</item>
         <item attribuut="Datum_indiening">1998-04-09</item>
         <item attribuut="Document-id">KVR7329</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2881" allpagenumbers="2881 2882" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7329" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1407" onderwerp="" indiendatum="1998-04-9">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="24 juni 1998) zie ook Aanhangsel Handelingen nr. 1188, Vergaderjaar 1997–1998.">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het dat Shell voor een bedrag van f 250 000 de vervolging wegens lozingen van olie en chemicaliën in de Rotterdamse haven bij Pernis heeft afgekocht? <voetnoot nummer="1"/>
      </vraag>
      <vraag nummer="2">Zo ja, op welke overtredingen heeft de schikking betrekking? </vraag>
      <vraag nummer="3">Wat zijn de overwegingen van het openbaar ministerie om, nadat er twee jaar eerder ook al een schikking met Shell getroffen is, wederom niet tot vervolging over te gaan? </vraag>
      <vraag nummer="4">Deelt u de mening dat het herhaald overtreden van milieuwetten een extra argument oplevert om niet te schikken, maar te vervolgen? Zo ja, waarom is in dit geval niet tot vervolging overgegaan? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-03-27" bron="Teletekst p. 110">Teletekst p. 110, 27 maart 1998</noot>
      </noten>
   </vragen>
   <antwoorden aantal="3">
      <antwoord nummer="1 en 2">De officier van justitie te Rotterdam heeft aan Shell een transactie-aanbod gedaan van f 250 000,– ter voorkoming van strafvervolging wegens door Shell Nederland Raffinaderij B.V. en Shell Chemie B.V. in de periode van 1 juni 1996 tot 1 december 1997 te Rotterdam gepleegde overtredingen. De officier van justitie heeft hierbij aan Shell laten weten dat, indien Shell het aanbod zou aanvaarden, door middel van een persbericht bekendheid zou worden gegeven aan de transactie. Shell heeft het transactieaanbod aanvaard. Het persbericht is uitgevaardigd. De overtredingen door de Shell Raffinaderij betroffen lozingen van olie in de 1e, 2e en 4e Petroleumhaven (19 keer, variërend van tien tot tweehonderd liter) en een lozing van zevenhonderd liter olie. De overtredingen door Shell Chemie betroffen het te laat doen van melding aan de milieudienst DCMR van een breuk in een koelwaterleiding waardoor onder andere koelwater met fenol van het terrein af is gelopen, en twee lozingen van ammoniak uit koelunits. Naast deze overtredingen heeft Rijkswaterstaat overtredingen geconstateerd bij de centrale waterzuivering van Shell. Deze betreffen overschrijdingen van de eis voor stikstof, onopgeloste bestanddelen en fosfaat. Shell heeft inmiddels een aantal maatregelen getroffen om deze overschrijdingen te voorkomen. De eerste maatregelen hadden onvoldoende resultaat. Rijkswaterstaat heeft Shell aangezegd afdoende maatregelen te treffen. </antwoord>
      <antwoord nummer="3">De eerdere schikking uit april 1996 ten bedrage van omstreeks f 150 000 heeft in de beoordeling van onderhavige zaak een rol gespeeld. Zij heeft geleid tot een beduidend hogere transactie dan gebruikelijk is in dit soort zaken. Daarnaast heeft meegespeeld in de overwegingen van het openbaar ministerie de verwachting dat de rechter, indien de zaken ter zitting aanhangig zouden worden gemaakt, geen andere straffen zou hebben opgelegd dan geldboetes in de orde van grootte van het transactiebedrag, alsmede het feit dat aan het aspect van openbaarheid, verbonden aan een behandeling ter zitting, recht gedaan zou kunnen worden door het uitbrengen van een persbericht. Tot slot is ook rekening gehouden met de inspanningen die door Shell getroffen worden om herhaling te voorkomen. De verantwoordelijke manager van de raffinaderij heeft tijdens een onderhoud met het openbaar ministerie te Rotterdam toegelicht, dat Shell in de komende tijd in het kader van het project «schone haven» extra geld heeft uitgetrokken voor het slopen van oude faciliteiten, het versneld uitvoeren van vervangingswerkzaamheden en het benadrukken van het belang bij het personeel om alert op onregelmatigheden te reageren. Hiervoor is tot het jaar 2002 een bedrag van ruim 30 miljoen gulden uitgetrokken. </antwoord>
      <antwoord nummer="4">Herhaalde overtreding kan in het algemeen een argument opleveren om niet te schikken maar te vervolgen. Of c.q. in hoeverre dat het geval is, is afhankelijk van de concrete feiten en omstandigheden van iedere zaak afzonderlijk. In het antwoord op vraag 3 van het lid Poppe is uiteengezet, waarom in de onderhavige zaken een transactie is aangeboden; daarbij is tevens aangegeven dat de eerdere schikking van invloed is geweest op de hoogte van het transactiebedrag. </antwoord>
      <noten afkomstig="antwoord"/>
   </antwoorden>
</kvr>
