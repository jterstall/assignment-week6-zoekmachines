<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller en Vendrik (beiden GroenLinks) over opties in het bedrijfsleven. (Ingezonden 12 juni 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7565
</item>
         <item attribuut="Inhoud">Vraag betreft aandelenopties voor topmensen in ondernemingen.</item>
         <item attribuut="Rubriek">Geld (Beleggingen) Inkomen en rechtspositie (Inkomens)</item>
         <item attribuut="Trefwoorden">Aandelen Inkomens Management</item>
         <item attribuut="Vindplaats">Kamervragen met antwoord 1997-1998, nr. 1581, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1998-07-27</item>
         <item attribuut="Datum_indiening">1998-06-12</item>
         <item attribuut="Document-id">KVR7565</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3245" allpagenumbers="3245 3246" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7565" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1581" onderwerp="" indiendatum="1998-06-12">
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan/>
      </vraagdata>
      <antwoorddata antwoorddatum="1998-07-27">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister-president, minister van Algemene Zaken</mede-antwoorder>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Hebt u kennis genomen van het artikel «Graaien!» in HP/De Tijd <voetnoot nummer="1"/>? </vraag>
      <vraag nummer="2">Deelt u de berekening van de schrijver dat de opties die zijn uitgedeeld aan de top van het onderzochte Nederlandse bedrijfsleven (60% van de beursgenoteerde ondernemingen) 3,3 miljard waard zijn, terwijl de opties aan overige personeelsleden nog eens 3,4 miljard bedragen? </vraag>
      <vraag nummer="3">Deelt u de opvatting dat hier sprake is van een vorm van «exhibitionistische zelfverrijking» die alle perken te buiten gaat? </vraag>
      <vraag nummer="4">Deelt u de opvatting dat de verstrekking van opties niet past in de Nederlandse zeggenschapsverhoudingen, vanwege het feit dat de positie van bestuurders en aandeelhouders wezenlijk anders is dan in de Amerikaanse situatie, waarin de verstrekking van opties deel uitmaakt van een andere bedrijfscultuur? </vraag>
      <vraag nummer="5">Deelt u de opvatting dat de mate waarin opties nu zijn en worden verstrekt niets meer te maken heeft met enige vorm van prestatiebeloning? Of vindt u deze maatvoering marktconform? </vraag>
      <vraag nummer="6">Bent u van mening dat de mate waarin de opties zijn verstrekt een gevaar vormen voor de rentabiliteit van het bedrijfsleven, daarmee de economische effecten van loonmatiging geheel teniet doen en zo een rechtstreekse bedreiging vormen voor de werkgelegenheid? </vraag>
      <vraag nummer="7">Deelt u de opvatting dat de wijze waarop de top van het Nederlandse bedrijfsleven zichzelf verrijkt vooral niet acceptabel is voor mensen die al jaren als gevolg van aanhoudende loonmatiging op hetzelfde salaris zitten en daarmee het draagvlak voor matiging aantast? </vraag>
      <vraag nummer="8">Bent u het eens met de opvatting dat voortzetting van lastenverlichting in deze situatie niet meer leidt tot een hogere rentabiliteit van het bedrijfsleven (en meer werkgelegenheid), maar rechtstreeks in de zakken van de topondernemers verdwijnt? </vraag>
      <vraag nummer="9">Zo ja, deelt u de conclusie, dat hier private rijkdom wordt gefinancierd uit publieke armoede, aangezien de lastenverlichting deels is gefinancierd uit pijnlijke bezuinigingsoperaties? </vraag>
      <vraag nummer="10">Kunt u zich voorstellen dat de wijze waarop de top van het Nederlandse bedrijfsleven zichzelf verrijkt kwaad bloed zet bij mensen die werkzaam zijn in bijvoorbeeld de zorgsector of afhankelijk zijn van een uitkering, en die de afgelopen jaren stelselmatig te horen hebben gekregen dat zij moesten inleveren? </vraag>
      <vraag nummer="11">Bedraagt het de door de heer Metze berekende bedrag ongeveer de helft van de meerjarige problematiek die zich nu in het kader van de besprekingen over het nieuwe regeeraccoord aandient? </vraag>
      <vraag nummer="12">Bent u bereid om, in navolging van uw veroordeling van de verstrekking van opties tijdens het lijsttrekkersdebat op 5 mei jl. het gesprek te openen met de top van het Nederlandse bedrijfsleven ten einde bij hen te bepleiten hun opties ter beschikking te stellen aan de samenleving? </vraag>
      <vraag nummer="13">Bent u bereid stappen te ondernemen om bedrijven te verplichten alle vormen van beloning in de vorm van opties openbaar te maken? </vraag>
      <vraag nummer="14">Bent u bereid om het Nederlandse bedrijfsleven te vragen om het systeem van beloning door middel van optierechten fundamenteel ter discussie te stellen, gezien de buitensporige effecten? Ziet u in deze een taak voor de overheid in de vorm van beperkende regelgeving? </vraag>
      <vraag nummer="15">Beschouwt u de Wet Aanpassing Heffing Aandelenoptierechten in het licht van deze ontwikkeling als een adequaat antwoord? Zo neen, welke aanvullende maatregelen overweegt u? </vraag>
      <noten afkomstig="vraag">
         <noot nummer="1">5 juni 1998</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ik heb kennis genomen van het door u bedoelde artikel in HP/De Tijd. De daarin opgenomen stellingen en berekeningen komen voor rekening van de auteur. </antwoord>
      <antwoord nummer="3, 4, 5, 7 en 15">Verstrekking van opties op aandelen aan leden van het management en andere werknemers als vorm van variabele beloning vindt plaats in verschillende landen, ook in landen waar de zeggenschapsverhoudingen anders liggen dan in de VS. Er is dus niet sprake van een rechtstreekse relatie tussen de verstrekking van opties aan managers en andere werknemers en de zeggenschapsverhoudingen binnen ondernemingen in een bepaald land. De regering staat in beginsel positief tegenover vormen van participatie van werknemers in het kapitaal van de onderneming waar zij werkzaam zijn. De betrokkenheid bij het wel en wee van de onderneming wordt er door bevorderd. De financiële voordelen die de bezitters van opties de laatste tijd hebben behaald zijn voor een belangrijk deel zijn toe te schrijven aan de uitzonderlijk gunstige ontwikkelingen op de aandelenmarkt, en de hiermee voor leden van het management geboekte resultaten moeten in een aantal gevallen als buitensporig worden aangemerkt. Deze vaststelling is voor de regering mede aanleiding geweest om aan het parlement voorstellen te doen tot herziening van de relatief gunstige belastingheffing bij bepaalde opties op aandelen. De wet tot wijziging van van aandelenoptierechten beoogt primair de belastingheffing over andere vormen van (aanvullend) loon te brengen. Wij zien thans geen aanleiding om deze wet te wijzigen. </antwoord>
      <antwoord nummer="6, 8, 9, 10, 11 en 12">Er bestaat geen direct verband tussen de middelen die zijn gemoeid met lastenverlichting en de omvang van de met aandelenopties gemoeide bedragen. De lastenverlichting is in de afgelopen jaren bij voorrang en in hoofdzaak ingezet voor het creëren van werkgelegenheid. Het beleid was met name gericht op de zogeheten onderkant van de arbeidsmarkt, waarbij het de bedoeling was de loonkosten van laagproductieve werknemers te verlagen. Hierdoor werd het voor werkgevers aantrekkelijker om mensen op minimumniveau aan te nemen. Dit beleid van lastenverlichting heeft geen directe relatie met de waarde van de aandelenopties, die wordt bepaald door de waardering van het onderliggende fonds op de aandelenbeurs. Tevens ontbreekt het directe verband tussen de met aandelenopties gemoeide bedragen en de rentabiliteit van de onderneming. De verlening van personeelopties leidt uiteindelijk tot verwatering van het belang van de zittende aandeelhouders en niet tot vermindering van de rentabiliteit. </antwoord>
      <antwoord nummer="13 en 14">In de kabinetsreactie van 20 april jl. op het rapport inzake corporate governance is door de regering aangegeven dat transparantie wenselijk is ten aanzien van de wijze waarop ondernemingen hun topfunctionarissen bezoldigen. Hieronder valt uiteraard ook de verlening van aandelenopties. In de bedoelde brief aan de Staten-Generaal heeft de regering aangegeven dat de monitoringscommissie zal onderzoeken in hoeverre de aanbevelingen van het rapport inzake corporate governance in de praktijk worden opgevolgd. Na jaarverslaglegging over 1997 zal dit onderwerp opnieuw aan de orde komen. Bij die gelegenheid zal worden ingegaan op het effect dat de aanbevelingen van de cie. corporate governance hebben gesorteerd bij Nederlandse ondernemingen: mede tegen die achtergrond kunnen tevens nadere mededelingen worden gedaan over de vraag of wijzigingen van wet- en regelgeving om de corporate governance verder te verbeteren aan de orde zijn, en zo ja, welke maatregelen het kabinet daarbij voor ogen staan. </antwoord>
      <noten afkomstig="antwoord"/>
   </antwoorden>
</kvr>
