<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over het doorspelen van persoonsgegevens van asielzoekers door de IND. (Ingezonden 24 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9223
</item>
         <item attribuut="Inhoud">Vragen naar aanleiding van een artikel in de Groene Amsterdammer over het doorspelen van IND-dossiers over vluchtelingen aan het marktonderzoekbureau NSS/Interview met als doel het in kaart brengen van vluchtroutes en mensensmokkelorganisaties.</item>
         <item attribuut="Rubriek">Staats- en bestuursrecht (Privacy) Welzijn (Vreemdelingen en asielzoekers)</item>
         <item attribuut="Trefwoorden">Privacy Vluchtelingen</item>
         <item attribuut="Vindplaats">Kamervragen met antwoord 1998-1999, nr. 1244, Tweede Kamer</item>
         <item attribuut="Vraagnr_bij_indiening">2989910270</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-04-23</item>
         <item attribuut="Datum_indiening">1999-03-24</item>
         <item attribuut="Document-id">KVR9223</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2453" allpagenumbers="2453 2454" vetnummer="2989910270" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9223" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1244" onderwerp="" indiendatum="1999-03-24">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-04-23">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het artikel «dossiers op straat»? <voetnoot nummer="1"/>
      </vraag>
      <vraag nummer="2">Heeft de IND, om de vluchtroutes en de mensensmokkelorganisaties in kaart te brengen, individuele dossiers van asielzoekers uitbesteed aan het marktonderzoekbureau NSS/Interview? </vraag>
      <vraag nummer="3">Zo ja, was u op de hoogte van de handelwijze van de IND? Zo ja, wat zijn uw overwegingen geweest om hiermee in te stemmen? </vraag>
      <vraag nummer="4">Zo neen, deelt u de mening dat de handelwijze van de IND in strijd is met de privacyregels en met de plicht voor de overheid vertrouwelijk en zorgvuldig om te gaan met gevoelige informatie? </vraag>
      <vraag nummer="5">Deelt u de mening dat persoonsgegevens van asielzoekers nooit mogen worden doorgespeeld aan een externe en commerciële organisatie? Zo ja, welke stappen gaat u dan ondernemen om een dergelijke vorm van «samenwerking» in de toekomst te voorkomen? Bent u bereid hierover nadere regels te stellen aan de IND? </vraag>
      <vraag nummer="6">Is de samenwerking tussen de IND en marktonderzoekbureau NSS/Interview inmiddels stopgezet? Bent u anders bereid om de samenwerking alsnog direct te beëindigen? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-03-24" bron="De Groene Amsterdammer">De Groene Amsterdammer, 24 maart 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De IND heeft in de periode van 25 januari 1999 tot en met 16 maart 1999 kopieën van het eerste gehoor van asielzoekers uit Irak en Afghanistan ter beschikking gesteld aan het onderzoeksbureau NSS/Interview. Het onderzoeksbureau heeft de opdracht gekregen demografische kenmerken, informatie over het al dan niet beschikken over identiteitsdocumenten, gegevens over eventuele hulp bij de (organisatie) van de reis, en gegevens over de reisroute in code om te zetten naar gestructureerde variabelen en deze vervolgens in te voeren in een databestand. Op basis van dit databestand kunnen door de IND analyses worden gemaakt van reis- en smokkelroutes. De uitkomsten van deze analyses zijn niet herleidbaar tot individuele asielzoekers. </antwoord>
      <antwoord nummer="3 en 4">De handelwijze van de IND is in overeenstemming geacht met het Privacyreglement Vreemdelingensysteem INDIS, zoals gepubliceerd in de Staatscourant nr. 81 van 26 april 1995. Verwezen wordt in dit verband naar artikel 12, tweede lid, van het reglement, dat betrekking heeft op het ter beschikking stellen van gegevens aan derden met het oog op het verrichten van wetenschappelijk en statistisch onderzoek. In het contract tussen de IND en het onderzoeksbureau zijn naar zijn strekking met dit artikel vergelijkbare voorwaarden opgenomen. </antwoord>
      <antwoord nummer="5">De verstrekking van persoonsgegevens van asielzoekers geschiedt uitsluitend indien dit in overeenstemming is met het eerder genoemde privacyreglement. </antwoord>
      <antwoord nummer="6">De in antwoord op vraag 1 gemelde invoerwerkzaamheden zijn per 22 maart 1999 tot nader order opgeschort. Het onderzoeksbureau heeft een persbericht uitgebracht waarin zij haar verantwoordelijkheid opeist. Door het onderzoeksbureau zijn tevens maatregelen getroffen Jegens de medewerker die wordt verdacht van het wederrechtelijk verstrekken van informatie aan het tijdschrift de Groene Amsterdammer. Het contract tussen de IND en het onderzoeksbureau is niet ontbonden. </antwoord>
      <noten afkomstig="antwoord"/>
   </antwoorden>
</kvr>
