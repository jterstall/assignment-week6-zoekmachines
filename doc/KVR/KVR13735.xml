<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) aan de minister van Verkeer en Waterstaat over het gebruik van de Oostbaan Schiphol. (Ingezonden 15 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13735
</item>
         <item attribuut="Inhoud">De Oostbaan van Schiphol (de zogenaamde niet officiële 5e baan) wordt dit gebruiksjaar vanaf 1 november 2000 structureel meer gebruikt dan de afgesproken 2%.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 2000-2001, nr. 1237, Tweede Kamer</item>
         <item attribuut="Vraagnr_bij_indiening">2000110700</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">2001-05-28</item>
         <item attribuut="Datum_indiening">2001-05-15</item>
         <item attribuut="Document-id">KVR13735</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2579" allpagenumbers="2579 2580" vetnummer="2000110700" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13735" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1237" onderwerp="" indiendatum="2001-05-15">
         <vrager partij="GroenLinks" oorsprong="parlement">Rosenmöller</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-05-28">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Klopt het dat de Oostbaan van Schiphol (de zogenaamde niet officiële 5e baan) dit gebruiksplanjaar vanaf 1 november 2000 structureel meer wordt gebruikt dan de afgesproken 2%? </vraag>
      <vraag nummer="2">Klopt het dat het voor dit jaar reeds onmogelijk is geworden voor Schiphol om nog te voldoen aan de 2% grens? </vraag>
      <vraag nummer="3">Deelt u de constatering dat deze baan niet alleen in noodsituaties gebruikt wordt bij bijvoorbeeld extreme weersomstandigheden, doch nu regulier in gebruik is? Zo nee, kunt u inzicht geven in de exacte dagen waarop en motieven waaronder de baan gebruikt is? </vraag>
      <vraag nummer="4">Hoe beschouwt u de maximumgrens voor het gebruik voor de Oostbaan van 2%, zoals overeengekomen tussen u en de verkeersleiding LVB (gepubliceerd in de Staatscourant van 18 maart 1997) en zoals genoemd in de vigerende aanwijzing? </vraag>
      <vraag nummer="5">Hoe beoordeelt u het feit dat deze grens niet nagekomen wordt? Op welke wijze bent u van plan op te treden tegen dit overschrijden van deze vastgestelde grens? Waarom heeft u het bovenmatig gebruik van deze «noodbaan» tot nu toe gedoogd? </vraag>
      <vraag nummer="6">Hoe beoordeelt u de overlast die ontstaat boven Amsterdam, door het gebruik van deze baan? </vraag>
      <vraag nummer="7">Bent u van plan deze baan in de toekomst te sluiten, wanneer de 5e baan gereed is? Zo nee, welke status zal de Oostbaan in de toekomst krijgen, na ingebruikname van de 5e baan? Welk gebruik zult u dan maximaal toelaten? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De gebruikscijfers voor de maanden november 2000 tot en met april 2001 liggen aanmerkelijk hoger dan voor dezelfde periode in het gebruiksplanjaar 2000. Het percentage landingen op de Schiphol-Oostbaan bedroeg in april 2001 al meer dan 2% van het totale aantal verwachte landingen op Schiphol in 2001. Het intensieve gebruik van de Schiphol-Oostbaan is niet structureel omdat het gebruik, afhankelijk van de weersomstandigheden, volgend jaar weer anders kan zijn. </antwoord>
      <antwoord nummer="2">De 2% is een invoergegeven dat voor de berekening van de geluidszones Schiphol is gehanteerd (zie antwoord vraag 1), maar vormt voor Schiphol geen grens waar niet overheen mag worden gegaan. Maatgevend voor Schiphol is de geluidsruimte die door de geluidszones Schiphol wordt bepaald. De 2% vormt wel een norm die door de Luchtverkeersleiding Nederland (LVNL) moet worden gehanteerd. Deze norm betreft 2% van het totale aantal naderingen op Schiphol, voorzover het rechtlijnige naderingen op de banen 22 (Schiphol-Oostbaan) en 24 (Kaagbaan) beneden een hoogte van 3000 voet over het centrum van Amsterdam betreft, zoals vastgelegd in de Overeenkomst LVB-taak geluidshinder Schiphol van 1997. </antwoord>
      <antwoord nummer="3">De baan wordt in principe dagelijks gebruikt voor starts en landingen met kleine vliegtuigen die deel uitmaken van het niet-handelsverkeer (General Aviation). De baan wordt daarnaast ook als uitwijkbaan gebruikt voor landingen met vliegtuigen die deel uitmaken van het handelsverkeer, in geval dat andere banen niet gebruikt kunnen worden of onvoldoende capaciteit genereren. Op 1 december 2000 is de LVNL in bepaalde situaties meer verkeer over de Schiphol-Oostbaan gaan afwikkelen. Dit vanwege nieuwe interpretaties van de LVNL over afhankelijk baangebruik in bepaalde situaties. Op grond van de 2%-norm uit de Overeenkomst LVB-taak geluidshinder Schiphol, heeft dit tot verschillende contacten met mij en mijn ministerie geleid. Op basis daarvan heeft de LVNL op 8 februari 2001 deze maatregel grotendeels teruggedraaid. Tevens heb ik de LVNL verzocht nader aan te geven hoe de LVNL met afhankelijk baangebruik omgaat. De LVNL is nog bezig deze informatie op te stellen. Bovendien heb ik de LVNL kenbaar gemaakt, dat ik verwacht dat de LVNL zo dicht mogelijk bij de 2%-norm uit de Overeenkomst LVB-taak Geluidhinder Schiphol blijft (zie vraag 4). </antwoord>
      <antwoord nummer="4">De 2% uit de Overeenkomst LVB-taak geluidshinder Schiphol betreft een afspraak over het maximale aantal rechtlijnige naderingen op de banen 22 (Schiphol-Oostbaan) en 24 (Kaagbaan) beneden een hoogte van 3000 voet over het centrum van Amsterdam, waaraan de LVNL zich in principe te houden heeft. De 2% uit de (bijlage van de) Aanwijzing Schiphol betreft geen afspraak of norm, maar uitsluitend een invoergegeven dat voor de berekening van de geluidszones Schiphol is gehanteerd. Dit percentage vormt voor mij geen maximum grens die niet overschreden mag worden (zie tevens antwoord vraag 2). </antwoord>
      <antwoord nummer="5">Voorzover het een overschrijding van de 2%-norm uit de Overeenkomst LVB-taak geluidshinder Schiphol betreft zullen van mijn kant acties richting LVNL plaatsvinden conform de bepalingen die hierover in de Overeenkomst LVB-taak geluidshinder Schiphol zijn vastgelegd. Zoals bij vraag 3 is aangegeven heb ik de LVNL hierop aangesproken. Een overschrijding van de 2% uit de (bijlage van de) Aanwijzing Schiphol zal niet tot acties van mijn kant leiden, behalve wanneer het overschrijden van de 2% tot een dreigende overschrijding van de geluidszones Schiphol zou leiden. Van een gedoogsituatie is derhalve geen sprake. </antwoord>
      <antwoord nummer="6">Duidelijk is dat door een deel van de bevolking van Amsterdam overlast wordt ervaren door het intensieve gebruik van de Schiphol-Oostbaan. Het aantal vliegtuigbewegingen waar het in dit geval om gaat (ruim 2%) is echter maar een fractie van het aantal vliegtuigbewegingen dat op de andere Schipholbanen plaatsvindt. In feite ondervindt de gehele omgeving van Schiphol hinder van het vliegtuigverkeer. Maatgevend voor mij is de geluidsbelasting uitgedrukt in Ke voor het etmaal en Laeq voor de nacht waarvoor in de Aanwijzing Schiphol normen zijn vastgelegd die niet overschreden mogen worden. </antwoord>
      <antwoord nummer="7">De Schiphol-Oostbaan zal niet dicht gaan als de 5 baan opengaat. Wel is de openstelling en het gebruik van de Schiphol-Oostbaan gelimiteerd. Er worden geen specifieke gebruikseisen aan de banen gesteld, echter de grenswaarden voor de geluidsbelasting bepalen de gebruiksmogelijkheden van de banen. </antwoord>
      <noten afkomstig="antwoord"/>
   </antwoorden>
</kvr>
