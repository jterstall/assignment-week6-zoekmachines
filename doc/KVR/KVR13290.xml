<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over leeftijdsonderzoek bij ama's. (Ingezonden 2 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13290
</item>
         <item attribuut="Inhoud">Vragen over leeftijdonderzoek bij alleenstaande minderjarige asielzoekers. Bij dit onderzoek kan slechts de biologische leeftijd worden vastgesteld, niet de kalenderleeftijd. Mogelijk wordt de betrouwbaarheid van het onderzoek groter wanneer onderzoek wordt gedaan naar methodes van leeftijdonderzoek. (Volkskrant, 9 december 2000 en open brief van Medisch Advies Kollektief, 14 december 2000) (Aanhangsel Handelingen nr. 593, Vergaderjaar 2000-2001).</item>
         <item attribuut="Rubriek">Gezondheidszorg (Overig) Welzijn (Immigratie) Welzijn (Jeugdigen)</item>
         <item attribuut="Trefwoorden">Jeugdigen Medische keuringen Vluchtelingen Vreemdelingen</item>
         <item attribuut="Vindplaats">Kamervragen met antwoord 2000-2001, nr. 844, Tweede Kamer</item>
         <item attribuut="Vraagnr_bij_indiening">2000104260</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-03-12</item>
         <item attribuut="Datum_indiening">2001-01-02</item>
         <item attribuut="Document-id">KVR13290</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1751" allpagenumbers="1751 1752" vetnummer="2000104260" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13290" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="844" onderwerp="" indiendatum="2001-01-2">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="12 maart 2001), zie ook Aanhangsel Handelingen nr. 593, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Op welke wijze heeft u de rechterlijke uitspraak over leeftijdsonderzoek bij ama’s verwerkt in uw beleid? <voetnoot nummer="1"/>Beperkt u zich voortaan tot onderzoek bij binnenkomst? Zo neen, waarom niet? </vraag>
      <vraag nummer="2">Welke consequenties trekt u uit de overweging in de uitspraak dat slechts de biologische leeftijd en niet de kalenderleeftijd kan worden vastgesteld? </vraag>
      <vraag nummer="3" voetnoot="2">Wat is uw reactie op de twijfels van deskundigen over de representativiteit van de onderzoeksgroep waarop de methode is getest? <voetnoot nummer="2"/>Bent u bereid nader onderzoek te doen naar methodes bij leeftijdsonderzoek om de betrouwbaarheid van de onderzoeksresultaten te verhogen? Zo neen, waarom niet? </vraag>
      <vraag nummer="4">Is het waar dat de Geneeskundige Inspectie (GI) voor de Volksgezondheid heeft gewaarschuwd voor de onderzoeksmethode en dat de minister van VWS de Gezondheidsraad hierover advies heeft gevraagd? Kunt u nader uiteenzetten wat de kritiek en vragen zijn van de GI en de minister, en wat daarop uw reactie is geweest? </vraag>
      <noten afkomstig="vraag">
         <noot nummer="1">Arrondissementsrechtbank Den Haag, zp Den Bosch MK, 11 oktober jl; AMA = alleenstaande minderjarige asielzoeker</noot>
         <noot nummer="2" datum="2001-12-14" bron="Volkskrant, 9 december jl. en open brief van Medisch Advies Kollectief">Volkskrant, 9 december jl. en open brief van Medisch Advies Kollectief, 14 december 2001</noot>
      </noten>
   </vragen>
   <antwoorden aantal="4">
      <antwoord nummer="1">Op 10 oktober 2000 heeft de Meervoudige Kamer van de rechtbank in Den Bosch uitspraak gedaan over de vraag welke leeftijd moet worden aangenomen als er sprake is van een volledig uitgerijpt sleutelbeen. De IND heeft hierbij de leeftijd van 21 jaar aangehouden, maar de rechtbank heeft overwogen dat het niet is uitgesloten dat een volledig uitgerijpt sleutelbeen ook voorkomt bij 20-jarigen en, in de toekomst wellicht ook bij 19-jarigen blijkt voor te komen. Zoals de rechtbank in overweging heeft gegeven, is het Staatstoezicht op de Volksgezondheid (inspectie voor de Gezondheidszorg) gevraagd een nader oordeel te geven ten aanzien van de conclusies die op grond van het sleutelbeen onderzoek getrokken worden. De Inspectie heeft vervolgens bevestigd hetgeen zij al eerder heeft aangegeven, namelijk dat bij een volledig uitgerijpt sleutelbeen op het moment van de botmeting de onderzochte ama ouder is dan 20 jaar. Dit impliceert dat het hanteren van een ander criterium dan de complete schijfsluiting onzekerheden introduceert ten aanzien van de interpretatie van de röntgenfoto. De Inspectie heeft voorts geadviseerd het oordeel van dr. Maat van het Leids Universitair Medisch Centrum te vragen. Dr. Maat heeft geantwoord dat het hanteren van een minimumleeftijd van 21 jaar bij een betrouwbaarheid van tenminste 95% wetenschappelijk verantwoord is bij bevolkingsgroepen waarbij de sluiting van het sleutelbeen voldoende is onderzocht. Bij bevolkingsgroepen die nimmer uitgebreid onderzocht werden, is het verstandig om een veiligheidsmarge van een extra jaar in te bouwen en in geval van een volledig gesloten sleutelbeen uit te gaan van 20 jaar of ouder. Dit om bij voorbaat te compenseren voor een eventuele, maar tot op heden nooit waargenomen, extreem vroeg rijpende bevolkingsgroep. Gelet op het bovenstaande heb ik besloten om in geval van een volledig gesloten sleutelbeen voortaan een minimumleeftijd van 20 jaar te hanteren. Het leeftijdsonderzoek wordt niet beperkt tot onderzoek bij binnenkomst omdat het ook later in de procedure van belang kan zijn de leeftijd vast te stellen. Bij het achteraf vaststellen van de kalenderleeftijd wordt uiteraard uitgegaan van de leeftijd van 20 jaar. </antwoord>
      <antwoord nummer="2">In de uitspraak lees ik niet dat slechts de biologische leeftijd en niet de kalenderleeftijd kan worden vastgesteld. De rechtbank heeft opgemerkt dat in een brief van 30 november 1998 van de Inspectie aan de IND geconcludeerd is dat het de voorkeur verdient om met de claviculamethode slechts de biologische rijpheid en niet de kalenderleeftijd vast te stellen. Dr. Maat van het Leids Universitair Medisch Centrum heeft hier ook op gewezen. De opmerking is uit de aard van de zaak juist. De gedachte erachter is, dat het vanuit zuiver wetenschappelijk-biologisch oogpunt juister zou zijn als in de wetgeving zou zijn bepaald dat de meerderjarigheid aanvangt bij een biologische ontwikkeling in plaats van bij een kalenderleeftijd. In de Nederlandse juridische werkelijkheid wordt echter steeds de kalenderleeftijd als uitgangspunt gehanteerd. Dr. Maat heeft aangegeven dat het wetenschappelijk verantwoord is om in geval van een volledig gesloten sleutelbeen uit te gaan van 20 jaar of ouder. Dit impliceert al een omrekening van biologische leeftijd naar kalenderleeftijd. </antwoord>
      <antwoord nummer="3">Naar aanleiding van de rapportage van dr. Maat heeft overleg met de Inspectie plaatsgevonden. De Inspectie heeft geadviseerd om nader onderzoek te (laten) verrichten naar de Afrikaanse bevolkingsgroep. Gelet op bovengenoemd advies van dr. Maat van het Leids Universitair Medisch Centrum en mijn besluit om in geval van een volledig gesloten sleutelbeen voortaan een minimumleeftijd van 20 jaar te hanteren, ben ik van oordeel dat dit niet nodig is. Het inbouwen van een veiligheidsmarge van een extra jaar biedt een statistische zekerheid van tenminste 99%. Nader onderzoek zou deze betrouwbaarheid niet wezenlijk kunnen verhogen. </antwoord>
      <antwoord nummer="4">De Inspectie voor de Gezondheidszorg heeft in 1998 aangegeven dat de geconsulteerde deskundigen hebben opgemerkt dat het de voorkeur verdient om, als uitgegaan wordt van de biologische kenmerken en maatstaven, slechts de biologische rijpheid en niet de kalenderleeftijd vast te stellen. De Inspectie heeft verder aangegeven dat op grond van de claviculamethode alleen met zekerheid gezegd kan worden dat bij een volledig uitgerijpt sleutelbeen op het moment van de botmeting de onderzochte ama ouder is dan 20 jaar. Het hanteren van een ander criterium dan de complete schijfsluiting introduceert onzekerheden ten aanzien van de interpretatie van de röntgenfoto. Voor mijn reactie hierop verwijs ik u naar de antwoorden op vraag 1 en 2. Ten aanzien van de opmerking van de Inspectie dat het hanteren van een ander criterium dan de complete schijfsluiting onzekerheden ten aanzien van de interpretatie van de röntgenfoto introduceert, wijs ik er op dat de IND hierbij een uiterst voorzichtige beoordelingsmarge hanteert. In de praktijk wordt in dit geval vrijwel nooit tot meerderjarigheid geconcludeerd en in ieder geval nooit op de enkele basis van het betreffende leeftijdsonderzoek. De Minister van VWS heeft geen advies gevraagd aan de Gezondheidsraad. Een dergelijk advies past niet in de doelstellingen van de Gezondheidsraad. </antwoord>
      <noten afkomstig="antwoord"/>
   </antwoorden>
</kvr>
