<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Teeven en De Krom (beiden VVD) aan de ministers van Justitie en van Verkeer en Waterstaat over de gijzeling van chauffeurs en de aanpak van transportcriminaliteit. (Ingezonden 8 januari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31107
</item>
         <item attribuut="Inhoud">Vragen naar aanleiding van een artikel in de Telegraaf van 19 december 2007, waaruit blijkt dat personen worden gegijzeld bij de diefstal van de lading van voertuigen. Het opsporingsonderzoek is pas drie weken na de aangifte gestart. Transportcriminaliteit, zeker waar geweld bij gebruikt wordt, zou echter met voorrang behandeld moeten worden en liefst ook in Europees verband.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Verkeer, vervoer en waterstaat (Goederenvervoer)</item>
         <item attribuut="Trefwoorden">Criminaliteitsbestrijding Goederenvervoer</item>
         <item attribuut="Vindplaats">Kamervragen met antwoord 2007-2008, nr. 1538, Tweede Kamer</item>
         <item attribuut="Vraagnr_bij_indiening">2070807780</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven De Krom</persoon>
         </item>
         <item attribuut="Datum_reaktie">2008-03-04</item>
         <item attribuut="Datum_indiening">2008-01-08</item>
         <item attribuut="Document-id">KVR31107</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3299" allpagenumbers="3299 3300" vetnummer="2070807780" code="0708tkkvr1538" lopendefooter="Tweede Kamer, vergaderjaar 2007–2008, Aanhangsel" filenaam="KVR31107" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1538" onderwerp="" indiendatum="2008-01-8">
         <vrager partij="VVD" oorsprong="parlement">Teeven De Krom</vrager>
         <vraagt-aan>de ministers van Justitie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="4 maart 2008), zie ook Aanhangsel Handelingen nr. 1183, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat thans ook personen worden gegijzeld bij de diefstal van de lading van voertuigen? <voetnoot nummer="1"/>Is het waar dat het opsporingsonderzoek van de regiopolitie Rotterdam-Rijnmond pas drieweken na de aangifte werd opgestart vanwege een gebrek aan capaciteit? </vraag>
      <vraag nummer="2" voetnoot="2">Heeft de Landelijk Officier van Justitie voor Verkeershandhaving u geïnformeerd over het gebrek aan recherchecapaciteit bij de regiokorpsen om dergelijke zaken met betrekking tot transportcriminaliteit op te pakken? <voetnoot nummer="2"/>Geeft een dergelijk gebrek aan capaciteit u aanleiding om landelijk recherchecapaciteit vrij te maken voor dit fenomeen? </vraag>
      <vraag nummer="3">Is het mogelijk dat het bovenregionaal rechercheteam Zuid-Oost Brabant (belast met de bestrijding van de transportcriminaliteit in Zuid-Oost Brabant en Noord-Limburg) ook opsporingsonderzoeken oppakt indien er aangifte wordt gedaan in Noord- en Oost Nederland? </vraag>
      <vraag nummer="4">Geeft de internationale of Europese dimensie u aanleiding om op korte termijn te streven naar de totstandkoming van een nationaal team ter bestrijding van de Transportcriminaliteit, waardoor ook de internationale aanpak kan worden geïntensiveerd en de wijze van werken van verdachten en bendes beter kan worden geanalyseerd en aangepakt? </vraag>
      <vraag nummer="5">Is het waar dat in 2007 minder aangiften van transportcriminaliteit zijn gedaan dan in 2006? Wat is daarvan de reden? Wordt aan het doen van aangifte gevolg gegeven door de politie? Zo neen, wat is daarvan de reden? </vraag>
      <vraag nummer="6">Bent u van oordeel dat aangiften, waar sprake is of lijkt te zijn van geweld tegen transportondernemers en chauffeurs, altijd met voorrang zouden moeten worden aangepakt? Deelt u de mening, dat het niet oppakken van dergelijke zaken kan leiden tot een aantasting van de concurrentiepositie van Nederland? </vraag>
      <vraag nummer="7">Deelt u de mening dat er voldoende mogelijkheden zijn voor de afdelingen «speciale zaken en expertise» van verzekeraars om informatie uit te wisselen met de politie? Deelt u de mening dat, indien er sprake is van eventuele (privacy)belemmeringen, die belemmeringen moeten worden weggenomen? </vraag>
      <noten afkomstig="vraag">
         <noot nummer="1" datum="2007-12-19" bron="De Telegraaf" titel="Bende gijzelt twee truckchauffeurs">De Telegraaf, 19 december 2007: «Bende gijzelt twee truckchauffeurs»</noot>
         <noot nummer="2" datum="2008-01-3" bron="KRO radio 1">KRO radio 1, 3 januari 2008, 14.00–15.00 uur</noot>
      </noten>
   </vragen>
   <antwoorden aantal="7">
      <antwoord nummer="1">Er zijn in de zaak waarop de berichtgeving in de Telegraaf, 19 december 2007 ziet, inderdaad aangiften gedaan van wederrechtelijke vrijheidsberoving. Het onderzoek naar aanleiding van de aangiften is onmiddellijk gestart, niet pas na drie weken. </antwoord>
      <antwoord nummer="2">Nee, overigens heeft de Landelijk Officier van Justitie die suggestie ook niet gewekt. Het belang van de opsporing en vervolging bij transportcriminaliteit wordt uitdrukkelijk onderkend. Ik verwijs naar hetgeen ik hierover naar voren heb gebracht in het vragenuur van 17 april 2007 (TK 62). Daarnaast wijs ik u op het Meldpunt transportcriminaliteit, een gezamenlijk initiatief van het Openbaar Ministerie en de transportsector. Het Meldpunt is opgericht met het oog op een effectieve bestrijding van transportcriminaliteit, mede door verbetering van de mogelijkheden tot aangifte door gedupeerden, en ter verbetering van de informatiepositie en kennis over deze vorm van criminaliteit. Het landelijk vrijmaken van recherchecapaciteit is naar mijn mening nu niet aan de orde. </antwoord>
      <antwoord nummer="3">Ook ten aanzien van deze vraag verwijs ik allereerst naar hetgeen ik hierover heb opgemerkt in het vragenuur van 17 april 2007, maar ook naar het verslag van het AO, 20 juni 2007 (TK 2006–2007, 28 684 en 24 077, nr. 114). Het projectteam ladingdiefstallen Zuid-Nederland is geformeerd i.v.m. de specifieke problematiek in die regio, maar kan indien nodig, in heel Nederland opereren. Indien in andere regio’s aangifte wordt gedaan terzake van transportcriminaliteit kan – indien daartoe aanleiding is – overigens ook een projectvoorstel worden ingediend bij het Bovenregionaal Recherche Overleg (BRO). Het BRO prioriteert vervolgens de onderzoeksvoorstellen en bepaalt de verdeling over de teams. Zoals blijkt uit het jaarverslag 2006 van het Bovenregionaal Recherche Overleg, houden ook andere BRT’s zich bezig met transportcriminaliteit. </antwoord>
      <antwoord nummer="4">Het projectteam ladingdiefstallen opereert onder het landelijk toewijzingsregiem van het Bovenregionaal Recherche overleg. Een dergelijke bovenregionale aanpak heeft vooralsnog mijn voorkeur. Waar nuttig en noodzakelijk wordt op dit moment door regionale operationele politiediensten al samengewerkt met politiediensten uit het buitenland, ook op het terrein van transportcriminaliteit. </antwoord>
      <antwoord nummer="5">Uit analyse van het beschikbare cijfermateriaal blijkt dat het aantal aangiften van diefstallen in de wegtransportsector over de periode januari tot oktober 2007 gedaald is ten opzichte van het aantal in 2006. Hierbij is uitgegaan van de aangiften zoals deze zijn geregistreerd bij het Landelijk Transport Team van het Korps landelijke politiediensten. Met betrekking tot bovengenoemde gegevens wordt opgemerkt dat de uitkomst van de analyse een gevolg kan zijn van het dalen van de aangiftebereidheid binnen de wegtransportsector. De verklaring hiervan is niet bekend. Het Korps landelijke politiediensten geeft waar mogelijk gevolg aan aangiften. Het Klpd tracht daarnaast actiever te opereren aan de voorkant van het proces om zodoende te kunnen inspelen op de criminaliteitsontwikkelingen in de sector. Een voorbeeld hiervan is het project inzet lokvrachtwagencombinaties, waarbij het Klpd geprepareerde vrachtwagens op de meest onveilige parkeerplaatsen inzet om zo-genoemde zeilensnijders te betrappen. </antwoord>
      <antwoord nummer="6">Transportcriminaliteit wordt, zoals ik u in mijn antwoord op vraag 2 heb aangegeven, serieus en gericht aangepakt. Dat geldt eens te meer indien er sprake is van geweld tegen transportondernemers en chauffeurs. Zeker bij geweldsdelicten geldt dat zoveel als mogelijk dient te worden gedaan om een zaak op te helderen zodat verdachten vervolgd en berecht kunnen worden. Er is, kortom, geen sprake van dat de aangiften waaraan u refereert niet opgepakt zouden worden. In dat kader wijs ik ook op de concrete afspraken die zijn gemaakt tussen de overheid, het bedrijfsleven, en het Verbond van Verzekeraars over de aanpak van transportcriminaliteit. Deze afspraken zijn vastgelegd in het Convenant Aanpak Criminaliteit Wegtransportsector uit 2004. De inzet van alle betrokken partijen is benodigd om transportcriminaliteit effectief te bestrijden. Publiek-private samenwerking tussen deze partijen en een preventieve inzet spelen daarbij een belangrijke rol. </antwoord>
      <antwoord nummer="7">De samenwerking tussen publieke en private organisaties is van groot belang en afspraken hieromtrent zijn dan ook vastgelegd in het Convenant, waaraan bij het antwoord op vraag 6 werd gerefereerd. Een onderdeel van die samenwerking bestaat uit de gegevensuitwisseling tussen verzekeraars en politie. Naar mijn mening zijn er inderdaad voldoende mogelijkheden om informatie uit te wisselen. Dat geschiedt binnen het wettelijk kader zoals onder meer neergelegd in de Wet bescherming persoonsgegevens en de Wet politiegegevens. Eventuele belemmeringen worden door de partijen onderling ter sprake gebracht en overkomen, uiteraard binnen het geldende kader van wet- en regelgeving. </antwoord>
      <noten afkomstig="antwoord"/>
   </antwoorden>
</kvr>
