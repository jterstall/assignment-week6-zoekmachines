<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hijum en Aasted Madsen (beiden CDA) aan de minister van Verkeer en Waterstaat en de staatssecretaris van Volksgezondheid, Welzijn en Sport over de gehandicaptenparkeerkaart. (Ingezonden 22 mei 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25964
</item>
         <item attribuut="Inhoud">Vragen over het kennelijk ontbreken van een eensluidend (uniform) gebruiksvoorschrift van de gehandicaptenparkeerkaart, waardoor er tusen gemeenten verschillen bestaan in het gehandicaptenparkeerbeleid.</item>
         <item attribuut="Rubriek">Staats- en bestuursrecht (Gemeenten) Verkeer, vervoer en waterstaat (Motorrijtuigen) Welzijn (Lichamelijk gehandicapten)</item>
         <item attribuut="Trefwoorden">Gemeenten Lichamelijk gehandicapten Parkeren</item>
         <item attribuut="Vindplaats">Kamervragen met antwoord 2005-2006, nr. 1789, Tweede Kamer</item>
         <item attribuut="Vraagnr_bij_indiening">2050613690</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
            <persoon partij="CDA">Aasted Madsen</persoon>
         </item>
         <item attribuut="Datum_reaktie">2006-07-05</item>
         <item attribuut="Datum_indiening">2006-05-22</item>
         <item attribuut="Document-id">KVR25964</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3811" allpagenumbers="3811 3812" vetnummer="2050613690" code="0506tkkvr1789" lopendefooter="Tweede Kamer, vergaderjaar 2005–2006, Aanhangsel" filenaam="KVR25964" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1789" onderwerp="" indiendatum="2006-05-22">
         <vrager partij="CDA" oorsprong="parlement">Van Hijum</vrager>
         <vrager partij="CDA" oorsprong="parlement">Aasted Madsen</vrager>
         <vraagt-aan>de minister van Verkeer en Waterstaat en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-07-5">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Klopt het dat ons land geen eensluidend gebruiksvoorschrift kent voor de gehandicaptenparkeerkaart, waardoor er tussen gemeenten verschillen bestaan in het gehandicaptenparkeerbeleid? </vraag>
      <vraag nummer="2">Deelt u de mening dat deze verschillen de mobiliteit van gebruikers van de gehandicaptenparkeerkaart ernstig kunnen belemmeren, bijvoorbeeld doordat gebruikers telkens bij gemeenten moeten nagaan of zij al dan niet betaald moeten parkeren en, als dat zo is, of zij (vanuit een rolstoel) gebruik kunnen maken van de parkeerautomaat? </vraag>
      <vraag nummer="3">Klopt het dat landen als Duitsland, België en Luxemburg wel een uniform gebruiksvoorschrift voor de gehandicaptenparkeerkaart kennen, waardoor in deze landen in elke gemeente hetzelfde parkeerbeleid geldt voor gehandicapten? </vraag>
      <vraag nummer="4">Wilt u onderzoeken op welke wijze in ons land tot een uniform gebruiksvoorschrift voor de gehandicaptenparkeerkaart kan worden gekomen en welke wet- en regelgeving daartoe aangepast zou moeten worden? Wilt u de Kamer hierover informeren? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Landelijk geldende eensluidende voorschriften zijn opgenomen in het RVV 1990. Dit betreft artikel 26 (parkeren op gehandicaptenparkeerplaatsen) en artikel 85 (uitzonderingen ten aanzien van parkeren in parkeerschijfzones, langs een blauwe streep, langs een onderbroken gele streep, op plaatsen waar ingevolge bord E1 een parkeerverbod geldt en binnen erven). Voor het overige is er voor gekozen om gemeenten een eigen parkeerbeleid te laten voeren, waarvan ook het gehandicaptenparkeerbeleid deel uitmaakt. Hierdoor kunnen er, met name wat betaald parkeren betreft, ook ten aanzien van de faciliteiten voor houders van een gehandicaptenparkeerkaart verschillen zijn tussen gemeenten. </antwoord>
      <antwoord nummer="2">Bij het uitreiken van de gehandicaptenparkeerkaart krijgt de houder een overzicht van de regelgeving ten aanzien van parkeren op plaatsen voor betaald parkeren in de desbetreffende gemeente. Hoe de regels in andere gemeenten zijn dient de houder nu nog zelf te onderzoeken. Ik kom daar later in het antwoord op vragen 3 en 4 op terug. In dat opzicht is er sprake van enig ongemak, dat – voor de goede orde – beperkt blijft tot de vraag of op een algemene of speciale parkeerplaats betaald moet worden en of er sprake is van een maximumduur. Het gaat mij dan ook te ver om van een ernstige belemmering van de mobiliteit te spreken. Temeer daar op een plaats waar een parkeerverbod geldt, houders van een gehandicaptenparkeerkaart maximaal 3 uur mogen parkeren als zij een parkeerschijf gebruiken (en het verkeer niet hinderen). </antwoord>
      <antwoord nummer="3 en 4">Gehandicaptenparkeerbeleid is onderdeel van het decentrale parkeerbeleid, dat geldt voor eenieder, ongeacht eventuele beperkingen. Er is gekozen voor het decentrale karakter om het gemeenten mogelijk te maken het parkeerbeleid vorm te geven op basis van de plaatselijke omstandigheden. Het centraliseren van het parkeerbeleid voor houders van een gehandicaptenparkeerkaart zou daarmee in strijd zijn. Het zou een aanpassing van de Gemeentewet vergen, met name de artikelen 225 en 234. Voor een dergelijke aanpak kies ik niet. Het primaire probleem is immers dat men niet weet hoe verschillende gemeenten het al dan niet betaald parkeren voor houders van een gehandicaptenparkeerkaart hebben geregeld. Dit kan worden opgelost door deze gegevens gemakkelijk toegankelijk te maken, ook voor buitenlandse bezoekers. Het onderbrengen van de desbetreffende informatie van alle gemeenten op één website zou de situatie een stuk overzichtelijker maken. Ik zal in overleg treden met de VNG en de landelijke gehandicaptenorganisaties over het tot stand brengen van zo’n totaaloverzicht. Mij is bekend dat de Stichting Gehandicaptenbelangen Houten hierin al pionierswerk heeft verricht waarop wellicht kan worden aangesloten, (zie www.houten.com/sgh/werkgroepen /betaaldparkeren.html). Bij een dergelijke oplossing heeft mijns inziens het verzamelen van wettelijke gebruiksvoorschriften in andere landen weinig meerwaarde. In ieder geval is mij bekend dat ook in België tussen gemeenten verschillen bestaan voor wat betreft het al dan niet verschuldigd zijn van parkeergeld door houders van een gehandicaptenparkeerkaart. </antwoord>
      <noten afkomstig="antwoord"/>
   </antwoorden>
</kvr>
