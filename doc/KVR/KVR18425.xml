<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over Europa, de VS en passagiersgegevens. (Ingezonden 4 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18425
</item>
         <item attribuut="Inhoud">Vragen naar aanleiding van een bericht in het Algemeen Dagblad van 3 juli 2003 waaruit blijkt dat de Verenigde Staten niet bereid zouden zijn om te komen tot een regeling conform de Europese richtlijnen over de behandeling van passagiersgegevens.</item>
         <item attribuut="Rubriek">Staats- en bestuursrecht (Privacy) Verkeer, vervoer en waterstaat (Luchtvaart) Verkeer, vervoer en waterstaat (Personenvervoer)</item>
         <item attribuut="Trefwoorden">Luchtvervoer Personenvervoer Persoonsregistratie Privacy</item>
         <item attribuut="Vindplaats">Kamervragen met antwoord 2002-2003, nr. 1844, Tweede Kamer</item>
         <item attribuut="Vraagnr_bij_indiening">2020314530</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-09-01</item>
         <item attribuut="Datum_indiening">2003-07-04</item>
         <item attribuut="Document-id">KVR18425</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3873" allpagenumbers="3873 3874" vetnummer="2020314530" code="0203tkkvr1844" lopendefooter="Tweede Kamer, vergaderjaar 2002–2003, Aanhangsel" filenaam="KVR18425" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1844" onderwerp="" indiendatum="2003-07-4">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-09-1">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Europa tikt VS op de vingers»? <voetnoot nummer="1"/>
      </vraag>
      <vraag nummer="2" voetnoot="2">Blijkt hieruit dat de Verenigde Staten niet bereid zijn om tot een fatsoenlijke regeling te komen over de behandeling van passagiersgegevens, dat wil zeggen, conform de Europese richtlijnen? Zo ja, hoe beoordeelt u dan uw eerder gedane uitspraak dat de VS juist wel de gewenste maatregelen wilden nemen? <voetnoot nummer="2"/>
      </vraag>
      <vraag nummer="3">Bent u bereid de Tweede Kamer te informeren over wat er op 25 juni jl. is gerapporteerd over deze onderhandelingen tijdens de EU-VS top? </vraag>
      <vraag nummer="4">Is er nu een impasse ontstaan doordat de VS enerzijds eisen dat vliegmaatschappijen hun gegevens afstaan op straffe van een forse boete of verlies van landingsrechten, maar anderzijds weigeren de Europese privacy-richtlijn te respecteren? </vraag>
      <vraag nummer="5">Vindt u het verantwoord om lopende deze – kennelijk zeer moeizaam verlopende – onderhandelingen passagiersgegevens te verstrekken aan de VS, hoewel dit tegen Europese richtlijnen en de Nederlandse wet is? Zo ja, waarom? Zo neen, gaat u uw beklag doen bij de regering in de Verenigde Staten? Gaat u een einde maken aan de gedoogsituatie? </vraag>
      <noten afkomstig="vraag">
         <noot nummer="1" datum="2003-07-3" bron="Algemeen Dagblad">Algemeen Dagblad, 3 juli 2003</noot>
         <noot nummer="2">Algemeen overleg over de JBZ-Raad, Kamerstuk 23 490, nr. 282</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Krachtens artikel 25, zesde lid, van richtlijn 95/46/EG, onderhandelt de Europese Commissie met de Verenigde Staten. Het doel van die onderhandelingen is te komen tot waarborgen van de zijde van de Verenigde Staten voor een passend beschermingsniveau van de persoonsgegevens van de passagiers in kwestie. Die onderhandelingen zijn op dit moment nog in volle gang. Of de Verenigde Staten uiteindelijk al dan niet bereid zijn om tot een fatsoenlijke regeling te komen inzake de behandeling van passagiersgegevens, zal in de loop van de onderhandelingen moeten blijken en staat op dit moment derhalve nog niet vast. </antwoord>
      <antwoord nummer="3">Blijkens informatie van de Europese Commissie stond het onderwerp op de agenda ter bespreking tijdens de EU-VS top op 25 juni jongstleden, maar is het niet aan de orde gekomen. </antwoord>
      <antwoord nummer="4">Neen, de onderhandelingen tussen de Verenigde Staten en de Europese Commissie zijn nog steeds gaande en de Verenigde Staten hebben nog geen definitief standpunt ingenomen. Op 12 juni jongstleden heeft de heer Bolkestein, lid van de Europese Commissie, in een brief aan de heer Ridge, secretary van het US Department of Homeland Security, het standpunt van de Europese Commissie uiteengezet. De Europese Commissie benadrukt dat het om een serieuze aangelegenheid gaat die raakt aan de fundamentele rechten en vrijheden van burgers. De Europese Commissie spreekt de wens uit dat er zo spoedig mogelijk op politiek niveau een oplossing gevonden wordt, zodat een confrontatie tussen de Verenigde Staten en de EU voorkomen kan worden. </antwoord>
      <antwoord nummer="5">Het College bescherming persoonsgegevens is belast met het toezicht op de verwerking van persoonsgegevens door in Nederland gevestigde luchtvaartmaatschappijen. Het College neemt kennis van klachten over de verstrekking van passagiersgegevens aan de Verenigde Staten. Met het oog op de nog lopende onderhandelingen tussen de Verenigde Staten en de EU acht het College het niet wenselijk om op dit moment op te treden. Wel zal het College van geval tot geval bekijken of er een bijzondere, individuele aanleiding is om meer te doen. Het College heeft de luchtvaartmaatschappijen op 24 februari jongstleden in een brief uitdrukkelijk gewezen op de informatieverplichtingen die zijn neergelegd in de artikelen 33 en 34 van de Wet bescherming persoonsgegevens. Passagiers dienen door de verantwoordelijke voor de verwerking op de hoogte te worden gesteld van het feit dat hun persoonsgegevens worden doorgegeven aan de Amerikaanse autoriteiten voor nationale-veiligheidsdoeleinden. Met de opvatting van het College ben ik het om twee redenen eens. Ten eerste zou onverbiddelijk optreden door het College op dit moment een averechts effect kunnen hebben op het standpunt van de Verenigde Staten en daarmee de onderhandelingen tussen de EU en de Verenigde Staten mogelijkerwijs frustreren. Ten tweede zou onverbiddelijk optreden de luchtvaartmaatschappijen in een zeer moeilijke en ongewenste positie brengen. Luchtvaartmaatschappijen zouden worden beboet door de Verenigde Staten en het ergste geval zelfs hun landingsrechten kunnen verspelen. De bevoegdheid om te onderhandelen met de Verenigde Staten over deze kwestie is krachtens richtlijn 95/46/EG uitdrukkelijk aan de Europese Commissie toegekend. Indien een lidstaat buiten de Europese Commissie om deze kwestie het onderwerp van een bilaterale betrekking zou maken, zou dat de onderhandelingen in gevaar kunnen brengen en de vervulling van de taak van Europese Commissie kunnen bemoeilijken. Een dergelijke handelwijze wordt expliciet verboden door artikel 10 van het EG verdrag. Overigens hebben de lidstaten krachtens artikel 31 van richtlijn 95/46/EG wel de bevoegdheid om de Commissie van advies te dienen over de voorstellen die zij doet ter uitvoering van de richtlijn. Tijdens het meest recente overleg tussen de Europese Commissie en de lidstaten op 11 juli jongstleden over de verstrekking van passagiersgegevens aan de Verenigde Staten was het merendeel van de lidstaten van mening dat bij de huidige stand van zaken het zeer moeilijk zou zijn voor de Commissie om vast te stellen dat de Verenigde Staten voldoende waarborgen bieden voor een passend niveau van bescherming. Ook Nederland is die mening toegedaan. </antwoord>
      <noten afkomstig="antwoord"/>
   </antwoorden>
</kvr>
