<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport over mogelijk seksueel misbruik en prostitutie van minderjarigen in Eindhoven. (Ingezonden 12 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18329
</item>
         <item attribuut="Inhoud">Vragen naar aanleiding van kranteberichten over mogelijk seksueel misbruik en prostitutie van minderjarigen in Eindhoven, in verband met het eerder door de Tweede Kamer aangenomen Nationaal Actieplan Aanpak Seksueel Misbruik van kinderen (NAPS).</item>
         <item attribuut="Rubriek">Criminaliteit en openbare orde (Slachtofferhulp) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdigen Kindermishandeling Prostitutie Slachtoffers van delicten Zedendelicten</item>
         <item attribuut="Vindplaats">Kamervragen met antwoord 2002-2003, nr. 1770, Tweede Kamer</item>
         <item attribuut="Vraagnr_bij_indiening">2020313090</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-08-25</item>
         <item attribuut="Datum_indiening">2003-06-12</item>
         <item attribuut="Document-id">KVR18329</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3703" allpagenumbers="3703 3704" vetnummer="2020313090" code="0203tkkvr1770" lopendefooter="Tweede Kamer, vergaderjaar 2002–2003, Aanhangsel" filenaam="KVR18329" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1770" onderwerp="" indiendatum="2003-06-12">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-25">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van recente berichten over seksueel misbruik en prostitutie van minderjarigen in Eindhoven? <voetnoot nummer="1"/>Wat is uw oordeel hierover? </vraag>
      <vraag nummer="2">Waren politie en Openbaar Ministerie op de hoogte van vorenbedoeld seksueel misbruik en prostitutie van minderjarigen? Zo ja, wat hebben zij tot nu toe ondernomen om dit probleem aan te pakken? Zo neen, wat is hiervan de oorzaak? </vraag>
      <vraag nummer="3">Beschikt u over gegevens van kinderprostitutie in Nederland? Zo neen, bent u bereid een onderzoek in te stellen naar de omvang van kinderprostitutie in Nederland? Bent u bereid een onderzoek in te stellen naar prostitutie onder Marokkaanse minderjarigen? </vraag>
      <vraag nummer="4">Op welke wijze wordt het door de Kamer aangenomen Nationaal Actieplan Aanpak Seksueel Misbruik van kinderen (NAPS), waarin een aantal maatregelen is opgenomen om de slachtoffers van misbruik beter te organiseren, in de praktijk toegepast en in het bijzonder in deze situatie? </vraag>
      <noten afkomstig="vraag">
         <noot nummer="1" datum="2003-06-6" bron="Het Parool">Het Parool, 6 juni 2003</noot>
         <noot nummer="2" datum="2003-06-6" bron="NRC-Handelsblad">NRC-Handelsblad, 6 juni 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. Seksueel misbruik en het profijt van prostitutie van minderjarigen zijn ernstige misdrijven, die strafbaar zijn gesteld in de artikelen 244, 245, 247, 248a, 248b, 249 en 250a van het Wetboek van Strafrecht. </antwoord>
      <antwoord nummer="2">Navraag bij de politie en het Openbaar Ministerie leert dat zij sinds september 2001 op de hoogte waren van mogelijk seksueel misbruik en prostitutie van minderjarigen in Eindhoven na ontvangst van informatie die in die richting wees. De politie heeft in overleg met het Openbaar Ministerie onmiddellijk een vooronderzoek ingesteld om na te gaan of de betreffende informatie juist was. Omdat deze vorm van criminaliteit plaatsvindt in een zeer gesloten gemeenschap en omdat in dergelijke zaken niet eerder tot aanhouding wordt overgegaan dan nadat voldoende bewijs is vergaard heeft het enige tijd geduurd voordat tot arrestaties kon worden overgegaan. Het onderzoek is nog in volle gang en heeft recentelijk nog geleid tot aanhoudingen. </antwoord>
      <antwoord nummer="3">Uit onderzoek van het Nederlands Instituut voor Sociaal Seksuologisch Onderzoek (NISSO), uit WODC-onderzoek van november 2001 naar prostitutie onder allochtone jongens en uit het, in het kader van de WODC-evaluatie van de opheffing van het bordeelverbod, door het Verwey-Jonker Instituut in juli 2002 verrichte deelonderzoek naar illegaliteit, onvrijwilligheid en minderjarigheid in de prostitutie, blijkt dat een gedegen inzicht in de omvang van kinderprostitutie in Nederland slechts mondjesmaat aanwezig is. Het gaat hier om een terrein waarop in onderzoekstechnische zin moeilijk vat is te krijgen. In het onderzoeksrapport van het Verwey-Jonker Instituut van juli 2002 worden als redenen hiervoor genoemd: • Het feit dat minderjarigen voornamelijk in de minder zichtbare prostitutiecircuits werken; • Het feit dat minderjarigen, vanwege de vaak voortdurende en uitgebreide controle van een pooier, moeilijk bereikbaar zijn voor politie, hulpverlening en onderzoekers; • De vele wisselingen van werkplek, en • Het feit dat leeftijd soms moeilijk is hard te maken. Dikwijls wordt geen aangifte gedaan van gedwongen prostitutie of, als er wel aangifte wordt gedaan, wordt deze weer ingetrokken. Mogelijke redenen hiervoor, genoemd door de werkgroep Kinderporno en Kinderprostitutie in Nederland, zijn: angst voor verlies van materiële welvaart, bedreigingen en verwrongen loyaliteit ten opzichte van de daders. Mede hierdoor heeft de politie geen exacte gegevens over de aantallen minderjarigen die in de prostitutie werkzaam zijn. Bovendien zijn er verschillen in de wijze van registratie tussen overheidsorganisaties en relevante instellingen. Op grond van het vorenstaande moet worden geconcludeerd dat er recent reeds onderzoek naar kinderprostitutie, ook onder allochtone jongens, is verricht maar dat het zeer moeilijk is gebleken om kwantitatieve gegevens te vergaren. Ik zie dan ook geen aanleiding om nader kwantitatief onderzoek naar dit onderwerp in te stellen. </antwoord>
      <antwoord nummer="4">Het Nationaal Actieplan «Aanpak seksueel misbruik van kinderen» (NAPS), dat op 19 april 2000 aan de Tweede Kamer aangeboden is, vormde de uitwerking van een aantal afspraken ter bestrijding van de commerciële exploitatie van kinderen, die in 1996 gemaakt zijn op een internationale conferentie te Stockholm. Eén van de prioriteiten van het NAPS was de preventie van seksueel misbruik, waaronder ook kinderprostitutie. De aandacht richtte zich in dit kader onder meer op het vergroten van de weerbaarheid van kinderen tegen (seksueel) machtsmisbruik en vroegtijdig signaleren van seksueel misbruik. Voorts was het stimuleren van regionale samenwerking één van de speerpunten bij de uitvoering van het NAPS. In dat kader zijn in het najaar van 2001 een drietal werkconferenties georganiseerd, waaronder één in Eindhoven. In de workshops van deze conferentie werd aandacht besteed aan het Marietje Kessels project (een preventieproject voor kinderen uit groep 7 en 8 van het basisonderwijs), de opvang van slachtoffers van kinderprostitutie, meersporenhulpverlening en vroegsignalering. </antwoord>
      <noten afkomstig="antwoord"/>
   </antwoorden>
</kvr>
