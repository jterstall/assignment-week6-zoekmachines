<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) aan de minister van Volkshuisvesting, Ruimtelijke Ordening en Milieubeheer over klimaatverandering en het Nederlandse beleid terzake methaanuitstoot. (Ingezonden 13 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12409
</item>
         <item attribuut="Inhoud">Vragen n.a.v. artikel J. Hansen, dat het broeikaseffect voornamelijk kan worden toegeschreven aan methaan (voortkomend uit o.a. lekkende oliepijpleidingen en aardgas), en de vraag of verbranding van biomassa leidt tot extra methaanuitstoot.</item>
         <item attribuut="Rubriek">Milieu (Klimaatveranderingen)</item>
         <item attribuut="Trefwoorden">Klimaatveranderingen</item>
         <item attribuut="Vindplaats">Kamervragen met antwoord 2000-2001, nr. 79, Tweede Kamer</item>
         <item attribuut="Vraagnr_bij_indiening">2990015690</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2000-10-09</item>
         <item attribuut="Datum_indiening">2000-09-13</item>
         <item attribuut="Document-id">KVR12409</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="161" allpagenumbers="161 162" vetnummer="2990015690" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12409" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="79" onderwerp="" indiendatum="2000-09-13">
         <vrager partij="VVD" oorsprong="parlement">Klein Molekamp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-10-9">
         <antwoorder functie="minister" ministerie="Volkshuisvesting, Ruimtelijke Ordening en Milieu">Pronk</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Global Warming in the 21st Century: An Alternative Scenario» van J. Hansen? <voetnoot nummer="1"/>
      </vraag>
      <vraag nummer="2">Is het waar dat de heer J. Hansen één van de grondleggers van de broeikastheorie is? </vraag>
      <vraag nummer="3" voetnoot="2">Is het waar dat in dit artikel de stijging van de gemiddelde temperatuur op aarde, zoals die vooral de laatste 25 jaar is waargenomen, voornamelijk wordt toegeschreven aan het gebruik van fossiele brandstoffen maar voornamelijk aan de toegenomen concentraties niet-CO <voetnoot nummer="2"/>-broeikasgassen, zoals methaan? </vraag>
      <vraag nummer="4">Is het waar dat lekkende oliepijpleidingen één van de voornaamste bronnen van uit menselijke activiteiten voortkomend methaan zijn? </vraag>
      <vraag nummer="5">Zo ja, is het terugdringen van de lekkages van bijvoorbeeld Russische pijpleidingen dan niet veel effectiever dan het treffen van maatregelen in Nederland? Verdienen Joint Implementationprojecten dan niet de voorkeur? </vraag>
      <vraag nummer="6">Is het waar dat verbranding van biomassa leidt tot extra methaanuitstoot? Zo ja, betekent dit dat het vervangen van kolen door biomassa bij de elektriciteitsopwekking leidt tot een nadelig effect ten aanzien van klimaatverandering? Betekent dit dan dat het Nederlandse beleid contraproductief is? </vraag>
      <vraag nummer="7">Is het waar dat het vervangen van kolen door aardgas zal leiden tot minder aerosolen in de lucht en dat daarmee minder demping van het broeikaseffect plaatsvindt, zodat het Nederlandse beleid ook op dit punt contraproductief zou zijn? </vraag>
      <noten afkomstig="vraag">
         <noot nummer="1">In de Proceedings of the National Academy of Sciences (97, 9875–9880)</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De grondleggers van de broeikastheorie leefden in de 19e eeuw (Fourier, Tyndall, Arrhenius). De heer Hansen en zijn medewerkers van het NASA Goddard Institute for Space Studies hebben vanaf 1970 diverse belangrijke wetenschappelijke bijdragen geleverd aan het klimaatonderzoek. </antwoord>
      <antwoord nummer="3">De stijging van de temperatuur in de laatste 25 jaar kan alleen worden begrepen als naast de natuurlijke oorzaken rekening wordt gehouden met de toegenomen concentraties van CO2, methaan, lachgas, de fluorideverbindingen HFK’s, PFK’s en SF6, en troposferisch ozon. De bijdrage van door de mens veroorzaakte uitstoot van CO2 aan de opwarming wordt geschat op 60% en de bijdrage van de door de mens veroorzaakte uitstoot van de niet-CO2 broeikasgassen op 40%. De bijdrage van de door de mens veroorzaakte uitstoot van methaan aan de opwarming wordt geschat op 20%. Het artikel van Hansen trekt deze feiten niet in twijfel. </antwoord>
      <antwoord nummer="4">Neen. Uit oliepijplijnen ontsnapt geen methaan. Methaan is hetzelfde gas als aardgas, dat overigens wel kan ontsnappen uit aardgasleidingen. </antwoord>
      <antwoord nummer="5">Op de eerste plaats is niet op voorhand te bepalen of deze maatregel additioneel is aan het Russische klimaatbeleid. In de tweede plaats is het de vraag of reducties verkregen door dergelijke projecten goedkoper zijn dan reducties in Nederland (gezien mogelijke investeringsrisico’s en transactiekosten). In het regeerakkoord is afgesproken dat Nederland de helft van zijn verplichtingen in het kader van het Kyoto Protocol wil nakomen met binnenlandse maatregelen en de andere helft met buitenlandse maatregelen. Ik heb namens het kabinet in de Uitvoeringsnota Klimaatbeleid deel I: binnenlandse maatregelen in de Uitvoeringsnota Klimaatbeleid deel II: buitenlandse maatregelen, uiteengezet hoe aan deze afspraak uit het regeerakkoord invulling wordt gegeven. De Minister van Economische Zaken is verantwoordelijk voor Joint Implementation projecten. Hiertoe heeft zij onlangs de Emission Reduction Unit Procurement Tender (ERU-PT) gestart. In het kader van die tender kunnen bedrijven projectvoorstellen in Annex 1 landen, dus ook in Rusland, indienen die leiden tot additionele broeikasgasreducties die kosteneffectiever zijn dan Nederlandse maatregelen. De mogelijkheid bestaat dus al voor bedrijven om projecten te identificeren en in te dienen. </antwoord>
      <antwoord nummer="6">Nee, verbranding van biomassa leidt niet tot extra methaanuitstoot, mits de verbranding volledig is. Onvolledige verbranding van biomassa (maar ook van andere gasvormige fossiele brandstoffen) kan leiden tot vorming van onverbrande koolwaterstoffen, waaronder in theorie ook methaan. Daarnaast is bekend dat verbranding van aardgas (en wellicht ook van vergaste biomassa) in gasmotoren kan leiden tot extra methaanemissie; hiernaar wordt momenteel nader onderzoek uitgevoerd. Er is dus aanleiding erop toe te zien dat verbranding steeds volledig plaats vindt; zonodig zullen daartoe aanvullende bepalingen in het Besluit Emissie-eisen Stookinstallaties worden opgenomen. </antwoord>
      <antwoord nummer="7">Het klopt dat vervanging van kolen door aardgas leidt tot minder fijn stof in de lucht, hetgeen kan leiden tot minder demping van het broeikaseffect. Zeer kleine stofdeeltjes komen vrij in de vorm van vliegas. Daarnaast ontstaan deeltjes uit zwaveldioxide en stikstofoxiden, die ook bij de verbranding van kolen vrijkomen. Vast staat dat de heersende fijn stof-concentraties op leefniveau leiden tot nadelige gezondheidseffecten bij mensen met longziekten en tot een toename en een verergering van klachten bij (oudere) mensen met hart- en vaatziekten. In een recente EU-richtlijn is een grenswaarde voor de fijn stof-concentratie in de omgevingslucht vastgelegd om de nadelige gezondheidseffecten zoveel mogelijk te voorkomen. In Nederland en andere Europese landen zal nog een aanzienlijke inspanning nodig zijn om te kunnen voldoen aan deze grenswaarde. Niettegenstaande de dempende werking van deze deeltjes op het broeikaseffect, wordt in het beleid voorrang gegeven aan het reduceren van de gezondheidsrisico’s. </antwoord>
      <noten afkomstig="antwoord"/>
   </antwoorden>
</kvr>
