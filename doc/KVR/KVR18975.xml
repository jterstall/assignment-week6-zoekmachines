<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de ministers van Justitie en van Binnenlandse Zaken en Koninkrijksrelaties over het mogelijk heenzenden van arrestanten na de ontruiming van de Blauwe Aanslag in Den Haag. (Ingezonden 9 oktober 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18975
</item>
         <item attribuut="Inhoud">Vragen over de gang van zaken bij de ontruiming van de Blauwe Aanslag. Arrestanten zouden zonder dagvaarding dan wel anoniem zijn heengezonden.</item>
         <item attribuut="Rubriek">Criminaliteit en openbare orde (Handhaving openbare orde) Strafrecht en strafprocesrecht (Vervolging) Volkshuisvesting (Overig)</item>
         <item attribuut="Trefwoorden">Aanhoudingen Dagvaarding Huisvredebreuk Openbare orde en veiligheid</item>
         <item attribuut="Vindplaats">Kamervragen met antwoord 2003-2004, nr. 382, Tweede Kamer</item>
         <item attribuut="Vraagnr_bij_indiening">2030401090</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2003-11-28</item>
         <item attribuut="Datum_indiening">2003-10-09</item>
         <item attribuut="Document-id">KVR18975</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="821" allpagenumbers="821 822" vetnummer="2030401090" code="0304tkkvr382" lopendefooter="Tweede Kamer, vergaderjaar 2003–2004, Aanhangsel" filenaam="KVR18975" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="382" onderwerp="" indiendatum="2003-10-9">
         <vrager partij="VVD" oorsprong="parlement">Griffith</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="28 november 2003), zie ook Aanhangsel Handelingen nr. 249, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hoeveel personen zijn aangehouden bij de ontruiming van de Blauwe Aanslag op 3 oktober jl.? </vraag>
      <vraag nummer="2">Op grond van welke wettelijke bepalingen zijn deze personen aangehouden? </vraag>
      <vraag nummer="3">Is het waar dat de bij de ontruiming aangehouden personen zijn heengezonden zonder dagvaarding? Zo ja, wat is de reden hiervan? </vraag>
      <vraag nummer="4">Is het waar dat bij een aantal aangehouden personen geen nader onderzoek is verricht naar hun identiteit, dat zij dus anoniem zijn gebleven en dat zij zonder dagvaarding zijn heengezonden? </vraag>
      <vraag nummer="5">Kunt u aangeven hoeveel aangehouden personen zonder dagvaarding zijn heengezonden en hoeveel van deze arrestanten anoniem zijn heengezonden? </vraag>
      <vraag nummer="6">Waarom is een aantal arrestanten zonder dagvaarding dan wel anoniem heengezonden? </vraag>
      <vraag nummer="7">Kunnen de politiekosten worden verhaald op de krakers? </vraag>
      <vraag nummer="8">Kan aangegeven worden in hoeverre de gemeente Den Haag, als een deel van de aangehouden personen anoniem is gebleven en niet is gedagvaard de ontruimingskosten, de schade en andere kosten nog kan verhalen op de krakers? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Er zijn in totaal 86 personen aangehouden. </antwoord>
      <antwoord nummer="2">Ten tijde van en voorafgaand aan de ontruiming zijn buiten het pand 29 personen aangehouden op verdenking van uiteenlopende feiten, variërend van poging tot doodslag (artikel 287 juncto artikel 45 Sr), het niet voldoen aan een ambtelijk bevel (artikel 184 Sr), belediging (artikel 267 Sr), tot overtreding van bepalingen uit de Algemene Plaatselijke Verordening. Aan acht van hen zijn dagvaardingen uitgereikt, drie zaken zijn met uitgewerkt proces-verbaal aan het Openbaar Ministerie gezonden, in twaalf zaken is een transactie aangeboden en zes zaken zijn geseponeerd. In het pand zelf zijn 50 personen aangehouden. Zij werden allen verdacht van openlijke geweldpleging tegen goederen (artikel 141 Sr) en het niet voldoen aan een ambtelijk bevel. De volgende dag zijn nog zeven personen, die zich in enkele bomen hadden vastgeketend, aangehouden ter zake van het niet voldoen aan een ambtelijk bevel. </antwoord>
      <antwoord nummer="3 t/m 6">De 50 personen uit het pand en de zeven die zich in bomen hadden vastgeketend, zijn in vrijheid gesteld zonder uitreiking van een dagvaarding. Thans wordt nader onderzoek verricht naar wie van hen verantwoordelijk gesteld kan worden voor de openlijke geweldpleging tegen goederen. Indien uit dat onderzoek blijkt van een voldoende concrete verdenking, kan de betrokkene alsnog worden vervolgd ter zake van dat feit. Dat niet aanstonds de identiteit van alle 57 personen kon worden vastgesteld, betekent geenszins dat zij niet in een later stadium kunnen worden vervolgd. Met behulp van de gemaakte foto- en video-opnamen wordt achterhaald wie waarvoor verantwoordelijk kan worden gesteld. Door middel van fotovergelijking en het afnemen van vingerafdrukken wordt getracht de identiteit van de verantwoordelijke personen vast te stellen. Op basis van deze onderzoeken zal het Openbaar Ministerie beoordelen of het opportuun is om tot vervolging over te gaan. </antwoord>
      <antwoord nummer="7" voetnoot="1 2">Bij de ontruiming van de Blauwe Aanslag is de politie ingezet ter assistentie van de deurwaarder en voor de handhaving van de openbare orde en de strafrechtelijke handhaving van de rechtsorde. Het is zeer onzeker of de kosten die de politie heeft gemaakt op de krakers kunnen worden verhaald nu een specifieke wettelijke grondslag daarvoor ontbreekt. Bij het ontbreken van een dergelijke grondslag zou dit – juridisch gezien – alleen mogelijk zijn indien de krakers jegens de politie een onrechtmatige daad in de zin van artikel 6:162 BW hebben begaan. Het niet naleven van een bevel van de rechter om de kraakpanden te ontruimen zal onrechtmatig zijn jegens de executant, maar of dit ook onrechtmatig is jegens de politie die kosten moet maken om de ontruiming te bewerkstelligen, is niet met zekerheid te zeggen. Hoewel uit diverse arresten van de Hoge Raad <voetnoot nummer="1"/>valt af te leiden dat niet uitgesloten is dat wie onrechtmatig handelt, tevens onrechtmatig handelt jegens de overheid die op grond van haar publieke taak in verband hiermee genoopt is maatregelen te treffen, is in andere arresten van de Hoge Raad <voetnoot nummer="2"/>als regel geformuleerd dat indien de publiekrechtelijke regeling op basis waarvan politie-inzet is geschied, niet in beantwoording van deze vraag voorziet, zulks een belangrijke aanwijzing is dat een verhaal langs privaatrechtelijke weg is uitgesloten. Zie ook de kamervragen naar aanleiding van ontruiming kraakpanden op Betuweroute (Aanhangsel Handelingen nr. 1033, vergaderjaar 1999–2000). </antwoord>
      <antwoord nummer="8">De gemeente Den Haag en de Vereniging de Blauwe aanslag hebben in 2000 een overeenkomst gesloten, waarvan het tijdig leeg opleveren van het gebouw deel uitmaakt. Hoewel de identiteit van de tijdens de ontruiming in het pand aanwezige personen (nog) niet is komen vast te staan, is wel duidelijk dat de Vereniging niet aan haar contractuele verplichtingen heeft voldaan. Daarom is de Vereniging aansprakelijk gesteld voor de hieruit voortvloeiende schade. Voorts zal een lopende bodemprocedure duidelijkheid moeten verschaffen over de naar het oordeel van de gemeente contractueel verschuldigde boete en het vervallen van de aanspraak op verhuiskostenvergoeding. </antwoord>
      <noten afkomstig="antwoord">
         <noot nummer="1">HR 19 december 1975, NJ 1976, 280 (Rijksweg 12) en HR 26 mei 1978, NJ 1978, 615 (gaasterdijk/Zuidpool)</noot>
         <noot nummer="2">HR 26 januari 1990, NJ 1991, 393 (Windmill) en HR 11 december 1992, NJ 1994, 639 (Brandweerkosten) en HR 21 maart 2003, NJ 2003, 360</noot>
      </noten>
   </antwoorden>
</kvr>
