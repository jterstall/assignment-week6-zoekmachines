<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Berg (SGP) over vrachtverdeling Noord-Zuid. (Ingezonden 19 juni 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5407
</item>
         <item attribuut="Rubriek">Verkeer, vervoer en waterstaat (Binnenscheepvaart)</item>
         <item attribuut="Trefwoorden">Binnenscheepvaart</item>
         <item attribuut="Vindplaats">Kamervragen met antwoord 1996-1997, nr. 1638, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SGP">Van den Berg</persoon>
         </item>
         <item attribuut="Datum_reaktie">1997-07-17</item>
         <item attribuut="Datum_indiening">1997-06-19</item>
         <item attribuut="Document-id">KVR5407</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3349" allpagenumbers="3349 3350" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1638" onderwerp="" indiendatum="1997-06-19">
         <vrager partij="SGP" oorsprong="parlement">Van den Berg</vrager>
         <vraagt-aan/>
      </vraagdata>
      <antwoorddata antwoorddatum="1997-07-17">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister-president</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft minister-president in een brief 11 december 1995 toezeggingen gedaan aan de minister-president van Wallonië inzake vrijheid in tariefvorming en vervoersvoorwaarden voor transporten via de binnenvaart naar de Luikse industriegebieden? <voetnoot nummer="1"/>
      </vraag>
      <vraag nummer="2">Zijn door of namens de Minister van Verkeer en Waterstaat of een ander lid van het kabinet andere toezeggingen – mondeling of schriftelijk – inzake vrijheid in tariefvorming en vervoersvoorwaarden voor transporten via de binnenvaart gedaan aan Wallonië? </vraag>
      <vraag nummer="3">Heeft de Commissie Onafhankelijke Deskundigen (COD) negatief geadviseerd over de door de Minister van Verkeer en Waterstaat verleende vrijstelling van de tariefplicht ten behoeve van fosfaattransporten naar het Waalse Engis? Wat was de motivatie die ten grondslag lag aan het advies van de COD en wat waren de argumenten voor de Minister om vrijstelling te verlenen? </vraag>
      <vraag nummer="4">In hoeverre vallen vervoersovereenkomsten van de Waalse onderneming Cockerill-Sambre onder artikel 29 van de Tijdelijke wet? Is door deze onderneming enige vrijstelling aangevraagd? Zo nee, dient de Minister van Verkeer en Waterstaat dan niet op te treden ter handhaving van de wet? </vraag>
      <vraag nummer="5">In hoeverre is er nog sprake van vervoersovereenkomsten als bedoeld in artikel 29, waarvoor niet een artikel 18-vrijstelling is verleend? </vraag>
      <vraag nummer="6" voetnoot="2">Wat is de stand van zaken wat betreft de door de Waalse regering ingediende klacht bij de Europese Commissie en het overleg dat is gevoerd op verzoek van de Waalse regering met vertegenwoordigers van Waalse bedrijven, waarover de Minister van Verkeer en Waterstaat rapporteerde tijdens het algemeen overleg met de Vaste Kamercommissie voor Verkeer en Waterstaat op 17 december 1996? <voetnoot nummer="2"/>
      </vraag>
      <vraag nummer="7">Is de Minister van Verkeer en Waterstaat bereid de Tijdelijke wet volledig te handhaven en zich in te blijven spannen voor handhaving van een marktaandeel van 6 miljoen ton goederen via het toerbeurtsysteem? </vraag>
      <noten afkomstig="vraag">
         <noot nummer="1" datum="1997-06-14" bron="Zie Nieuwsblad Transport">Zie Nieuwsblad Transport, 14 juni 1997</noot>
         <noot nummer="2">Zie het verslag, kamerstuk 24 036, nr. 44</noot>
      </noten>
   </vragen>
   <antwoorden aantal="6">
      <antwoord nummer="1 en 2">Nee. De Minister-President heeft geen toezeggingen gedaan, maar aangegeven dat voor bepaalde transporten, als waarop door Belgische ondernemingen wordt gedoeld, de bepalingen van artikel 18 van de Tijdelijke wet vrachtverdeling Noord–Zuid-vervoer, hierna te noemen de wet, mogelijk van toepassing kunnen zijn. Dat artikel 18 op de onderhavige transporten van toepassing kan zijn, is in lijn met het advies van de Commissie Albeda dat aan de wet ten grondslag heeft gelegen. De bedoeling was circa zes miljoen ton via de schippersbeurzen te bevrachten, en gelijktijdig circa tweederde daarvan te bevrachten op basis van de voorwaarden van artikel 18 van deze wet. Aanvragen om toepassing van artikel 18 voor de bedoelde transporten van kolen en ertsen naar bestemmingen in Wallonië, zullen de wettelijk vastgelegde procedure moeten doorlopen. Zij zullen beoordeeld worden aan de hand van de criteria in de wet en in artikel 24 van de Tijdelijke regeling vrachtverdeling Noord–Zuid-vervoer. </antwoord>
      <antwoord nummer="3">Ja. De Commissie heeft op 9 januari 1997 in haar advies opgemerkt: «Mede gezien het feit dat voor het binnenlands vervoer in België van het daar geldende tarief afwijkende vrachtprijzen kunnen worden toegepast acht de commissie de mogelijkheid aanwezig dat de ontvanger het vervoer op een andere wijze zal gaan afwikkelen. Gezien vanuit het belang van de Nederlandse binnenvaart en van de betrokken zeehavens zou dit een betreurenswaardige ontwikkeling zijn. De commissie is van mening dat het voorgaande gerede grond voor inwilliging van het verzoek zou moeten opleveren. Evenwel kan de commissie formeel niet positief adviseren, aangezien de huidige tekst van de wet in dit geval niet in toepassing van artikel 18 voorziet. Toepassing van artikel 18 punt i zou wellicht een oplossing bieden, maar daartoe zou regelgeving nodig zijn die op dit moment ontbreekt.» De argumenten om in afwijking van het advies van de COD goedkeuring te verlenen aan deze aanvraag op grond van artikel 18 onder h zijn de volgende geweest: – dat het oordeel van de Commissie in dezen echter niet gevolgd kan worden; – dat indien aanvragen om scheepsruimte betrekking hebben op artikel 18 onder h (overwegingen van concurrentie met andere wijzen van transport) tarieven en voorwaarden vrijelijk overeen zijn te komen; – dat in deze zaak de zeevaart gezien kan worden als een andere wijze van transport; – dat op grond van artikel 24 lid 2 onder d. van de Tijdelijke regeling vrachtverdeling Noord–Zuid-vervoer de goedkeuring kan worden geweigerd indien bij overwegingen van concurrentie met andere wijzen van transport, de opdrachtgever niet aannemelijk maakt dat door toepassing van artikel 18 van de wet lading vervoerd kan worden die zonder die toepassing niet in gelijke mate per binnenschip zou worden vervoerd; – dat uit hetgeen hiervoor reeds is overwogen blijkt dat indien artikel 18 niet wordt toegepast, de onderhavige vervoersovereenkomst in zijn geheel op losse schroeven komt te staan, waardoor dit vervoer zal wegvallen voor de Nederlandse binnenvaart ten gunste van de zeevaart (directe aanvoer per zeeschip in Antwerpen of Gent) dan wel ten gunste van andere vervoerstechnieken (beschikking van 4 maart 1997). De volledige tekst van zowel het genoemde advies als de beschikking zijn bijgevoegd. </antwoord>
      <antwoord nummer="4">Het is mij niet bekend in hoeverre de vervoersovereenkomsten van de onderneming Cockerill-Sambre onder artikel 29 van de wet vallen. Op 18 december 1996 is een delegatie van het Kabinet van Minister-President Collignon en een aantal Waalse ondernemingen ontvangen op het Ministerie van Verkeer en Waterstaat. Bij dit overleg, dat op ambtelijk niveau plaatsvond, is van Waalse zijde verzocht om een ontheffing ingevolge artikel 21 van de wet. Dit verzoek is afgewezen. Wel is gewezen op de mogelijkheid de onderhavige transporten aan te melden in het kader van artikel 18 van de wet. Verder is een verzoek van Waalse zijde, om de benodigde tijdsduur voor de procedure voor een aanvraag voor artikel 18 te beperken ingewilligd. Een ambtelijke delegatie heeft in januari 1997 in Namen voorlichting gegeven over de toepassing van artikel 18. De wet dient gehandhaafd te worden. Als voorbeeld daarvan moge dienen, dat besloten is om enige ondernemingen die in 1996 in het kader van de overgangsregeling te weinig tonnen over het bord hadden bevracht, dit in 1997 te laten compenseren door extra bevrachtingen via de schippersbeurzen. </antwoord>
      <antwoord nummer="5">De Rijksverkeersinspectie heeft de overgangsregeling toegepast op tien vervoersovereenkomsten. Voor negen daarvan is voor het gehele beursgedeelte een goedkeuring ex artikel 18 gegeven. Voor één overeenkomst is een gedeeltelijke goedkeuring gegeven. </antwoord>
      <antwoord nummer="6">Als reactie op de klacht van de Waalse regering is op 2 december 1996 een antwoord van de Nederlandse regering uitgegaan naar de Europese Commissie. Van de Commissie is tot op heden nog geen reactie ontvangen. Voor het tweede deel van de vraag verwijs ik naar het antwoord op vraag 4. </antwoord>
      <antwoord nummer="7">Voor wat betreft het eerste deel van de vraag, verwijs ik u naar het antwoord op vraag 4. Voor wat het tweede deel van de vraag betreft, merk ik op dat ten aanzien van alle transporten die onder het bereik van de wet vallen – ik verwijs u naar artikel 2 en artikel 3 van de wet – de wet gehandhaafd dient te worden. Ook zal ik mij blijven inspannen voor het marktaandeel, zoals in de wet omschreven, via het toerbeurtsysteem. De omvang daarvan zou omstreeks zes miljoen ton per jaar moeten zijn. </antwoord>
      <noten afkomstig="antwoord"/>
   </antwoorden>
</kvr>
