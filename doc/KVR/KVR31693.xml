<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Justitie en van Landbouw, Natuur en Voedselkwaliteit over mishandeling van dieren als voorbode van gewelddadig gedrag richting mensen. (Ingezonden 10 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31693
</item>
         <item attribuut="Inhoud">Vragen naar aanleiding van bericht (Noordhollands Dagblad, 28 februari 2008) over slachtpartij op dierenboerderij. Indiener wil weten welke maatregelen worden getroffen om dieren op kinderboerderijen te beschermen tegen pesterij en mishandeling, bovenop de inzet van eigenaren van dierenboerderijen om de veiligheid van hun dieren te waarborgen. Indiener wijst op Amerikaans onderzoek waarin sterk verband wordt aangetoond tussen huiselijk geweld en dierenmishandeling en suggereert dat geweld tegen dieren kan omslaan in aggressief gedrag tussen mensen onderling. Er zou een aanpak moeten komen van kinderen die dieren mishandelen.</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierenwelzijn</item>
         <item attribuut="Vindplaats">Kamervragen met antwoord 2007-2008, nr. 2086, Tweede Kamer</item>
         <item attribuut="Vraagnr_bij_indiening">2070814200</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2008-04-18</item>
         <item attribuut="Datum_indiening">2008-03-10</item>
         <item attribuut="Document-id">KVR31693</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4275" allpagenumbers="4275 4276" vetnummer="2070814200" code="0708tkkvr2086" lopendefooter="Tweede Kamer, vergaderjaar 2007–2008, Aanhangsel" filenaam="KVR31693" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2086" onderwerp="" indiendatum="2008-03-10">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Justitie en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="18 april 2008), zie ook Aanhangsel Handelingen nr. 1832, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Dierenbeul doodt bok en negentien eenden»? <voetnoot nummer="1"/>
      </vraag>
      <vraag nummer="2">Welke maatregelen worden getroffen om dieren op kinderboerderijen te beschermen tegen pesterijen en mishandeling door voorbijgangers en buurtbewoners? Acht u deze maatregelen voldoende? Zo ja, hoe verhoudt dit zich tot het grote aantal meldingen van geweldpleging tegen dieren en diefstal van dieren op kinderboerderijen? Zo neen, bent u bereid deze maatregelen aan te scherpen? </vraag>
      <vraag nummer="3">Bent u van mening dat eigenaren van kinderboerderijen zelf voldoende in staat zijn om de veiligheid van de dieren die zij houden te waarborgen? Zo ja, waar baseert u dat op? Zo neen, welke stappen gaat u ondernemen om het toezicht en de beveiliging van dieren op kinderboerderijen aan te scherpen? </vraag>
      <vraag nummer="4" voetnoot="2">Bent u bekend met het onderzoek van een Amerikaanse hoogleraar aan de Utah State University <voetnoot nummer="2"/>, waarin een sterk verband wordt aangetoond tussen huiselijk geweld en dierenmishandeling? </vraag>
      <vraag nummer="5">Deelt u de mening dat agressief gedrag van mensen tegen dieren kan omslaan naar agressief gedrag van mensen tegen mensen en derhalve als een belangrijk signaal beschouwd dient te worden? Zo ja, op welke wijze wilt u voorkomen dat geweldpleging van mens richting dier overgaat in geweldpleging van mens richting mens en hoe komt dit tot uiting in uw beleid? Zo neen, waarom niet? </vraag>
      <vraag nummer="6">Bent u bereid landelijk beleid te ontwikkelen voor de aanpak, het monitoren en begeleiden van kinderen die dieren mishandelen? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-02-28" bron="Noordhollands Dagblad">Noordhollands Dagblad, 28 februari 2008</noot>
         <noot nummer="2">Ascione, F.R., (2005), Children and Animals: exploring the roots of kindness and cruelty, Purdue University Press</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De eigenaar van de kinderboerderij, meestal een gemeente, een stichting of een zorginstelling, zal zich moeten inspannen om het welzijn en de gezondheid van de dieren te waarborgen. Er zijn verscheidene mogelijkheden die door de brancheorganisatie geadviseerd worden en die ook toegepast worden op verschillende kinderboerderijen: dieren ’s nachts op stal te zetten, hekwerken, alarmsystemen, verlichting en camera’s. Daarnaast adviseert de brancheorganisatie zichtbaar een telefoonnummer aan te brengen, zodat de politie gebeld kan worden bij onraad. Welke maatregelen nodig zijn, is afhankelijk van de locatie en de sociale controle ter plaatse. Het komt ook voor dat de beheerder op het terrein van de kinderboerderij woont waardoor er ook buiten openingstijden toezicht is. Wanneer overtredingen van artikel 36 en artikel 37 van de Gezondheids- en welzijnswet voor dieren worden geconstateerd, kan op reguliere wijze tot handhaving worden overgegaan. Of het daarbij gaat om grote aantallen meldingen, is mij niet bekend. Veiligheidsmaatregelen opleggen aan kinderboerderijen acht ik niet noodzakelijk omdat er voldoende mogelijkheden zijn om de dieren te beschermen en de noodzaak daartoe sterk locatiegebonden is. In het betrokken artikel «dierenbeul doodt bok en negentien eenden», is overigens geen sprake van mishandeling op een kinderboerderij. Deze gruwelijke mishandeling betrof dieren die elders werden gehouden. </antwoord>
      <antwoord nummer="4">Ja. </antwoord>
      <antwoord nummer="5" voetnoot="1">Onderzoek naar risicofactoren en de ontwikkeling van delinquent gedrag bij jongeren <voetnoot nummer="1"/>laat zien dat agressief gedrag jegens dieren vaak een onderdeel is van het gedrag van jongeren die op latere leeftijd delinquent gedrag vertonen. Het mishandelen van dieren heeft in dit kader vaak te maken met een onvoldoende ontwikkeld geweten, deze jongeren voelen zich vaak nauwelijks schuldig over hun gedrag. Wreedheid ten opzichte van dieren kan daarmee een onderdeel zijn van het totaal aan signalen dat een kind delinquent gedrag kan gaan ontwikkelen. Agressie jegens dieren is echter slechts één van de signalen voor toekomstig delinquent gedrag. Slechts in combinatie met andere signalen en risicofactoren, kan het een reden vormen om actie te ondernemen. Andere signalen zijn bijvoorbeeld problemen op school, weglopen van huis, vechten en vandalisme. Risicofactoren zijn bijvoorbeeld gebroken gezinnen en criminele gezinsleden. Vanuit de Jeugdzorg wordt hier aandacht aan besteed, maar ook bijvoorbeeld vanuit de aanpak van huiselijk geweld. </antwoord>
      <antwoord nummer="6">Er is landelijk beleid om geweldsdelicten te voorkomen, daarbij wordt gekeken naar agressief gedrag van kinderen en de bij het antwoord op de vorige vraag genoemde risicofactoren. Agressie jegens dieren is daarbij één van de signalen dat een kind of jongere delinquent gedrag kan gaan ontwikkelen. </antwoord>
      <noten afkomstig="antwoord">
         <noot nummer="1">Zoals H.B. Ferwerda, J.P. Jakobs en B.M.W.A. Beke. Signalen voor toekomstig crimineel gedrag. Een onderzoek naar de signaalwaarde van kinderdelinquentie en probleemgedrag op basis van casestudies van ernstig criminele jongeren. 1996</noot>
      </noten>
   </antwoorden>
</kvr>
