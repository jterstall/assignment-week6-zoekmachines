<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Pechtold en Van der Ham (beiden D66) aan de minister-president, minister van Algemene Zaken, en de ministers van Binnenlandse Zaken en Koninkrijksrelaties en van Verkeer en Waterstaat over de Postbus51-campagne www.fietslichtaan.nl. (Ingezonden 19 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30497
</item>
         <item attribuut="Inhoud">Vragen over de campagne waarin burgers worden gevraagd een vriend aan te melden die zonder licht rijdt. De vriend wordt vervolgens gebeld door Agent van Geel. De vragenstellers menen dat hiermee een onwenselijke mentaliteit wordt aangemoedigd en een deel van de eigen verantwoordelijkheid bij mensen zelf wordt weggehaald.</item>
         <item attribuut="Rubriek">Communicatie, media en informatievoorziening (Overig) Verkeer, vervoer en waterstaat (Fietsen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Fietsen Verkeersveiligheid Voorlichting</item>
         <item attribuut="Vindplaats">Kamervragen met antwoord 2007-2008, nr. 976, Tweede Kamer</item>
         <item attribuut="Vraagnr_bij_indiening">2070804970</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Pechtold Van der Ham</persoon>
         </item>
         <item attribuut="Datum_reaktie">2008-01-02</item>
         <item attribuut="Datum_indiening">2007-11-19</item>
         <item attribuut="Document-id">KVR30497</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2083" allpagenumbers="2083 2084" vetnummer="2070804970" code="0708tkkvr976" lopendefooter="Tweede Kamer, vergaderjaar 2007–2008, Aanhangsel" filenaam="KVR30497" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="976" onderwerp="" indiendatum="2007-11-19">
         <vrager partij="D66" oorsprong="parlement">Pechtold Van der Ham</vrager>
         <vraagt-aan>de minister-president, minister van Algemene Zaken, en de ministers van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-01-2">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de minister-president en de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Wat is uw reactie op de Postbus51-campagne www.fietslichtaan.nl waar je een vriend kan laten bellen door Agent van Geel om hem te wijzen op het feit dat fietsen mét licht verstandig is? </vraag>
      <vraag nummer="2">Deelt u de mening dat door deze campagne en een tekst als «Wil je nu iets leuks uithalen bij je vrienden? Vul hieronder het e-mailadres en het 06-nummer in van een vriend of vriendin. Die ga ik, agent Van Geel, dan hoogstpersoonlijk verrassen met een telefoontje – wedden dat je hem of haar daarna ineens altijd met licht op de fiets ziet rijden? Kan er nu al om lachen, weet je dat?» een onwenselijke mentaliteit wordt aangemoedigd en een deel van de eigen verantwoordelijkheid bij mensen zelf wordt weggehaald? Zo neen, waarom niet? </vraag>
      <vraag nummer="3">Bent u bereid deze campagne direct te beëindigen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Fietsers in de leeftijd 12–18 jaar zijn een risicogroep in het verkeer. Het aantal slachtoffers onder deze groep fietsers geeft de laatste jaren een stijging te zien: van 17 doden en 379 ziekenhuisgewonden in 2005 naar 21 doden en 407 ziekenhuisgewonden in 2006. Terwijl zij vaak in het donker fietsen, rijdt bijna de helft van hen zonder licht en is hun risicobesef relatief laag. Op basis van deze gegevens is besloten in de fietsverlichtingscampagne 2007 extra aandacht te besteden aan de doelgroep jongeren 12–18 jaar. Uit onderzoek blijkt dat de kans op een boete voor hen een belangrijke motivatie is om fietsverlichting te voeren. De zelfingeschatte pakkans is echter laag. Daarom is afgesproken om in de campagnemiddelen extra nadruk te leggen op de boete bij overtreding. Dat is gevisualiseerd met de fictieve agent Van Geel. De kernboodschap is: «Met licht aan rij je veilig en voorkom je een boete van 20 Euro». Eén van de onderdelen van de fietsverlichtingscampagne is de door u genoemde belactie via internet. Gezien de doelstelling van de campagne (bevorderen van het gebruik van fietsverlichting) en de primaire doelgroep (jongeren 12–18 jaar) acht ik deze belactie functioneel. Het is een eigentijds en aansprekend middel om jongeren meer bewust te maken van het belang van goede fietsverlichting en het onderwerp binnen deze doelgroep te agenderen. </antwoord>
      <antwoord nummer="2">Als met «aanmoedigen van een onwenselijke mentaliteit» wordt bedoeld «elkaar verklikken bij de politie», dan is mijn antwoord dat er geen sprake is van het doorspelen van verstrekte persoonlijke gegevens aan de politie of een andere overheidsinstantie. De gegevens zijn uitsluitend gebruikt om contact te kunnen maken met de te bellen persoon en zijn na afloop van de actie vernietigd. Tenslotte wordt met de belactie juist een beroep gedaan op de eigen verantwoordelijkheid van fietsers om te zorgen voor zichtbaarheid in het verkeer en daarmee een actieve bijdrage te leveren aan de veiligheid van zichzelf en andere weggebruikers. In samenspraak met de dienst Publiek en Communicatie van het ministerie van Algemene Zaken zijn aan de uitvoering van de belactie vooraf de volgende voorwaarden verbonden: – De privacy van de gebruikers moet worden gewaarborgd conform de vereisten in de Wet Bescherming Persoonsgegevens. De verkregen persoonlijke gegevens mogen alleen gebruikt worden voor deze actie en na afloop moeten ze worden vernietigd. Doorspelen van de gegevens aan derden is niet toegestaan. – Er moeten voorzieningen worden getroffen om misbruik te voorkomen, met name digitaal pesten en stalken. Aan beide voorwaarden is voldaan door middel van de gekozen systematiek van de belactie. In een privacy-statement op de website is vermeld hoe met de verstrekte persoonlijke gegevens wordt omgegaan. De actie is zo opgezet dat het niet mogelijk is om dezelfde persoon meer dan één keer te laten benaderen. Geadresseerden werden niet direct gebeld, maar kregen eerst een mail, zodat ze er zelf voor konden kiezen de actie te negeren. Tot slot bevatte het «telefoontje» van de fictieve agent een standaardtekst, die op geen enkele manier gemanipuleerd kon worden. </antwoord>
      <antwoord nummer="3">De actie is op 18 november beëindigd, conform de vooraf vastgestelde looptijd. </antwoord>
      <noten afkomstig="antwoord"/>
   </antwoorden>
</kvr>
