<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Huizinga-Heringa (ChristenUnie) en Van der Staaij (SGP) aan de minister van Buitenlandse Zaken over mogelijke 'boycot' van de Israëlische ambassadeur bij de Europese Unie. (Ingezonden 12 november 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18958
</item>
         <item attribuut="Inhoud">Vragen over bericht dat de EU op korte termijn de Israëlische ambassadeur bij de Unie zal boycotten, in verband met de weigering van de Israëlische regering om de speciale EU-gezant voor het vredesproces in het Midden-Oosten te ontvangen in het licht van diens opvatting dat Israël 'misbruik maakt van de Amerikaanse strijd tegen het terrorisme in het conflict met de Palestijnen'.</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">EU Israël Midden-Oosten</item>
         <item attribuut="Vindplaats">Kamervragen met antwoord 2003-2004, nr. 371, Tweede Kamer</item>
         <item attribuut="Vraagnr_bij_indiening">2030402910</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="ChristenUnie">Huizinga-Heringa</persoon>
            <persoon partij="SGP">Van der Staaij</persoon>
         </item>
         <item attribuut="Datum_reaktie">2003-11-26</item>
         <item attribuut="Datum_indiening">2003-11-12</item>
         <item attribuut="Document-id">KVR18958</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="797" allpagenumbers="797 798" vetnummer="2030402910" code="0304tkkvr371" lopendefooter="Tweede Kamer, vergaderjaar 2003–2004, Aanhangsel" filenaam="KVR18958" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="371" onderwerp="" indiendatum="2003-11-12">
         <vrager partij="ChristenUnie" oorsprong="parlement">Huizinga-Heringa</vrager>
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-11-26">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat de Europese Unie op korte termijn de Israëlische ambassadeur bij de EU zal «boycotten»? <voetnoot nummer="1"/>
      </vraag>
      <vraag nummer="2">Op basis waarvan leeft deze verwachting bij de speciale EU-gezant voor het vredesproces in het Midden-Oosten, de heer Marc Otte? </vraag>
      <vraag nummer="3">Is door de Nederlandse regering gereageerd op het besluit van de Israëlische regering om de speciale EU-gezant niet te ontvangen? </vraag>
      <vraag nummer="4">Bent u het eens met de stelling van de speciale EU-gezant dat Israël de Amerikaanse strijd tegen het terrorisme misbruikt in het conflict met de Palestijnen? </vraag>
      <vraag nummer="5">Wat moet volgens u de inzet en houding zijn van de Europese Unie, ten aanzien van de Israëlische regering, bij de komende Associatieraad (18 november)? </vraag>
      <noten afkomstig="vraag">
         <noot nummer="1" datum="2003-11-10" bron="Site Reformatorisch Dagblad ( www.refdag.nl )">Site Reformatorisch Dagblad ( www.refdag.nl ), 10 november 2003, n.a.v. uitzending IKON «De Andere Wereld van Zondagmorgen»</noot>
      </noten>
   </vragen>
   <antwoorden aantal="4">
      <antwoord nummer="1 en 2">Nee, zoals ik tijdens het algemeen overleg van 13 november jl. ter voorbereiding op de RAZEB van 17 en 18 november jl. naar voren bracht, is er geen sprake van een EU-boycot van de Israëlische ambassadeur bij de Europese Unie in reactie op de Israëlische weigering EU-gezant Otte te ontvangen. Nederland en andere EU-landen overwegen een dergelijke boycot niet. Overigens heeft de heer Otte inmiddels zelf aangegeven dat hij met betrekking tot een mogelijke EU-boycot van de Israëlische ambassadeur bij de Europese Unie verkeerd geciteerd is. </antwoord>
      <antwoord nummer="3">Ja, zowel in het kader van de Nederlands-Israëlische bilaterale contacten als in EU-kader wordt Israël zeer regelmatig aangesproken op de weigering vertegenwoordigers van EU-lidstaten en gezant Otte te ontvangen vanwege het hebben van contact met President Arafat van de Palestijnse Autoriteit. Deze weinig opbouwende Israëlische houding heeft het streven van de Europese Unie om als lid van het Kwartet te helpen het Midden-Oosten vredesproces in beweging te brengen en een oplossing van het Palestijns-Israëlisch conflict te bewerkstelligen, aanzienlijk bemoeilijkt. Nederland is van mening dat het in het belang van alle partijen en dus ook van Israël is om kanalen voor dialoog met de EU op alle niveaus open te houden. Inmiddels heeft de Israëlische minister van Buitenlandse Zaken na de EU-Israël Associatieraad van 17 november jl. aangekondigd dat Israël normale relaties met de EU-gezant zal onderhouden. </antwoord>
      <antwoord nummer="4">Israël wordt regelmatig geconfronteerd met terroristisch geweld tegen burgers. De regering is van oordeel dat de Israëlische regering het recht en de plicht heeft zijn burgers hiertegen te beschermen. Het is wel van groot belang dat Israël daarbij het internationale recht respecteert en proportioneel optreedt. </antwoord>
      <antwoord nummer="5">Zoals al aangekondigd tijdens het algemeen overleg van 1 oktober jl. over de situatie in het Midden-Oosten als ook tijdens het algemeen overleg van 13 november jl. ter voorbereiding op de RAZEB van 17 en 18 november, is de EU-Israël Associatieraad aangegrepen voor een kritisch gesprek over de bouw van het veiligheidshek, het nederzettingenbeleid en de Israëlische boycot van EU-gezant Otte (alsmede van andere EU-vertegenwoordigers die president Arafat ontmoet hebben). </antwoord>
      <noten afkomstig="antwoord"/>
   </antwoorden>
</kvr>
