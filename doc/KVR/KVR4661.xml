<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over de keuring van dieselauto's waarbij mogelijk de lawaaigrens wordt overschreden. (Ingezonden 6 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4661
</item>
         <item attribuut="Inhoud">Betreft vragen over de schadelijke gevolgen hiervan voor de betreffende automonteurs.</item>
         <item attribuut="Rubriek">Arbeid (Arbeidsomstandigheden) Verkeer, vervoer en waterstaat (Motorrijtuigen)</item>
         <item attribuut="Trefwoorden">Arbeidsomstandigheden Motorrijtuigenkeuringen</item>
         <item attribuut="Vindplaats">Kamervragen met antwoord 1996-1997, nr. 970, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-04-04</item>
         <item attribuut="Datum_indiening">1997-03-06</item>
         <item attribuut="Document-id">KVR4661</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1985" allpagenumbers="1985 1986" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="970" onderwerp="" indiendatum="1997-03-6">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-04-4">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van een reportage in de televisieuitzending «Twee Vandaag» over de keuring van dieselauto’s in garagebedrijven waarbij de lawaaigrens wordt overschreden, met alle schadelijke gevolgen van dien voor de betreffende automonteurs? <voetnoot nummer="1"/>
      </vraag>
      <vraag nummer="2">Komen bij de bedoelde keuringen in ruime mate afvalstoffen vrij, die evenzeer schadelijk kunnen zijn voor de gezondheid van de betreffende automonteurs? </vraag>
      <vraag nummer="3">Zo ja, welke maatregelen denkt u te kunnen treffen om deze emissie te beperken tot een aanvaardbaar niveau? </vraag>
      <vraag nummer="4">Welke andere maatregelen kunt u invoeren om de arbeidsomstandigheden van garagepersoneel te verbeteren? </vraag>
      <noten afkomstig="vraag">
         <noot nummer="1" datum="1997-02-27" bron="Twee Vandaag">Twee Vandaag, 27 februari 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Of bij de bedoelde keuringen in ruime mate afvalstoffen vrijkomen, valt op het moment niet te beoordelen daar mij hierover momenteel (zie vraag 3) geen gegevens bekend zijn. De vrijkomende stoffen, samengevat onder de term DieselMotorEmissies (DME), zijn in het kader van de regelgeving voor arbeidsbescherming (de Arbeidsomstandighedenwet) geclassificeerd als kankerverwekkend. Dit betekent dat werknemers beschermd dienen te worden conform de voorschriften in het Besluit kankerverwekkende stoffen en processen. In het kader van de verplichte risico-inventarisatie en evaluatie dient de werkgever volgens het genoemde besluit gegevens te verzamelen met betrekking tot de aard, mate en duur van mogelijke blootstelling aan kankerverwekkende stoffen. Werkgevers van garagebedrijven dienen dus over gegevens te beschikken of en zo ja, in welke mate de bij hen uitgevoerde keuringen leiden tot blootstelling van hun werknemers aan DME. Als blootstelling blijkt op te treden, moeten vervolgens maatregelen getroffen worden om blootstelling te voorkomen of te beperken tot een zo laag mogelijk niveau. Maatregelen impliceren bij voorkeur het werken met een gesloten systeem of – als dat technisch niet mogelijk is – het adequaat afvoeren van verontreinigde lucht. </antwoord>
      <antwoord nummer="3">De Arbeidsinspectie zal binnenkort een landelijk inspectieproject gaan uitvoeren in garagebedrijven naar de roetmeting bij de APK keuring. Zij zal bij deze inspecties onder meer aandacht schenken aan de blootstelling aan genoemde DME: enerzijds door de controle op de aanwezigheid van een adequate beoordeling van de blootstelling aan DME door de werkgever in diens risico-inventarisatie en evaluatie en anderzijds door beoordeling van de effectiviteit van de gehanteerde beschermingsmaatregelen zoals afzuiging. Er wordt door de Arbeidsinspectie naar gestreefd om op korte termijn in onderling overleg met onder andere de betrokken branche te komen tot landelijke uniforme richtlijnen voor het veilig kunnen uitvoeren van de keuring en het geven van adequate voorlichting daarover. </antwoord>
      <antwoord nummer="4">In het onder 3 genoemde inspectieproject zal de Arbeidsinspectie tevens aandacht schenken aan de geluidbelasting van werknemers. Bij de evaluatie van bedoeld project zal worden beoordeeld of en zo ja welke, nadere maatregelen terzake nodig zijn. Voor het aspect schadelijk geluid zullen de inspecteurs van de Arbeidsinspectie met name letten op werkinstructies die ten doel hebben de kans op gehoorschade zoveel mogelijk terug te dringen en de voorlichting over schadelijk geluid en beschikbaarstelling en gebruik van gehoorbeschermingsmiddelen. Ten aanzien van geluidsniveaus die zich bij de roettest voordoen, is sprake van een misverstand. Uit metingen die in opdracht van de Rijksdienst voor het Wegverkeer zijn uitgevoerd door de arbodienst RBB, blijkt dat de geluidsniveaus waaraan de werknemers tijdens het uitvoeren van de test blootstaan, niet liggen tussen de 100 dB(A) en 115 dB(A) zoals in de publicatie van de BOVAG staat vermeld. In de publicatie is namelijk sprake van geluidsvermogenniveaus welke slechts indirect in verband staan met de geluidsniveaus waaraan de werknemer tijdens het uitvoeren van de test blootstaan; de geluidsniveaus liggen tussen 90 en 95 dB(A). Het dragen van gehoorbeschermingsmiddelen is boven de 90 dB(A) verplicht. </antwoord>
      <noten afkomstig="antwoord"/>
   </antwoorden>
</kvr>
