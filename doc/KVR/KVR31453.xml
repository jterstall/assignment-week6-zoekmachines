<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Justitie en van Economische Zaken over de folder van Digibewust. (Ingezonden 28 februari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31453
</item>
         <item attribuut="Inhoud">Vragen naar aanleiding van folder van Digibewust, 'Gezinsboekje bedwing het web', waarin file sharing wordt ontmoedigd en gesteld dat downloaden in Nederland illegaal is. Indiener wil weten hoe deze bewering in de folder van Digibewust (waaraan ook het ministerie van EZ deelneemt) zich verhoudt met het feit dat downloaden in Nederland valt onder de thuiskopieregeling. Indiener suggereert dat deze onachtzaamheid in de folder staat omdat de folder een Europese uitgave is, maar dan nog had EZ de tekst voor de Nederlandse distributie moeten toetsen aan de Nederlandse wet-en regelgeving.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Netwerken) Consument (Algemeen) Staats- en bestuursrecht (Wetgeving)</item>
         <item attribuut="Trefwoorden">Consumenten Economische Zaken (ministerie) Internet Subsidies Wet- en regelgeving Auteursrecht</item>
         <item attribuut="Vindplaats">Kamervragen met antwoord 2007-2008, nr. 1862, Tweede Kamer</item>
         <item attribuut="Vraagnr_bij_indiening">2070812960</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2008-04-01</item>
         <item attribuut="Datum_indiening">2008-02-28</item>
         <item attribuut="Document-id">KVR31453</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3801" allpagenumbers="3801 3802" vetnummer="2070812960" code="0708tkkvr1862" lopendefooter="Tweede Kamer, vergaderjaar 2007–2008, Aanhangsel" filenaam="KVR31453" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1862" onderwerp="" indiendatum="2008-02-28">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Justitie en van Economische Zaken</vraagt-aan>
      </vraagdata>
      <antwoorddata antwoorddatum="1 april 2008), zie ook Aanhangsel Handelingen nr. 1797, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op de folder van Digibewust «Gezinsboekje bedwing het web!», waar file sharing wordt ontmoedigd en gesteld wordt dat downloaden in Nederland illegaal is? <voetnoot nummer="1"/>
      </vraag>
      <vraag nummer="2">Hoe oordeelt u over de bewering in de folder dat downloaden meestal illegaal is? Hoe rijmt u de uitspraak met het feit dat downloaden in Nederland valt onder de thuiskopie regeling? </vraag>
      <vraag nummer="3">Kunt u aangeven op welke wijze de folder tot stand is gekomen? </vraag>
      <vraag nummer="4">In welke Europese landen is downloaden eveneens legaal? Welke van deze landen hebben deelgenomen aan de tot standkoming van deze folder? </vraag>
      <vraag nummer="5">Vindt u dat er een evenwichtig beeld wordt geschetst van de mogelijkheden van het downloaden? Kunt u uw antwoord toelichten? </vraag>
      <vraag nummer="6">Hoe kan het zijn dat de folder meldt dat het downloaden in Nederland illegaal is? Is het waar dat dit gebeurd is vanwege het feit dat de folder een Europese uitgave is? Zo ja, waarom kan dan wel de taal maar niet de tekst aangepast zijn geworden? </vraag>
      <vraag nummer="7" voetnoot="2">Hoe oordeelt u over het feit dat Digibewust stelt dat «de tekst niet overeen zou komen met de Nederlandse wetgeving» en dat vanwege «verschillende interpretaties en onduidelijkheden» het goed is om de wetgeving eerst uit te diepen alvorens nader in te gaan op de beweringen dat de tekst onjuist zou zijn? Deelt u de mening dat dit uitdiepen gebeurd had moeten zijn ter voorbereiding van de folder? <voetnoot nummer="2"/>
      </vraag>
      <vraag nummer="8">Sluit u uit dat de folder onder invloed van de partners van het Digibewust programma tot stand is gekomen? Kunt u uw antwoord toelichten? </vraag>
      <vraag nummer="9">Kunt u onafhankelijkheid van het programma Digibewust, waar ook het Ministerie van Economische Zaken aan deelneemt, garanderen? Waarop baseert u uw antwoord? </vraag>
      <noten afkomstig="vraag">
         <noot nummer="1" weblink="http://www.trouw.nl/hetnieuws/economie/article923792.ece/Overheid_criminaliseert_legaal_downloaden?backlink=true">http://www.trouw.nl/hetnieuws/economie/article923792.ece/Overheid_criminaliseert_legaal_downloaden?backlink=true</noot>
         <noot nummer="2" weblink="http://www.digibewust.nl/news/item/Downloaden_wat_mag_wel_en_wat_niet_/97">http://www.digibewust.nl/news/item/Downloaden_wat_mag_wel_en_wat_niet_/97</noot>
      </noten>
   </vragen>
   <antwoorden aantal="9">
      <antwoord nummer="1">De folder behandelt een breed scala aan onderwerpen gericht op het vergroten van veilig gebruik van internet. De folder is informatief en daarmee nuttig voor de doelgroep. Helaas staat er op pagina 33 een fout, waar het de suggestie betreft dat downloaden in Nederland illegaal is. Het gaat hier om de zinsnede: «onthoud dat het downloaden van muziek en films vanaf het internet meestal illegaal is, tenzij je gebruik maakt van een legale site». In de Nederlandse wetgeving is alleen het uploaden van werken illegaal, indien daar auteurs- en/of naburige rechten op rusten én de rechthebbende daar geen toestemming voor heeft gegeven. Digibewust heeft toegegeven dat er een fout is gemaakt en zal deze fout herstellen. </antwoord>
      <antwoord nummer="2">De bewering is onjuist en wordt hersteld. Zie het antwoord op vraag 1. </antwoord>
      <antwoord nummer="3">De folder is gemaakt door de coördinator van INSAFE. INSAFE is het Europese Netwerk van Awareness Nodes in de Europese Unie vallend onder het Safer Internet Plus Programme van de Europese Commissie. Voor de participerende lidstaten is door de coördinator van INSAFE een nationale vertaling gemaakt. De boekjes zijn onder regie van de coördinator gedrukt. Na een check op correct gebruik van de Nederlandse taal (zie vraag 6) is het logo van Digibewust toegevoegd op de kaft. De folder zou in Nederland door Digibewust worden verspreid. De verspreiding is aangehouden tot de fout hersteld is. </antwoord>
      <antwoord nummer="4" voetnoot="1">Bij de vraag in hoeverre downloaden van beschermd materiaal geoorloofd is, is voor alle Europese lidstaten artikel 5, tweede lid, onderdeel b van de Richtlijn auteursrecht in de informatiemaatschappij (Richtlijn nr. 2001/29) het uitgangspunt. Deze richtlijn stelt daaraan een aantal randvoorwaarden, waaronder het feit dat rechthebbenden daarvoor een billijke vergoeding moeten kunnen ontvangen. Downloaden is, al dan niet onder voorwaarden, in nagenoeg alle lidstaten van de Europese Unie toegestaan. Een aantal lidstaten heeft de vraag of alleen een legale bron een legale kopie kan opleveren expliciet geadresseerd in wetgeving dan wel in jurisprudentie. Dat is bijvoorbeeld het geval voor Finland, Duitsland, Italie, Portugal, Noorwegen, Spanje, Zweden, Oostenrijk, Frankrijk en Belgie. Al deze landen hebben deelgenomen aan de totstandkoming van de folder <voetnoot nummer="1"/>. De richtlijn kent niet als voorwaarde dat een toegestane privékopie gemaakt moet zijn van een legale bron. De Nederlandse Auteurswet stelt evenmin deze voorwaarde. In de Nederlandse situatie is downloaden op zich toegestaan ongeacht het legale of illegale karakter van de bron, met dien verstande dat het leerstuk van de onrechtmatige daad daar wel grenzen aan stelt (zie ook de antwoorden op eerdere vragen van de SP daarover (Aanhangsel Handelingen, vergaderjaar 2006–2007, nr. 2256). Van een onrechtmatige daad is bijvoorbeeld sprake als kopieerbeveiligingen worden omzeild om te kunnen downloaden. </antwoord>
      <antwoord nummer="5">De folder adviseert een negental regels na te leven bij het downloaden van muziek en films van internet. Daar waar deze regels beogen ervoor te zorgen dat het downloaden op een veilige manier gebeurt worden in mijn opvatting nuttige adviezen gegeven. Daar waar in de regels gerefereerd wordt aan de juridische status van het downloaden wordt een verkeerd beeld geschetst. Zie het antwoord op vraag 1. </antwoord>
      <antwoord nummer="6">Digibewust ging er per vergissing van uit dat de coördinator van INSAFE de tekst juridisch had afgestemd op de situatie in de verschillende lidstaten, waaronder Nederland. Doordat dit niet is gebeurd, is de fout abusievelijk in de folder blijven staan. Dit betekent procedureel dat de folder door Digibewust alleen is bekeken op spel- en stijlfouten en niet aanvullend juridisch. Digibewust betreurt deze omissie en heeft haar procedures inmiddels aangepast om dit soort situaties in het vervolg te voorkomen. </antwoord>
      <antwoord nummer="7">Ik deel de opvatting niet dat er geen oordeel kan worden geveld over de tekst in de folder. Digibewust heeft de tekst op haar website inmiddels aangepast </antwoord>
      <antwoord nummer="8">Ja. De foldertekst is gemaakt door de coordinating node van het INSAFE netwerk. Digibewust en de partijen die Digibewust ondersteunen zijn niet betrokken geweest bij de inhoudelijke totstandkoming ervan. De nationale nodes hebben wel de nationale vertalingen van de Engelse tekst van de folder gekregen om te controleren op taal. Digibewust ging er per vergissing van uit dat de coördinator van INSAFE de tekst juridisch had afgestemd op de situatie in de verschillende lidstaten, waaronder Nederland. Doordat dit niet is gebeurd, is de fout abusievelijk in de folder blijven staan. Zie ook het antwoord op vraag 3. </antwoord>
      <antwoord nummer="9">Digibewust is een publiekprivaat samenwerkingsverband van overheid, bedrijfsleven en belangenorganisaties. Deze organisatiestructuur staat borg voor een grote mate van onafhankelijkheid. Deelnemende partijen, waaronder de betrokken departementen zouden eenzijdige afhankelijkheden niet toestaan. </antwoord>
      <noten afkomstig="antwoord">
         <noot nummer="1">Daarnaast hebben ook Cyprus, Denemarken, Griekenland, IJsland, Ierland, Letland, Litouwen, Luxemburg, het Verenigd Koninkrijk, Malta, Nederland, Slovenië, Slowakije en Tsjechië bijgedragen aan de totstandkoming van de folder</noot>
      </noten>
   </antwoorden>
</kvr>
