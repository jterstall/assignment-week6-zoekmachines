<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gesthuizen (SP) aan de staatssecretaris van Economische Zaken over de tarieven mobiel bellen in het buitenland. (Ingezonden 16 augustus 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29384
</item>
         <item attribuut="Inhoud">Vragen naar aanleiding van een bericht in het Financieele Dagblad van 15 augustus 2007 over een onderzoek naar de tarieven van mobiel bellen in het buitenland. De genomen maatregelen blijken niet te leiden tot lagere tarieven, zoals consumenten wel was beloofd. Indiener vraagt de minister deze kwestie in de EU aan te kaarten en desnoods de richtlijn opnieuw op de agenda te zetten.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Mobiele telefonie</item>
         <item attribuut="Vindplaats">Kamervragen met antwoord 2006-2007, nr. 2700, Tweede Kamer</item>
         <item attribuut="Vraagnr_bij_indiening">2060723220</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gesthuizen</persoon>
         </item>
         <item attribuut="Datum_reaktie">2007-09-17</item>
         <item attribuut="Datum_indiening">2007-08-16</item>
         <item attribuut="Document-id">KVR29384</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5717" allpagenumbers="5717 5718" vetnummer="2060723220" code="0607tkkvr2700" lopendefooter="Tweede Kamer, vergaderjaar 2006–2007, Aanhangsel" filenaam="KVR29384" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2700" onderwerp="" indiendatum="2007-08-16">
         <vrager partij="SP" oorsprong="parlement">Gesthuizen</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-09-17">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het onderzoek naar de tarieven van mobiel bellen in het buitenland? <voetnoot nummer="1"/>
      </vraag>
      <vraag nummer="2">Deelt u de mening dat consumenten een tijd lang een worst voor de neus is gehouden dat de genomen maatregelen zouden leiden tot lagere beltarieven, maar dat op deze wijze bellers van de regen in de drup belanden? </vraag>
      <vraag nummer="3">Waarom zijn eerdere adviezen en waarschuwingen omtrent dit probleem genegeerd tijdens de onderhandelingen over de maximale beltarieven? </vraag>
      <vraag nummer="4">Wat ziet u als mogelijke oplossing voor deze, aan de bedoeling van de genomen maatregelen tegengestelde, ontwikkeling? </vraag>
      <vraag nummer="5">Bent u bereid om dit probleem binnen de Europese Unie aan te kaarten en desnoods de richtlijn opnieuw op de agenda te zetten? </vraag>
      <noten afkomstig="vraag">
         <noot nummer="1" datum="2007-08-15" bron="Financieel Dagblad">Financieel Dagblad, 15 augustus 2007</noot>
      </noten>
   </vragen>
   <antwoorden aantal="4">
      <antwoord nummer="1">In het artikel van Het Financieele Dagblad wordt bericht dat uit een steekproef van het onderzoeksbureau A&amp;B Groep in de Nederlandse zakelijke markt blijkt dat de gemiddelde kosten voor een minuut bellen in het buitenland uitkomen op 65 eurocent in plaats van het Eurotarief van 49 eurocent (exclusief BTW, inclusief BTW ca. 58 eurocent), omdat providers de belkosten naar boven afronden op halve en hele minuten. In het artikel wordt gesuggereerd dat het bellen in het buitenland mogelijk zelfs duurder is geworden. Het artikel geeft niet aan in hoeverre de genoemde steekproef representatief is. Ten onrechte wordt in het artikel gesuggereerd dat een afronding naar bijvoorbeeld drie minuten ook mogelijk zou zijn. De stelling in het artikel dat vooral zakelijke bellers slechter af zijn omdat zij, in tegenstelling tot particuliere bellers, geen specificatie zouden krijgen van de nota, kan ik niet onderschrijven. Dit is geen algemeen gegeven en kan verschillen per aanbieder. In de roaming-verordening is een maximumtarief per minuut vastgesteld. Het staat aanbieders vrij om zelf de tijdseenheid voor afrekening vast te stellen, maar afronding van meer dan een minuut is niet toegestaan. Dit geldt overigens ook voor de binnenlandse tarieven. Dat voor bellen in het buitenland wordt afgerond op hele en halve minuten komt mede doordat de operators bij het onderling verrekenen van deze kosten (de wholesale tarieven) doorgaans afronden op halve en hele minuten. In augustus jl. heeft de European Regulators Group (ERG) guidelines doen uitgaan waarin aandacht wordt gevraagd met betrekking tot het toepassen van het afronden van de kosten van de gespreksduur op 30 seconden of een minuut. De ERG stelt voor dit nauwkeurig te monitoren en de effecten daarvan in kaart te brengen, zodat daarover kan worden bericht aan de Commissie in het kader van de evaluatie van de verordening. OPTA heeft binnen de ERG een bijdrage geleverd aan de totstandkoming van deze guidelines en zal daaraan invulling geven. </antwoord>
      <antwoord nummer="2 en 3">De Europese verordening heeft ervoor gezorgd dat de operators lagere tarieven aanbieden voor het bellen in het buitenland dan voorheen. Naast het Eurotarief worden ook andere speciale tarieven aangeboden voor internationaal bellen. De introductie van het Eurotarief heeft tot gevolg gehad dat aanbieders de tarieven hebben verlaagd. Er is dus sprake van de beoogde prijsdaling voor het bellen in het buitenland als gevolg van de verordening, waarvan de consument profiteert. Vooralsnog ontbreekt het aan voldoende inzicht wat de gevolgen zijn van de afronding van de gespreksduur. Zoals ik in vraag 1 reeds heb aangegeven, heeft dit de aandacht van de European Regulators Group. </antwoord>
      <antwoord nummer="4">In de verordening is voorzien dat de Commissie, op basis van de informatie die door de nationale toezichthoudende instanties zal worden verstrekt, de marktontwikkelingen volgt en evalueert. Uiterlijk achttien maanden na de inwerkingtreding zal aan het Europees parlement en de Raad verslag worden gedaan. De Commissie zal op basis van criteria als marktontwikkelingen, concurrentievoorwaarden en consumentenbescherming beoordelen of er noodzaak bestaat om de duur van de verordening te verlengen of de verordening te wijzigen. </antwoord>
      <antwoord nummer="5">Indien uit de voorziene evaluatie van de Commissie blijkt dat er toch sprake mocht zijn van een probleem op Europese schaal, dan zal dat worden besproken, zoals is voorzien in artikel 11 van de verordening. Ik zie geen reden om een wijziging van de verordening te agenderen vooruitlopend op de evaluatie. </antwoord>
      <noten afkomstig="antwoord"/>
   </antwoorden>
</kvr>
