<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretarissen van Volkshuisvesting, Ruimtelijke Ordening en Milieubeheer, van Defensie en van Verkeer en Waterstaat over de gedoogsituatie op de Schietrange op Vlieland. (Ingezonden 27 mei 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20718
</item>
         <item attribuut="Inhoud">Aanvullende vragen over de gehanteerde milieuvergunningen op de schietrange op Vlieland, waarbij een vergunning wordt gebruikt uit 1960. Zie ook eerdere vragen van het lid Van Gent, Aanhangsel van de Handelingen II, 2003-2004, nr. 1273.</item>
         <item attribuut="Rubriek">Milieu (Overig) Milieu (Waterverontreiniging) Veiligheidsbeleid en defensie (Overig)</item>
         <item attribuut="Trefwoorden">Milieuvergunningen Militaire oefenterreinen Waterverontreiniging</item>
         <item attribuut="Vindplaats">Kamervragen met antwoord 2003-2004, nr. 1924, Tweede Kamer</item>
         <item attribuut="Vraagnr_bij_indiening">2030414870</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2004-07-19</item>
         <item attribuut="Datum_indiening">2004-05-27</item>
         <item attribuut="Document-id">KVR20718</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4069" allpagenumbers="4069 4070 4071" vetnummer="2030414870" code="0304tkkvr1924" lopendefooter="Tweede Kamer, vergaderjaar 2003–2004, Aanhangsel" filenaam="KVR20718" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1924" onderwerp="" indiendatum="2004-05-27">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer, van Defensie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-07-19">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de ministers van Defensie en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="12">
      <vraag nummer="1">Waarom stelt de Wet verontreiniging oppervlaktewater (Wvo)gedoogbeschikking voor de Schietrange geen lozingsnormen voor verontreinigde stoffen die in het water terechtkomen? Kunt u aangeven opwelke wijze de gebruikelijke lozingsnormen dan worden gehandhaafd? </vraag>
      <vraag nummer="2" voetnoot="1">Waarom acht u het, in antwoord op mijn vraag <voetnoot nummer="1"/>of het een wenselijke situatie is om een meer dan veertig jaar oude milieuvergunning te laten herleven, «van belang te vermelden» dat Defensie in het kader van het Wvo-gedoogverzoek een «limitatieve opgave heeft verstrekt van de bij de oefeningen gebruikte munitie»? Wat is dit belang? Bent u van mening dat een dergelijke limitatieve opgave maar beperkt inzicht geeft in de milieugevolgen van de militaire activiteiten? Zo neen, waarom niet? </vraag>
      <vraag nummer="3">Waarom staat in de gedoogbeschikking van de Schietrange dat in de (toekomstige) Wvo-vergunning nader praktijkonderzoek naar de water(bodem)kwaliteit zal worden voorgeschreven, aangezien het «in 1993 uitgevoerde onderzoek getoetst moet worden aan het thans vigerende beleid en opeen aantal punten aanvulling behoeft»? Hoe kan het dat al een gedoogbeschikking is afgegeven én een Wvo-vergunning afgegeven gaat worden, terwijl klaarblijkelijk nog niet bekend is of de militaire activiteiten binnen het vigerend beleid passen? </vraag>
      <vraag nummer="4">Kunt u aangeven wat de verschillen zijn tussen de milieu-eisen in de herleefde milieuvergunning uit 1960 en de milieu-eisen die de Wet milieubeheer stelt voor militaire activiteiten opde Schietrange? </vraag>
      <vraag nummer="5">Voldoen de militaire activiteiten opde Schietrange – hoewel de Wet milieubeheer (Wm)-vergunning uit 1960 zoals u zelf zegt niet aan de huidige milieuhygiënische inzichten voldoet – aan de milieu-eisen van deze tijd, zoals gebruik van geluiddempers, voorzieningen ter voorkoming van bodemverontreinigingen (bijv. gekeurde vloeistofdichte voorzieningen) en luchtverontreiniging? Zo neen, waarom niet en bent u bereid stappen te nemen om dit te verbeteren? Binnen welke termijn kan dit worden gerealiseerd? </vraag>
      <vraag nummer="6">Hoe kan de Wvo-vergunningsprocedure separaat van de Wm-vergunningsprocedure worden verlopen, terwijl de coördinatieregeling (artikelen 8.30 en 8.31 Wm) juist coördinatie vereist? Waaruit bestaat dan die coördinatie? </vraag>
      <vraag nummer="7">Verwacht u dat uw ministerie – zoals de gedoogbeschikking stelt – met een advies over de aanvraag en het ontwerpvan de Wvo-vergunning, aan de strekking van de coördinatieregeling en de integrale beoordeling van Wvo-aspecten kan voldoen, terwijl tegelijkertijd de gegevens ontbreken om binnen anderhalf jaar te kunnen oordelen over de Wm-vergunning? Zo ja, waarom en waaruit bestaat dan het integrale karakter van dit advies? </vraag>
      <vraag nummer="8">Verwacht u dat het separaat doorlopen van de Wvo-vergunning houdbaar is voor de rechter? Zo ja, opgrond waarvan? </vraag>
      <vraag nummer="9">Deelt u de visie dat het gedogen van activiteiten met mogelijk significant effect zonder dat een toets aan de eisen van de Vogel- en habitatrichtlijn heeft plaatsgevonden, in strijd is met het EU-recht? Zo neen, waarop baseert u dat? </vraag>
      <vraag nummer="10">Hoe komt het dat Rijkswaterstaat «vanuit beleidsmatig oogpunt» geen aanleiding zag om Defensie te laten beschikken over een Wvo-vergunning, zoals in de gedoogbeschikking staat? Welk beleid wordt hier bedoeld? </vraag>
      <vraag nummer="11">Hanteert Rijkswaterstaat met betrekking tot het ministerie van Defensie beleid dat niet in lijn is met de wet? Zo ja, wat is uw standpunt daarover? Vindt u het verdedigbaar dat er naar Defensie niet handhavend wordt opgetreden, terwijl er tal van voorbeelden zijn te noemen van bedrijven waarbij dat wel is gebeurd in een vergelijkbare situatie? </vraag>
      <vraag nummer="12">Kunt u aangegeven waarom deze oefeningen opdeze wijze moeten plaatsvinden in een belangrijk natuurgebied? In het Structuurschema militaire terreinen is sprake van onderzoek naar andere locaties, maar wat voor onderzoek is uitgevoerd naar alternatieven voor het oefenen met echte munitie op Vlieland? Wat is de noodzaak om te oefenen met echte munitie? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1273" documentjaargang="2003-2004">Aanhangsel Handelingen, nr. 1273, vergaderjaar 2003–2004, vraag 6.</noot>
      </noten>
   </vragen>
   <antwoorden aantal="12">
      <antwoord nummer="1">Het heeft in het algemeen de voorkeur om lozingen door middel van eenduidige doelvoorschriften met lozings(emissie)normen te reguleren. Gelet opde aard van de activiteiten is het niet mogelijk doelvoorschriften te formuleren. De lozing is derhalve gereguleerd met middelvoorschriften (onder andere munitiegebruik, ruimen van munitie, registratie en rapportage). De handhaving bij middelvoorschriften bestaat uit administratieve controles van het munitiegebruik en de uitgevoerde ruimacties opbasis van (inzage in) logboeken en de rapportageplicht. </antwoord>
      <antwoord nummer="2">Het oogmerk van de betreffende vermelding was mogelijke misverstanden te voorkomen over de gebruiksbeperkingen voor de schietrange. De gebruiksbeperkingen uit de vigerende vergunning Wet milieubeheer (Wm) en de limiterende gebruiksopgave die de grondslag vormt voor beschikkingen in het kader van de Wvo zijn gelijktijdig van kracht. Er is daarmee sprake van een verdergaande beperking van het gebruik van de schietrange dan op grond van de vigerende Wm-vergunning alleen. De limiterende opgave van het munitiegebruik geeft indicatief inzicht in de water(bodem)milieubelasting. </antwoord>
      <antwoord nummer="3">Het in 1993 uitgevoerde onderzoek dient herhaald en in verband met ontbrekende gegevens (ter plaatse van de schietrange) aangevuld te worden teneinde de toenmaals getrokken conclusies te actualiseren en te toetsen aan het huidige emissie- en immissiebeleid (zoals vastgelegd in de Vierde Nota Waterhuishouding). Het destijds verrichte onderzoek en de aangeleverde informatie in het gedoogverzoek en in de Wvo-vergunningsaanvraag geven geen aanleiding te veronderstellen dat de hoeveelheid verontreiniging die tijdens de gedoogperiode en de daaropvolgende onderzoeksperiode in het oppervlaktewater terecht zal komen, zal leiden tot een significante verslechtering van de huidige water(bodem)kwaliteit. Opgrond van de thans beschikbare informatie heeft Defensie aannemelijk gemaakt dat de onderhavige activiteiten binnen het vigerende water(bodem)kwaliteitsbeleid passen en kan een verzoek en aanvraag om een gedoogbeschikking resp. vergunning derhalve niet worden geweigerd. </antwoord>
      <antwoord nummer="4">De herleefde milieuvergunning uit 1960 is destijds verleend opbasis van de Hinderwet. De Hinderwet beoogde schade en hinder te voorkomen of beperken. De Hinderwet is inmiddels opgevolgd door de Wet milieubeheer. De Wet milieubeheer richt zich naast aspecten als schade en hinder ook op bescherming van het milieu en indirecte hinder. In voorschriften wordt het beschermingsniveau bepaald door het ALARA-beginsel (As Low As Reasonable Achievable). Het voortschrijdend inzicht in milieuaspecten zal uitgangspunt zijn voor eventuele voorschriften in een nieuwe Wm-vergunning. </antwoord>
      <antwoord nummer="5">De herleefde vergunning uit 1960 voldoet weliswaar niet aan huidige milieuhygiënische inzichten, Defensie dient echter conform artikel 1.1a van de Wm de zorg voor het milieu voldoende in acht te nemen. Er zijn geen redenen om aan te nemen dat Defensie niet aan deze zorgplicht voldoet. </antwoord>
      <antwoord nummer="6">Zoals bekend, duurt het nog geruime tijd voordat over voldoende informatie kan worden beschikt voor een Wm-aanvraag met het verzoek de vergunning te wijzigen. Om de inhoudelijk integrale samenhang van de Wvo- en Wm-aspecten in de betreffende vergunningen te waarborgen zal VROM een advies uitbrengen over de aanvraag en het ontwerpvan de Wvo-vergunning. VROM zal opbasis van de vigerende Wm-vergunning en de informatie bij de aanvraag en het ontwerpvan de Wvo-vergunning adviseren. </antwoord>
      <antwoord nummer="7">Zie antwoord vraag 6. </antwoord>
      <antwoord nummer="8">Ja, omdat de wettelijke regels zijn en worden gevolgd. </antwoord>
      <antwoord nummer="9">Deze visie wordt gedeeld. Derhalve is er in het kader van de gedoogbeschikking Wvo getoetst of er gedurende de gedoogperiode sprake is van significante effecten op de water(bodem)kwaliteit en de daarmee samenhangende natuurwaarden van het gebied. </antwoord>
      <antwoord nummer="10">Vanaf de invoering van de Wet verontreiniging oppervlaktewateren is prioriteit gegeven aan de noodzakelijk geachte sanering van industriële lozingen. De resultaten van door Defensie geïnitieerd onderzoek naar de effecten van haar activiteiten opde water(bodem)kwaliteit ondersteunden deze beleidskeuze. Dit onderzoek maakte duidelijk dat er beleidsmatig gezien geen sprake is van significante water(bodem)verontreiniging. </antwoord>
      <antwoord nummer="11">Nee. Als Defensie voorwaarden resp. vergunningsvoorschriften overtreedt zal RWS, net als bij andere vergunninghouders, handhavend optreden. </antwoord>
      <antwoord nummer="12">In het kader van de behandeling van de Derde Nota Waddenzee in de Tweede Kamer heeft de staatssecretaris van Defensie bij brief van 26 maart 2002 onder meer gemeld dat er in Nederland geen locatiealternatieven zijn voor de schietrange. Er zijn oefenelementen die slechts in de realiteit kunnen worden beleefd of uitgevoerd en niet gesimuleerd kunnen worden. Het gebruik van munitie met de voor dat munitietype geldende standaard explosieve lading is in dat kader noodzakelijk. Verder wordt voor zover mogelijk oefenmunitie toegepast. </antwoord>
      <noten afkomstig="antwoord"/>
   </antwoorden>
</kvr>
