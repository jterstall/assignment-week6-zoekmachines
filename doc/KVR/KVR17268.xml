<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer-Mudde (SP) aan de minister van Onderwijs, Cultuur en Wetenschap over de ouderbijdrage. (Ingezonden 12 februari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17268
</item>
         <item attribuut="Inhoud">Vragen over de perikelen rond de vrijwillige ouderbijdrage, naar aanleiding van een uitspraak van de Haagse onderwijswethouder dat deze bijdrage verplicht en hoger moet worden (Algemeen Dagblad, 7 februari 2003).</item>
         <item attribuut="Rubriek">Basisonderwijs (Bekostiging basisonderwijs) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Studiekosten</item>
         <item attribuut="Vindplaats">Kamervragen met antwoord 2002-2003, nr. 846, Tweede Kamer</item>
         <item attribuut="Vraagnr_bij_indiening">2020307090</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer-Mudde</persoon>
         </item>
         <item attribuut="Datum_reaktie">2003-03-03</item>
         <item attribuut="Datum_indiening">2003-02-12</item>
         <item attribuut="Document-id">KVR17268</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1775" allpagenumbers="1775 1776" vetnummer="2020307090" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17268" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="846" onderwerp="" indiendatum="2003-02-12">
         <vrager partij="SP" oorsprong="parlement">Vergeer-Mudde</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2003-03-3">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over de uitspraak van de Haagse onderwijswethouder dat de vrijwillige ouderbijdrage verplicht en hoger moet worden? <voetnoot nummer="1"/>
      </vraag>
      <vraag nummer="2">Deelt u de mening dat de wethouder met zijn uitspraak een slecht signaal geeft aan de scholen, omdat die de indruk kunnen krijgen dat het niet erg is om de ouderbijdrage te verhogen? Zo ja, wat gaat u doen om te voorkomen dat het verkeerde signaal wordt overgebracht? </vraag>
      <vraag nummer="3">Vindt u het aanvaardbaar indien een school een incassobureau inzet voor de inning van de ouderbijdrage? Zo neen, wat gaat u doen als dit toch gebeurt? </vraag>
      <vraag nummer="4">Vindt u het aanvaardbaar indien een school de ouders van de leerlingen een contract laat tekenen waarin staat dat wordt voldaan aan de betaling van de ouderbijdrage? Vindt u het legitiem als een school een incassobureau inzet, indien de ondertekenaar van het contract de ouderbijdrage niet wil betalen aangezien de ouderbijdrage «verplicht vrijwillig» is? </vraag>
      <vraag nummer="5">Hoe verklaart u het groeiende succes van particuliere scholen? Wat gaat u doen om te voorkomen dat steeds meer ouders kiezen voor particuliere scholen? </vraag>
      <vraag nummer="6">Bent u bereid om een maximale vrijwillige ouderbijdrage wettelijk vast te leggen? Zo neen, hoe voorkomt u dat scholen de ouderbijdrage gaan verhogen om aantrekkelijk te blijven? </vraag>
      <noten afkomstig="vraag">
         <noot nummer="1" datum="2003-02-7" bron="Algemeen Dagblad">Algemeen Dagblad, 7 februari 2003</noot>
      </noten>
   </vragen>
   <antwoorden aantal="6">
      <antwoord nummer="1">Ik ben het met deze uitspraak niet eens. Ik hecht aan het in de wetgeving voor het primair en voortgezet onderwijs verankerde vrijwillige karakter van de ouderbijdrage. </antwoord>
      <antwoord nummer="2">Scholen en ouders zijn goed in staat om de strekking van een dergelijke uitspraak te duiden. De praktijk wijst uit dat scholen in overleg met ouders prudent omgaan met de hoogte van de vrijwillige ouderbijdrage. In de publicatie Ouders bij de les (november 2002, Sociaal Cultureel Planbureau) wordt geconstateerd dat de hoogte van de bijdrage al jarenlang nauwelijks is veranderd. </antwoord>
      <antwoord nummer="3">De ouderbijdrage is vrijwillig. Wel is het zo dat scholen moeten kunnen rekenen op de bijdrage zodra ouders (vrijwillig) hebben besloten in te stemmen met het betalen van een bijdrage door middel van de voor het basis-, speciaal en voortgezet onderwijs wettelijk voorgeschreven overeenkomst. Alhoewel strikt juridisch mogelijk, vind ik het inzetten van een incassobureau of van deurwaarders niet passen in de geest van de onderwijswetgeving. Ook de onderwijsorganisaties zijn van oordeel dat bij het innen van de ouderbijdrage (juridische) dwang waar mogelijk dient te worden voorkomen. </antwoord>
      <antwoord nummer="4">Zoals hiervoor is aangegeven, is de systematiek van wetgeving er op gebaseerd dat de school en de betrokken ouders jaarlijks een overeenkomst/contract kunnen sluiten over de betaling van de vrijwillige bijdrage. In dit opzicht is een contract aanvaardbaar mits voldaan wordt aan alle wettelijke voorschriften die hieraan zijn gesteld (zie hiervoor bijvoorbeeld naar het gestelde in artikel 40, eerste lid van de Wet op het primair onderwijs). Wat betreft de inschakeling van een incassobureau verwijs ik naar mijn antwoord op de vorige vraag. </antwoord>
      <antwoord nummer="5">Voor zover er gegevens beschikbaar zijn, wijzen die niet op een sterke groei of groeiend succes van particuliere scholen. Het particulier onderwijs in Nederland is in kwantitatief opzicht (zeer) beperkt van omvang. Dit heeft ongetwijfeld ook te maken met de hoge kosten voor ouders die zijn verbonden aan deze vorm van niet door de overheid bekostigd onderwijs. Binnenkort zal ik de Tweede Kamer een notitie voorleggen over het particulier (funderend) onderwijs in Nederland. </antwoord>
      <antwoord nummer="6">Nee. Zoals in het antwoord op vraag 2 is opgemerkt wijst de praktijk uit dat scholen verantwoord omgaan met het vaststellen van de hoogte van de ouderbijdrage. Daarbij komt dat de oudergeleding in de medezeggenschapsraad van de school een wettelijk instemmingsrecht heeft ten aanzien van de vaststelling of wijziging van de hoogte, samenstelling en besteding van de bijdrage. Dit instemmingsrecht biedt in de praktijk voldoende tegenwicht aan eventuele voornemens van scholen tot forse verhogingen van de ouderbijdrage. </antwoord>
      <noten afkomstig="antwoord"/>
   </antwoorden>
</kvr>
