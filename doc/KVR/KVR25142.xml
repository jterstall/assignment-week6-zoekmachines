<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de gang van zaken bij de presentatie van Syrische vreemdelingen aan een Syrische delegatie. (Ingezonden 2 maart 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25142
</item>
         <item attribuut="Inhoud">Vragen naar aanleiding van bericht website Nederlands Dagblad, over oproep voor Syrische vreemdelingen om te verschijnen voor een Syrische overheidsdelegatie die hun identiteit en nationaliteit moet vaststellen. De opgeroepen Syrische vreemdelingen zouden hiervoor een vorderingsbrief ontvangen (en moeten meebrengen) van de 'Vreemdelingendienst, unit asiel', namens de minister van Vreemdelingenzaken en Integratie, waarmee de Syrische delegatie kan concluderen dat de vreemdeling in kwestie in Nederland asiel heeft aangevraagd. In genoemde delegatie zouden zich leden van de Syrische inlichtingendienst bevinden, zodat deze identificatieprocedure ernstige gevolgen kan hebben voor de opgeroepen vreemdelingen. Aanvulling op eerdere vragen terzake van het lid Vos (ingezonden 1 maart 2006)</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Inlichtingen- en veiligheidsdiensten Legitimatie Syrië Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1078, Tweede Kamer</item>
         <item attribuut="Vraagnr_bij_indiening">2050608910</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-03-14</item>
         <item attribuut="Datum_indiening">2006-03-02</item>
         <item attribuut="Document-id">KVR25142</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2287" allpagenumbers="2287 2288" vetnummer="2050608910" code="0506tkkvr1078" lopendefooter="Tweede Kamer, vergaderjaar 2005–2006, Aanhangsel" filenaam="KVR25142" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1078" onderwerp="" indiendatum="2006-03-2">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-03-14">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat veel Syrische vreemdelingen die worden opgeroepen om te verschijnen voor de Syrische overheidsdelegatie teneinde hun identiteit en nationaliteit te laten vaststellen, daartoe een vorderingsbrief ontvangen die namens de minister voor Vreemdelingenzaken en Integratie ondertekend is met het stempel «Vreemdelingendienst, unit asiel»? Is tevens waar dat deze brief door de vreemdeling in kwestie moet worden meegenomen naar de presentatie? <voetnoot nummer="1"/>
      </vraag>
      <vraag nummer="2">Acht u dit, gezien de mogelijkheid dat de Syrische delegatie op basis van deze brieven concludeert dat deze Syrische vreemdelingen in Nederland asiel hebben gevraagd, een zorgvuldige gang van zaken, nu deze conclusie zeer ernstige gevolgen kan hebben voor de vreemdeling in kwestie? </vraag>
      <vraag nummer="3" voetnoot="2">Bent u bekend met het bericht, dat door de Syrische delegatie aan de Syrische vreemdelingen wordt gevraagd, of zij in Nederland asiel hebben gevraagd? <voetnoot nummer="2"/>Wat is uw reactie op dit bericht? Zijn de leden van de Syrische delegatie door de Nederlandse overheid geïnstrueerd om niet te vragen naar een eventueel asielverzoek? Zo neen, waarom niet? </vraag>
      <vraag nummer="4">Bent u bereid om, teneinde iedere twijfel over de vragen die door de delegatieleden gesteld worden weg te nemen, per direct toe te staan dat de advocaat of vertrouwenspersoon van de vreemdeling die gepresenteerd wordt bij het gesprek aanwezig is? Zo neen, hoe bent u van plan te waarborgen dat aan de betrokken vreemdelingen geen ongeoorloofde vragen worden gesteld? </vraag>
      <vraag nummer="5" voetnoot="3">Bent u bekend met de berichten, dat één van de leden van de Syrische delegatie Yussif Mouhamed Hamdam zou zijn, een hoge functionaris van de Syrische inlichtingendienst, die in het verleden de leiding over de Feraa Falastien-gevangenis zou hebben gehad? <voetnoot nummer="3"/>Wat is uw reactie op deze berichten? </vraag>
      <vraag nummer="6">Bent u bereid om de namen van de leden van de Syrische delegatie openbaar te maken? Zo neen, waarom niet? </vraag>
      <vraag nummer="7">Bevinden zich onder de Syrische delegatie personen die banden hebben met Syrische inlichtingen- of geheime diensten? Kunt u deze vraag met «ja» of «nee» beantwoorden? Zo ja, kunt u toelichten waarom u denkt dat Nederland zou moeten samenwerken met deze diensten in het kader van de terugkeer van Syrische vreemdelingen? Zo neen, welke garanties hebt u op dit punt aan de Syrische overheid gevraagd en gekregen? </vraag>
      <noten afkomstig="vraag">
         <noot nummer="1">Zie berichtgeving in het Nederlands Dagblad, http://www.nederlandsdagblad.nl</noot>
         <noot nummer="2">Ibidem</noot>
         <noot nummer="3">Zie berichtgeving in het Nederlands Dagblad, http://www.nederlandsdagblad.nl</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos (GroenLinks), ingezonden 1 maart 2006, (vraagnummer 2050608880). </toelichting>
   <antwoorden aantal="4">
      <antwoord nummer="1 en 2">De gepresenteerde vreemdelingen zijn allemaal op verzoek van de IND door de vreemdelingenpolitie gevorderd om in persoon op afspraak te verschijnen voor de presentatie. De schriftelijke vorderingen, waarin informatie met betrekking tot het doel, plaats, datum en tijdstip van deze afspraak is opgenomen, zijn door de vreemdelingenpolitie in sommige gevallen voorzien van een stempel waarin het woord «asiel» is vermeld. De vorderingen zijn uitsluitend bestemd voor de vreemdeling tot wie ze zijn gericht. De reden waarom aan de vreemdelingen wordt verzocht om deze vordering mee te nemen naar de afspraak, is enkel gelegen in de omstandigheid dat de vreemdelingen, die veelal niet beschikken over andere identiteitsdocumenten, zich daarmee kunnen legitimeren teneinde toegang te verkrijgen tot de betreffende (IND-)lokatie waar de presentatie plaatsvindt. De oproepen zijn door de IND niet overgelegd aan de Syrische delegatie, noch zijn de delegatieleden door de IND op de hoogte gesteld van het bestaan van deze vorderingen. Voorts zijn de vreemdelingen door de IND niet gevraagd de vordering aan de Syrische delegatie te overleggen en beschik ik niet over aanwijzingen dat de delegatieleden hebben gevraagd deze vorderingen te overleggen. </antwoord>
      <antwoord nummer="3">Het bericht in de media waarin is gesteld dat de delegatieleden hebben gevraagd naar de eventuele asielachtergrond van de gepresenteerde vreemdelingen zijn mij bekend. Ik beschik echter niet over informatie op grond waarvan ik kan vaststellen dat dergelijke vragen inderdaad door de delegatie gesteld zijn. Indien deze vraag daadwerkelijk is gesteld, is van belang dat het de diplomatieke vertegenwoordiger niet verboden is deze vragen te stellen, maar dat vreemdelingen volgens de Nederlandse regelgeving geenszins verplicht zijn om deze te beantwoorden. Om vreemdelingen die gepresenteerd worden extra bewust te maken van het feit dat zij niet verplicht zijn om vragen over deze onderwerpen te beantwoorden, wordt er, conform de aanbeveling van de Commissie Havermans, thans door de IND een flyer ten behoeve van te presenteren vreemdelingen ontwikkeld waarin deze informatie zal worden opgenomen. De flyer met deze informatie zal deze maand in gebruik worden genomen door de IND. </antwoord>
      <antwoord nummer="4">Indien een advocaat of vertrouwenspersoon van een vreemdeling die gepresenteerd wordt aangeeft bij het gesprek met de autoriteiten aanwezig te willen zijn, zal toestemming worden gevraagd aan de desbetreffende autoriteiten. Gezien de omstandigheid dat de inrichting van de feitelijke presentatie, waaronder dus ook valt de aanwezigheid van eventuele derden tijdens het gesprek, is voorbehouden aan de autoriteiten van het land waaraan de vreemdeling wordt gepresenteerd, bestaat altijd de mogelijkheid dat deze autoriteiten dit weigeren. Ik kan derhalve niet uitsluiten dat aan de betrokken vreemdelingen vragen worden gesteld die niet direct verband houden met het doel van de presentatie. Zoals ik heb aangegeven in het antwoord op vraag 3 is de vreemdeling volgens de Nederlandse wetgeving echter niet verplicht dergelijke vragen te beantwoorden. </antwoord>
      <antwoord nummer="5, 6 en 7">De Syrische autoriteiten hebben op mijn verzoek ingestemd met de openbaarmaking van de namen en functies van de leden van de delegatie. De delegatie bestond uit: generaal van politie Ghazy Ayash, hoofd immigratiedienst van de luchthaven Damascus, ressorterend onder het ministerie van Binnenlandse Zaken en ingenieur Yoseph Hamdan, burgerambtenaar bij het «civil registration centre» van het Ministerie van Binnenlandse Zaken, de afdeling verantwoordelijk voor de afgifte en centrale registratie van de identiteitsbewijzen. Ik beschik niet over informatie omtrent mogelijke banden van delegatieleden met de Syrische inlichtingen- of geheime diensten of hun functies in het verleden. De leden van de delegatie zijn immigratiedeskundigen die overgekomen zijn om, ten behoeve van de terugkeer, de identiteit en nationaliteit van de betrokken vreemdelingen vast te stellen. Dit is geschied op basis van de internationale verplichting die staten hebben om hun eigen onderdanen terug te nemen. Voor het vragen van garanties buiten dat kader bestond dan ook geen aanleiding. </antwoord>
      <noten afkomstig="antwoord"/>
   </antwoorden>
</kvr>
