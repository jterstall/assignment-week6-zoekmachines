<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla, Dijsselbloem en Van Dam (allen PvdA) aan de minister van Volkshuisvesting, Ruimtelijke Ordening en Milieubeheer over huurverhoging voor een groot aantal studenten. (Ingezonden 14 mei 2004); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20619
</item>
         <item attribuut="Inhoud">Vragen over berichten dat de woningcorporatie Stichting Sociale Huisvesting Wageningen (SSHW) de huur voor een groot aantal studenten fors zal verhogen, in verband met investeringen voor een nieuwbouwproject. Voor de nieuwe eenheden zou individuele huursubsidie kunnen gaan gelden.</item>
         <item attribuut="Rubriek">Hoger onderwijs (Studenten) Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Huursubsidies Studenten Woninghuren</item>
         <item attribuut="Vindplaats">Kamervragen met antwoord 2003-2004, nr. 1840, Tweede Kamer</item>
         <item attribuut="Vraagnr_bij_indiening">2030414340</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Dijsselbloem</persoon>
            <persoon partij="PvdA">Van Dam</persoon>
         </item>
         <item attribuut="Datum_reaktie">2004-07-05</item>
         <item attribuut="Datum_indiening">2004-05-14</item>
         <item attribuut="Document-id">KVR20619</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3895" allpagenumbers="3895 3896 3897" vetnummer="2030414340" code="0304tkkvr1840" lopendefooter="Tweede Kamer, vergaderjaar 2003–2004, Aanhangsel" filenaam="KVR20619" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1840" onderwerp="" indiendatum="14mei 2004">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-07-5">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het bericht dat woningcorporatie Stichting Sociale Huisvesting Wageningen (SSHW) de huur voor een groot aantal studenten fors zal verhogen in het kader van huurharmonisatie? <voetnoot nummer="1"/>
      </vraag>
      <vraag nummer="2">Hoe verhouden deze huurverhogingen zich tot uw inzet om te komen tot een gematigde huurverhoging? </vraag>
      <vraag nummer="3">Wat vindt u van het argument van de woningcorporatie voor deze huurverhoging, namelijk dat deze nodig is om de financieringsruimte te vergroten om 1000 nieuwe eenheden te kunnen realiseren? </vraag>
      <vraag nummer="4">In de berichtgeving wordt gesproken over een totale investering van 81 miljoen euro waarvan 29 miljoen euro als onrendabele top wordt afgeschreven. Wat is de verklaring voor de grote omvang van dit onrendabele deel van de investeringssom? Is deze grote omvang uitzonderlijk of is deze maatgevend voor de mate waarin het bouwen van voorzieningen voor studenten onrendabel is? </vraag>
      <vraag nummer="5">Welk deel van deze onrendabele top wordt gedekt door de huurverhoging voor de bewoners van de bestaande eenheden? Welk deel komt uit de reserve van de corporatie zelf? Welk deel wordt door andere partijen betaald en welke partijen zijn dit? </vraag>
      <vraag nummer="6">Hoeveel van de 1000 nieuw te bouwen eenheden vallen onder de definitie van zelfstandige wooneenheid (zoals die bij de huursubsidie gehanteerd wordt), waardoor toekomstige bewoners in aanmerking zouden kunnen komen voor Individuele Huur Subsidie? </vraag>
      <vraag nummer="7">Neemt het onrendabele deel af als huursubsidie voor alle studentencomplexen ingevoerd zou worden? Bent u bereid langs deze weg studentenhuisvesting betaalbaar én rendabel te maken? Zo neen, waarom niet? </vraag>
      <vraag nummer="8" voetnoot="2">Heeft de Stichting Sociale Huisvesting Wageningen (SSHW) geprobeerd deze onrendabele top middels matching of collegiale financiering te dekken? Zo neen, waarom niet? Zo ja, waarom is dit dan niet gelukt en hoe verhoudt zich dit tot uw toezegging <voetnoot nummer="2"/>tijdens het AO Huurbeleid in februari 2004, dat u de rijke corporaties erop zal aanspreken als de sector onvoldoende matching en collegiale financiering ten behoeve van studentenhuisvesting biedt? </vraag>
      <vraag nummer="9">Bent u bereid om maatregelen te treffen die er toe leiden dat matching of collegiale financiering alsnog plaatsvindt, om zo te voorkomen dat de huurders hier voor opdraaien? </vraag>
      <noten afkomstig="vraag">
         <noot nummer="1" datum="2004-05-6" bron="Cobouw, 11 mei jl., «Nieuwe studentenwoningen door huurharmonisering», De Gelderlander, regiokatern De Vallei, 12 mei jl., «Een sleep-in tegen het huurbeleid», op www.sshw.nl (onder «nieuwsberichten»)" titel="SSHW herziet haar huurbeleid door middel van huurharmonisatie">Cobouw, 11 mei jl., «Nieuwe studentenwoningen door huurharmonisering», De Gelderlander, regiokatern De Vallei, 12 mei jl., «Een sleep-in tegen het huurbeleid», op www.sshw.nl (onder «nieuwsberichten»), 6 mei 2004: «SSHW herziet haar huurbeleid door middel van huurharmonisatie»</noot>
         <noot nummer="2">Verslag AO Huurbeleid, Kamerstuk 27 926, nr. 20, bladzijde 9</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De SSHW streeft niet naar huurprijsmaximalisatie. De voorgenomen huurharmonisatie valt binnen het huidige stelsel van huurvaststelling voor studentenhuisvesting en past daarmee binnen de eigen beleidsvrijheid van corporaties. Het bezit van de SSHW bestaat thans uit 4300 eenheden maar zal in de komende jaren met 1000 eenheden worden uitgebreid. Het beleid van de SSHW is erop gericht door integrale huurharmonisatie voor zowel de bestaande als de nieuwe eenheden een huurprijs van 80% van de maximale huurprijs vast te stellen. Thans variëren de huurprijzen van de bestaande eenheden tussen 60 en 95% van de maximale huurprijs. De SSHW wil een kernvoorraad goedkope kamers behouden van ruim 3250 wooneenheden met een huur beneden € 175 per maand. Binnen een huurverhoging van gemiddeld 2.9% per 1 juli worden circa 700 eenheden van de SSHW in huurprijs verlaagd. Deze eenheden hebben nu een huur tussen 80 en 95% van de maximale huurprijs. De SSHW kiest niet voor verschillende percentages van de maximale huurprijs tussen zelfstandige en onzelfstandige eenheden. De oppervlakte en de voorzieningen zijn huurbepalend. In vergelijking met andere toegelaten instellingen, die studenten huisvesten, is 80% van de maximale huurprijs niet substantieel afwijkend. In enkele situaties kan deze huurharmonisatie een relatief forse huurverhoging betekenen, maar de gemiddelde huurverhoging van 2,9% ligt op het met Aedes overeengekomen maximaal gewenste stijgingspercentage. Daarbij wordt voor de zittende huurders een gefaseerd regiem ingebouwd. Zo is de maximale huurstijging voor een huurder met het laagste huidige huurpercentage t.o.v. de maximale huurprijs 5% per jaar. Ik verwacht dat de SSHW te Wageningen blijft streven naar goed betaalbare studentenhuisvesting en daarbij scherp zal letten op de prijs-kwaliteit-verhouding. De huidige aanpak past daarin. </antwoord>
      <antwoord nummer="3">De onderhavige huurharmonisatie levert maar een zeer beperkte bijdrage aan de investeringen die nodig zijn, maar is wel van betekenis voor de financiële positie van de SSHW en beïnvloedt tevens de mogelijkheden om 1000 nieuwe eenheden te kunnen realiseren. </antwoord>
      <antwoord nummer="4">Zoals in mijn antwoord op vraag 2 is aangegeven, worden de huren betaalbaar gehouden. De onrendabele top wordt bepaald door de hoogte van de stichtingskosten en de gevraagde huur. De huurstelling is hier aangepast aan het niveau dat de studenten kunnen opbrengen. Ik ben van mening, dat deze uitkomst van de onrendabele top voor de 1000 eenheden van de SSHW niet uitzonderlijk hoog is en vanwege de landelijk optredende verschillen evenmin maatgevend genoemd kan worden. </antwoord>
      <antwoord nummer="5">Zie ook antwoord 3. Over de investeringsperiode 2004–2009 is de contante waarde van de (meer)opbrengst ten gevolge van de voorgenomen huurharmonisatie 5 miljoen euro. Doordat de huurvaststelling gebaseerd wordt op de kwaliteitsvraag staan daar echter de contante waarde van de hogere lasten als gevolg van die bijbehorende kwaliteitsvraag van 4 miljoen euro tegenover. Van het voordeel van de huurharmonisatie blijft dus 1 miljoen euro over. Dit betekent dat er nog altijd ruim 28 miljoen euro uit de reserve van de SSHW moet worden bijgedragen, dan wel op een andere wijze moet worden gedekt. Als lid van KENCES maakt het investeringsvoornemen van de SSHW voor de realisatie van de 1000 eenheden deel uit van het Investeringsprogramma Studentenhuisvesting. Als onderdeel daarvan zijn de eerste deelprojecten in Wageningen ( totaal 120 eenheden) nu aangemeld bij het WIF (Woon Investerings Fonds) voor collegiale financiering. Het WIF is een initiatief van een groep samenwerkende corporaties om tot collegiale financiering te komen in de vorm van goedkope leningen. De andere deelprojecten komen in de periode 2006–2009 aan de orde. In samenhang met de financiële positie van de corporatie zal per deelproject worden bepaald of collegiale financiering dan wel matching noodzakelijk is om de voortgang van het investeringsprogramma te waarborgen. De SSHW staat niet onwelwillend tegenover eventuele matching. Het is mij voorts bekend dat corporaties graag een beroep doen op de onderwijsinstellingen om bij te dragen aan de huisvestingskosten van hun studenten. Zo ook in Wageningen. Een bijdrage door onderwijsinstellingen aan het realiseren van huisvestingseenheden van haar studenten is echter wettelijk niet toegestaan. Voor zover het nieuwbouw op grond van de universiteit Wageningen UR betreft wordt ervan uitgegaan, dat de grondaankoopprijzen vergelijkbaar zijn aan die in reguliere sociale woningbouw. Extra bijdragen via grondtransacties zijn derhalve hier niet aan de orde. </antwoord>
      <antwoord nummer="6">De 1000 eenheden worden volgens een flexibel concept gerealiseerd. Afhankelijk van de vraag worden onzelfstandige eenheden gecombineerd tot zelfstandige eenheden. Op voorhand is dus geen differentiatie aan te geven. </antwoord>
      <antwoord nummer="7">Neen. De huursubsidie is geen objectsubsidie. De exploitatielasten liggen vast. De huuropbrengst wordt bepaald aan de hand van het waarderingssysteem. De onrendabele ruimte daartussen wordt niet beïnvloed door huursubsidie. Als dit wel het geval zou zijn, wordt in feite de bekostiging van het onrendabele deel verplaatst van het investeringsvermogen van de corporatiesector naar het beschikbare budget bij de rijksoverheid voor de huursubsidie. En dat is onaanvaardbaar. Ik ben niet bereid om deze mogelijkheid voor onzelfstandige eenheden in de studentenhuisvesting open te stellen. Een tijdelijk tekort in het aanbod wordt niet opgelost met huursubsidie en daarom is er geen reden om wijzigingen in de huursubsidiewet aan te brengen. In grote delen van het land zit de woningmarkt op slot. Er bestaat behoefte aan een goede doorstroming. De oplossingen hiervoor liggen – zoals ik heb aangegeven in mijn brieven van 30 september 2003 en 5 november 2003 aan de Tweede kamer – in de nieuwbouw en herstructurering en niet in een uitbreiding van de huursubsidiewet en/of het huursubsidiebudget. De sociale sector is voldoende in staat zelf de middelen te genereren om in de benodigde extra bouwproductie te voorzien. </antwoord>
      <antwoord nummer="8">Zie mijn antwoord op vraag 5. Daaruit blijkt dat de SSHW wel degelijk op zoek is naar collegiale bijstand, ook binnen het door mij ingezette traject. Het WIF heeft zich bereid verklaard aan de realisatie van de eerste fase van het Investeringsprogramma van KENCES door middel van collegiale financiering 50 miljoen bij te dragen. Hiertoe behoren ook de eerste vier projecten van SSHW. Op grond van recent door mij van KENCES ontvangen informatie is het resultaat van de tussenkomst van het WIF nog ontoereikend omdat op ongeveer 15 miljoen gerekend kan worden. Over de oorzaken daarvan zal ik mij nader laten informeren. Ik ben met KENCES in gesprek over de realisatie van het Investeringsprogramma Studentenhuisvesting op korte termijn. Daartoe heb ik onlangs de twintig rijkste corporaties aangeschreven en uitgenodigd om collegiale bijstand te bieden aan vier projecten van twee corporaties. Tevens heb ik Aedes hierover geïnformeerd, omdat deze als brancheorganisatie heeft aangegeven een actief begeleidende rol te willen vervullen. De respons hierop is – blijkens een recente brief van KENCES – tot nu toe tegenvallend. Voor deze vier projecten (totale investering 103 miljoen euro) is voorlopig alleen in Utrecht een inbreng van 10 en misschien meer miljoen euro toegezegd door collega’s. Met een aantal meervermogende toegelaten instellingen zal ik daarom indringende gesprekken voeren over hun inzet. Indien noodzakelijk voor de realisatie van de investeringsplannen, zal ik voorstellen voor projectsteun ondersteunen. </antwoord>
      <antwoord nummer="9">Gelet op de voorgaande antwoorden zijn andere maatregelen richting SSHW niet nodig. Huurders dragen in zeer beperkte mate bij aan de dekking van de noodzakelijke investeringen. Daardoor zie ik in deze huurharmonisatie op zich hiertoe geen redenen. Wel zal ik de corporatie – gezien haar financiële draagkracht – nadrukkelijk verzoeken gebruik te maken van het instrument van matching om de onrendabele top bij deze 1000 eenheden te verkleinen. Zoals in het voorgaande aangegeven is de SSHW bereid om hiertoe over te gaan. Dit laat onverlet dat de inzet die ik in mijn brief van 5 november 2003 aan de Tweede Kamer (Kamerstuk 29 200 XI, nr. 19) heb aangegeven nog steeds overeind staat. Teneinde de productie van voldoende studentenhuisvesting mogelijk te maken zal ik zonodig meer rijke corporaties aanspreken. Bij onvoldoende resultaat sluit ik projectsteun via het Centraal Fonds Volkshuisvesting niet uit. </antwoord>
      <noten afkomstig="antwoord"/>
   </antwoorden>
</kvr>
