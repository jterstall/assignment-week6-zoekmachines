<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) over de Teakwood-plantage Flor Y Fauna in Costa Rica. (Ingezonden 14 oktober 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3984
</item>
         <item attribuut="Inhoud">Betreft de opbrengst van teakhoutplantages en de teakwood-polissen van OHRA. Zie ook Kamervraag 911 (1995-1996).</item>
         <item attribuut="Rubriek">Bedrijfsleven en industrie (Bank- en verzekeringswezen) Geld (Beleggingen) Landbouw (Bosbouw)</item>
         <item attribuut="Trefwoorden">Beleggingen Bosbouw Costa Rica Hout Verzekeringsmaatschappijen</item>
         <item attribuut="Vindplaats">Kamervragen met antwoord 1996-1997, nr. 313, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1996-11-20</item>
         <item attribuut="Datum_indiening">1996-10-14</item>
         <item attribuut="Document-id">KVR3984</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="645" allpagenumbers="645 646" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="313" onderwerp="" indiendatum="1996-10-14">
         <vrager partij="GroenLinks" oorsprong="parlement">M.B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-11-20">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister van Financie¨n</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich uw antwoorden op vragen van de Kamer met betrekking tot een rapport van het ministerie van LNV over de Teakwood-plantage Flor Y Fauna in Costa Rica? <voetnoot nummer="1"/>
      </vraag>
      <vraag nummer="2" voetnoot="3">Herinnert u zich uw oordeel over de in dit rapport genoemde zeer hoge opbrengstcijfers (1057 m <voetnoot nummer="3"/>per hectare over 20 jaar), namelijk, dat de geprognotiseerde opbrengsten niet aantoonbaar onjuist zijn en derhalve het voordeel van de twijfel krijgen totdat is aangetoond dat zij niet haalbaar zijn? </vraag>
      <vraag nummer="3" voetnoot="3">Bent u op de hoogte van een rapport van de Rain Forest Alliance, 16 augustus 1996, waarin de opbrengstcijfers neerwaarts zijn bijgesteld naar 259–416 m <voetnoot nummer="3"/>per hectare over 20 jaar? </vraag>
      <vraag nummer="4">Zult u naar aanleiding van dit rapport de conclusie trekken, dat de opbrengstcijfers in het rapport van het ministerie van LNV onrealistisch waren en herzien moeten worden volgens de prognoses van de Rain Forest Alliance? </vraag>
      <vraag nummer="5">Deelt u de opvatting, dat uw antwoorden aan de Kamer niet op juiste gegevens gestoeld waren? </vraag>
      <vraag nummer="6">Was de heer Wouters, ambtenaar van het ministerie van LNV, die het genoemde rapport over Flor Y Fauna heeft geschreven voor uw ministerie, in die tijd tevens voorzitter van de Wetenschappelijke Adviesraad van Flor Y Fauna? Was u daarvan op de hoogte toen u hem de opdracht gaf tot een rapport over Flor Y Fauna? Is hij nog steeds voorzitter van deze Adviesraad? </vraag>
      <vraag nummer="7">Heeft de heer Wouters melding gemaakt van zijn functie in de Adviesraad toen hij verklaringen aflegde tegenover rechtbanken en de Reclame Code Commissie over zijn rapport rond Flor Y Fauna? </vraag>
      <vraag nummer="8">Deelt u de opvatting, dat het niet wenselijk is dat een ambtenaar die voor uw ministerie rapporteert over een teakwood plantage lid is van een Adviesraad in dienst van diezelfde plantage? Onderschrijft u de opvatting dat een dergelijke combinatie van functies gerede twijfel oproept over de objectiviteit van het rapport? Welke consequenties verbindt u hieraan? </vraag>
      <vraag nummer="9">Wilt u de Kamer rapporteren over de bevindingen van de Projectgroep Teakhout van het Ministerie van Financie¨n? </vraag>
      <noten afkomstig="vraag">
         <noot nummer="1">Aanhangsel handelingen nr. 911, vergaderjaar 1995–1996</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="3">Het genoemde opbrengstcijfer (1057 m <voetnoot nummer="3"/>per hectare over 20 jaar) wordt in het rapport van LNV niet vermeld. Het is afkomstig uit een rapport van de advocaat van de OHRA. Zie verder mijn antwoord op vraag 4. </antwoord>
      <antwoord nummer="3" voetnoot="3 3">Ik ben op de hoogte van dit rapport, aannemende dat u bedoelt het rapport dat door Smart Wood, een onderdeel van de Rainforest Alliance, is uitgebracht op 16 augustus 1996 onder de titel Smart Wood Program Analysis of the Complaint against Flor y Fauna Teak Plantation in Costa Rica. Volgens dit rapport heeft Flor y Fauna (pagina 16 van het rapport) zelf de opbrengstcijfers naar beneden bijgesteld en verwacht nu een opbrengst van 400 – 600m <voetnoot nummer="3"/>per hectare over 20 jaar. De door u genoemde opbrengstcijfers (259 – 416 m <voetnoot nummer="3"/>per hectare over 20 jaar) zijn, zo leid ik hieruit af, daarvan afgeleide nettocijfers. Het zijn commercie¨le opbrengsten, dat wil zeggen na bewerken van het hout. In ditzelfde rapport (onder meer op pagina 26) worden in een eindconclusie via een andere berekening dan die van de OHRA de uitspraken van de OHRA over de opbrengsten van de polissen in het algemeen ondersteund. </antwoord>
      <antwoord nummer="4 en 5">In het LNV-rapport zijn geen opbrengstcijfers opgenomen. Er is inmiddels een aantal rapporten met uiteenlopende, soms zelfs met elkaar in tegenspraak zijnde, prognoses. Aantoonbaar bewijs dat e´e´n van deze prognoses is uitgekomen, is er uiteraard op dit moment niet. Ik zie de ontwikkelingen met belangstelling tegemoet en zie ook thans geen enkele reden om mij aan welke prognose dan ook te binden. </antwoord>
      <antwoord nummer="6">Nee. De heer Wouters heeft zijn rapport in december 1993 opgesteld. Hij is, in eigen tijd en onder eigen verantwoordelijkheid, van april 1994 tot april 1996 Voorzitter van de Wetenschappelijke Adviesraad geweest en heeft in de periode van begin 1994 tot en met februari 1996 op beperkte schaal tevens free lance werk gedaan voor Flor y Fauna. Hij heeft het departement hierover geı¨nformeerd. </antwoord>
      <antwoord nummer="7">Nee. De heer Wouters heeft tegenover rechtbanken en de Reclame Code Commissie geen verklaringen afgelegd over zijn rapport rond Flor y Fauna. Hij heeft desgevraagd schriftelijke verklaringen gegeven ten behoeve van de advocaat van OHRA. </antwoord>
      <antwoord nummer="8">Indien er sprake zou zijn geweest van de door u geschetste situatie deel ik uw opvatting. Nu dat niet het geval is, acht ik het niet noodzakelijk hieraan consequenties te verbinden. </antwoord>
      <antwoord nummer="9">De Projectgroep teakhout is een projectgroep, die door de Belastingdienst is ingesteld om te komen tot een uniforme fiscale behandeling van de onderscheiden teakhoutprojecten waarin door particulieren wordt deelgenomen. De Projectgroep onderzoekt louter de fiscale aspecten; dit onderzoek is thans nagenoeg afgerond. Zodra de uitkomsten van het onderzoek het toelaten, zullen de fiscaal-technische standpunten op de gebruikelijke wijze worden gepubliceerd. </antwoord>
      <noten afkomstig="antwoord"/>
   </antwoorden>
</kvr>
