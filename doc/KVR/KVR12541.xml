<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport over mogelijke verwerkingen van zieke koeien in veevoeder. (Ingezonden 25 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12541
</item>
         <item attribuut="Inhoud">Betreft berichten dat een deel van het vee van veehouderijbedrijf Roozegaarde in Zelhem niet conform de voorschriften van de Destructiewet is verwerkt als gespecificeerd risicomateriaal, maar als hoog-risicomateriaal. Deze vragen dienen ter aanvulling op Aanhangsel van de Handelingen II, 2000-2001, 185</item>
         <item attribuut="Rubriek">Veeteelt (Slachterijen) Veeteelt (Veevoeder) Veeteelt (Veeziekten)</item>
         <item attribuut="Trefwoorden">Destructie Veevoeder Veeziekten</item>
         <item attribuut="Vindplaats">Kamervragen met antwoord 2000-2001, nr. 187, Tweede Kamer</item>
         <item attribuut="Vraagnr_bij_indiening">2000101590</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2000-10-31</item>
         <item attribuut="Datum_indiening">2000-10-25</item>
         <item attribuut="Document-id">KVR12541</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="381" allpagenumbers="381 382" vetnummer="2000101590" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12541" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="187" onderwerp="" indiendatum="2000-10-25">
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-10-31">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder>de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van het «Samenvattend verslag» over de problemen op het bedrijf van veehouder B. Roozegaarde te Zelhelm (3 oktober 2000) en het artikel «Zieke koeien in veevoeder» (Algemeen Dagblad 20 oktober)? </vraag>
      <vraag nummer="2">Is het waar dat een deel van het vee, afkomstig van het bedrijf van Roozegaarde, op een onjuiste wijze is verwerkt? Kunt u aangeven wat de mogelijke risico’s zijn, indien niet conform de voorschriften in de Destructiewet is gewerkt? </vraag>
      <vraag nummer="3">Worden de bevindingen in het «samenvattend verslag» door de op de bijeenkomst aanwezige vertegenwoordigers van uw beider ministeries onderschreven? Indien dit niet het geval is, welke onderdelen van het verslag betreft dit? </vraag>
      <vraag nummer="4">Kunt u aangeven op welke wijze Rendac bv in algemene zin dieren van het bedrijf van Roozegaarde het afgelopen jaar heeft verwerkt, en hoe het toezicht daarop is geweest? </vraag>
      <vraag nummer="5">Wat is de rol geweest van de RVV? Klopt de berichtgeving dat ambtenaren van de betrokken ministeries bevestigen dat de afgevoerde dieren als hoog-risico-materiaal in plaats van gspecificeerd risicomateriaal zijn afgevoerd? </vraag>
      <vraag nummer="6">Bent u bereid op korte termijn, dat wil zeggen voor het reeds geplande algemeen overleg over de slijterproblematiek in november, de Kamer uitvoerig te informeren over de gang van zaken? Toelichting : Deze vragen dienen ter aanvulling op de eerdere vragen terzake van het lid Oplaat, ingezonden 24 oktober 2000. </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 3">Van het artikel in het Algemeen Dagblad heb ik kennisgenomen. Met betrekking tot het in de vraag genoemde «Samenvattend verslag» merk ik op dat mij alleen het verslag bekend is dat een medewerker van de Algemene Inspectiedienst (AID) van het Ministerie van LNV en zijn collega van de Keuringsdienst van Waren van het Ministerie van VWS hebben opgesteld naar aanleiding van hun bezoek aan het bedrijf van de veehouder Roozegaarde op 2 oktober 2000. Dit, getekende, verslag is gedateerd 9 oktober 2000. Elk ander verslag dat mogelijk, door wie dan ook, van dit bezoek is gemaakt, is bij genoemde ambtenaren onbekend en wordt derhalve door hen niet onderschreven. </antwoord>
      <antwoord nummer="2 en 5">Allereerst roep ik u de voorschriften van de Destructiewet in herinnering. Bij runderen ouder dan 1 jaar die op een slachtplaats worden gedood dienen alleen de BSE-risicodelen verwijderd en als Specifiek Hoog Risico Materiaal (SRM) verbrand te worden. Runderen ouder dan 1 jaar die op bedrijven gestorven of geëuthanaseerd zijn dienen in hun geheel als SRM verbrand te worden. Zoals de Tweede Kamer werd gemeld bij brief van 25 september 2000 is de gehele rundveestapel van het bedrijf Roozegaarde, bestaande uit 182 dieren, op 15 augustus 2000 door het Ministerie van LNV, voor onderzoeksdoeleinden, aangekocht. Een 35-tal dieren is op die dag overgebracht naar ID-Lelystad. Van deze groep dieren zijn 20 stuks opgestald bij ID-Lelystad voor observatie. Het restant van de groep van 35 is verdeeld over de afdelingen pathalogie van ID-Lelystad, de Gezondheidsdienst voor Dieren en de Faculteit Diergeneeskunde. ln totaal 147 dieren (182 minus 35) zijn, onder toezicht van de Rijksdienst voor de keuring van Vee en Vlees en de Keuringsdienst voor Waren, gedood op een noodslachtplaats in Tolbert. Van deze dieren zijn bloed- en weefselmonsters genomen voor onderzoeksdoeleinden. Deze dieren zijn, zoals ook blijkt uit de bewijzen van de afvoer door Rendac en de facturering aan het Ministerie van LNV, als SRM afgevoerd en verbrand. Hiermee is verder gegaan dan de voorschriften van de Destructiewet terzake. Het bloed dat bij het doden van de dieren is vrijgekomen is als HRM verwerkt; dit geheel overeenkomstig de voorschriften terzake. Uit het voorgaande blijkt dat de bewering als zou een deel van het vee van het bedrijf Roozegaarde op onjuiste wijze zijn verwerkt, elke grond mist. </antwoord>
      <antwoord nummer="4">Vanaf begin december 1999 zijn, met uitzondering van dieren die voor onderzoeksdoeleinden werden aangekocht, alleen op het bedrijf gestorven of geëuthanaseerde dieren van het bedrijf Roozegaarde afgevoerd. Deze runderkadavers zijn door Rendac conform de bepalingen van de destructiewet afgevoerd, dat wil zeggen dat runderen jonger dan 1 jaar als HRM en runderen ouder dan 1 jaar als SRM zijn behandeld. De Keuringsdienst voor Waren (KvW) houdt toezicht op het vervoer van HRM en SRM én op de gescheiden verwerking van beide typen materiaal bij de destructor. Eind december 1999 is een vijftal dieren van de betrokken veehouder voor onderzoeksdoeleinden gedood op een slachtplaats te Lichtenvoorde. Overeenkomstig de voorschriften terzake zijn de BSE-risicodelen van deze dieren als SRM verbrand. De overige resten van dieren, voorzover niet bestemd voor nader onderzoek, zijn als HRM behandeld. </antwoord>
      <noten afkomstig="antwoord"/>
   </antwoorden>
</kvr>
