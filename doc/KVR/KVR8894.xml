<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de staatssecretaris van Defensie en de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over burgermedegebruik van Defensievliegvelden. (Ingezonden 4 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8894
</item>
         <item attribuut="Inhoud">Vragen naar aanleiding van het artikel "Defensie gaat in hoger beroep" in het Eindhovens Dagblad van 23 oktober 1998, over beroep door de staatssecretaris van Defensie tegen de uitspraak van de rechtbank Den Bosch inzake de beschikking over uitbreiding van burgerluchtvaart.</item>
         <item attribuut="Rubriek">Veiligheidsbeleid en defensie (Luchtmacht) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Militaire luchthavens</item>
         <item attribuut="Vindplaats">Kamervragen met antwoord 1998-1999, nr. 949, Tweede Kamer</item>
         <item attribuut="Vraagnr_bij_indiening">2989902700</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1999-03-12</item>
         <item attribuut="Datum_indiening">1998-11-04</item>
         <item attribuut="Document-id">KVR8894</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1943" allpagenumbers="1943 1944" vetnummer="2989902700" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8894" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="949" onderwerp="" indiendatum="1998-11-4">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de staatssecretaris van Defensie en de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="12 maart 1999). Zie ook Aanhangsel Handelingen nr. 608, Vergaderjaar 1998–1999">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Defensie gaat in hoger beroep»? <voetnoot nummer="1"/>Klopt het dat er beroep zal worden aangetekend tegen de uitspraak van de rechtbank van Den Bosch inzake de beschikking over uitbreiding van burgerluchtvaartuigen? </vraag>
      <vraag nummer="2">In welke hoedanigheid meent de staatssecretaris in beroep te kunnen gaan: als beheerder of als belanghebbende eigenaar van het terrein? Is er een defensiebelang in het geding door de uitspraak van de rechter over de begrenzing van het aantal burgervluchten tot 264? Zo ja, welk? </vraag>
      <vraag nummer="3">Erkent u het risico van belangenverstrengeling doordat Defensie zowel de rol heeft van bevoegd gezag dat onder andere de beschikking afgeeft voor burgermedegebruik als die van eigenaar van het terrein en financieel belanghebbende bij het burgermedegebruik? </vraag>
      <vraag nummer="4">In hoeverre is het beleid van de minister van Verkeer en Waterstaat met betrekking tot ontvlechting van belangen bij Schiphol, ook van toepassing op Defensievliegvelden? </vraag>
      <vraag nummer="5">Klopt het dat de staatssecretaris vasthoudt aan de ontwerp-beschikking 1999 waarin het plafond voor het totale aantal starts en landingen wordt losgelaten? Welke beperking geldt er dan voor de geluidsoverlast zolang er nog geen geluidszone is vastgesteld? </vraag>
      <vraag nummer="6">Deelt u de mening dat het loslaten van de grens van 18 050 starts en landingen in strijd is met de PKB Structuurschema Militaire Terreinen? </vraag>
      <vraag nummer="7" voetnoot="2">Bent u bereid binnen een week de op 13 oktober jongstleden toegezegde brief aan de Kamer te zenden? <voetnoot nummer="2"/>
      </vraag>
      <vraag nummer="8">Bent u bereid van hoger beroep af te zien totdat de Kamer zich heeft kunnen uitspreken over de gang van zaken rondom Welschap? </vraag>
      <noten afkomstig="vraag">
         <noot nummer="1" datum="1998-10-23" bron="Eindhovens Dagblad van">Eindhovens Dagblad van, 23 oktober 1998</noot>
         <noot nummer="2" documenttype="Handelingen" documentnummer="13" documentjaargang="1998-1999">Handelingen II, nr. 13, vergaderjaar 1998–1999, blz. 721 en 722.</noot>
      </noten>
   </vragen>
   <antwoorden aantal="8">
      <antwoord nummer="1">Ja. De Arrodissementsrechtbank in Den Bosch heeft het besluit van 12 juni 1998, waarmee het voor het jaar 1998 toegestane aantal «zware» civiele vliegtuigbewegingen werd verhoogd van 264 naar 936, vernietigd. Na overleg met de directie van Eindhoven Airport N.V. heb ik gezien deze rechterlijke uitspraak besloten met onmiddellijke ingang in het jaar 1998 geen «zware» civiele vliegbewegingen meer toe te staan. Tegen de uitspraak van de rechtbank heb ik hoger beroep ingesteld bij de Afdeling Bestuursrechtspraak van de Raad van State. </antwoord>
      <antwoord nummer="2">Het ontheffingsbesluit van 12 juni 1998 heb ik na overleg met de Minister van Verkeer en Waterstaat genomen. Aan het geven van medegebruik is geen direct defensiebelang verbonden. Wel is er sprake van een Rijksbetrokkenheid. Ik mag daarvoor verwijzen naar de nota Regionale luchthavenstrategie (RELUS) en de Uitgangspunten beleidsvisie regionale luchtvaartinfrastructuur (TNLI/RELI). </antwoord>
      <antwoord nummer="3">Defensie heeft onder andere in het Structuurschema Militaire Terreinen (SMT) de algemene beoordelingscriteria voor het toestaan van civiel medegebruik van militaire objecten omschreven. Voor de beoordeling van verzoeken tot (wijziging van) burgermedegebruik van militaire luchtvaartterreinen hanteert Defensie zes randvoorwaarden (zie RELUS pagina 15). Defensie heeft geen financieel voordeel van burgermedegebruik. </antwoord>
      <antwoord nummer="4">Het beleid ten aanzien van de ontvlechting moet nog worden geformuleerd. Het is op dit moment niet duidelijk in hoeverre dit beleid ook het burgermedegebruik van militaire luchtvaartterreinen zal gaan raken. </antwoord>
      <antwoord nummer="5">Te allen tijde zullen de civiele vliegtuigbewegingen tezamen met de geplande militaire vliegtuigbewegingen moeten worden geaccommodeerd binnen de geluidszone. Voor de vliegbasis Eindhoven is dit als voorwaarde opgenomen in het aanwijzingsbesluit van 1979. Dit is tevens de indicatieve geluidszone volgens het SMT totdat de geluidszone op basis van de Luchtvaartwet is vastgesteld. De indicatieve geluidszone is ingebracht in de procedure op basis van de Luchtvaartwet (LVW) voor het vaststellen van de geluidszone. Deze procedure is zover doorlopen dat het advies van de bezwaarschriftencommissie ex artikel 21 LVW is uitgebracht. In dit verband is de uitspraak van de Voorzitter van de Afdeling Bestuursrechtspraak van 8 december 1998 inzake het zoneringsbesluit op grond van de Luchtvaartwet van de vliegbasis Volkel van belang. Daarin heeft de Voorzitter als zijn voorlopig oordeel uitgesproken dat de vaststelling van de geluidszone uitsluitend door middel van een aanwijzingsbesluit, danwel een besluit tot wijziging daarvan kan plaatshebben en niet, zoals bij militaire luchtvaartterreinen gebruikelijk is geweest, door middel van een zoneringsbesluit sec. Welke gevolgen deze uitspraak heeft voor de zoneringsprocedure van de vliegbasis Eindhoven wordt op dit ogenblik onderzocht. De kans dat deze gevolgen leiden tot vertraging in de zoneringsprocedure is aanwezig. Onlangs heb ik aan de Commissie van Overleg en Voorlichting Milieuhygiëne Vliegbasis Eindhoven (commissie ex artikel 28 van de Luchtvaartwet) meegedeeld dat ten aanzien van het jaar 1999 naast de toets van de geluidsbelasting tevens een maximum aantal civiele vliegtuigbewegingen als criterium zal worden opgenomen. </antwoord>
      <antwoord nummer="6">In het SMT is bij het civiel medegebruik van de vliegbasis Eindhoven het aantal van 18 050 vliegtuigbewegingen per jaar vermeld. Dit betreft overigens geen essentiële beslissing in de zin van de planologische kernbeslissing. Indien ik voornemens ben dit aantal te verhogen of te laten vervallen, zal ik daarover, na overleg met de Minister van Volkshuisvesting, Ruimtelijke Ordening en Milieubeheer, de Tweede Kamer der Staten-Generaal informeren. </antwoord>
      <antwoord nummer="7">De brief zoals toegezegd tijdens het vragenuurtje op 13 oktober 1998 is u op 6 januari 1999 toegezonden. </antwoord>
      <antwoord nummer="8">De termijn voor het indienen van hoger beroep tegen de uitspraak van de rechtbank in Den Bosch bedraagt zes weken en liep op 23 november 1998 af. Ik heb het hoger beroep reeds ingesteld. </antwoord>
      <noten afkomstig="antwoord"/>
   </antwoorden>
</kvr>
