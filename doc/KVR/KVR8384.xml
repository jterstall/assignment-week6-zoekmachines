<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Volkshuisvesting, Ruimtelijke Ordening en Milieubeheer over grensoverschrijdende samenwerking voor de afvalverwerking met Belgisch Vlaanderen. (Ingezonden 5 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8384
</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking Grensregio's</item>
         <item attribuut="Vindplaats">Kamervragen met antwoord 1998-1999, nr. 503, Tweede Kamer</item>
         <item attribuut="Vraagnr_bij_indiening">2989902740</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1998-12-18</item>
         <item attribuut="Datum_indiening">1998-11-05</item>
         <item attribuut="Document-id">KVR8384</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1025" allpagenumbers="1025 1026" vetnummer="2989902740" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8384" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="503" onderwerp="" indiendatum="1998-11-5">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1998-12-18">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebben de commissarissen van de Koningin in Zeeland, Noord-Brabant en Zuid-Limburg het initiatief genomen voor een grensoverschrijdende samenwerking voor de afvalverwerking met Belgisch Vlaanderen? </vraag>
      <vraag nummer="2">Om hoeveel afval gaat het in deze onderhandelingen? Hoeveel huisvuil zou van Vlaanderen naar Nederland gaan? Wat is het overschot aan capaciteit van de oven in Moerdijk? Hoeveel industrieel afval en welke soort zou van Nederland naar Vlaanderen gaan? Wat is de precieze bestemming en de beoogde verwerkingsmethode? Wat zou het milieuhygiënische verschil zijn met de huidige verwerking? </vraag>
      <vraag nummer="3">Hoe verhoudt het genoemde voornemen zich tot de internationale regelgeving en verdragen over grensoverschrijdende afvaltransporten en tot het Nederlandse milieubeleid? </vraag>
      <vraag nummer="4">Welke rol speelt uw ministerie in deze onderhandelingen? Neemt dit ministerie deel aan de onderhandelingen? </vraag>
      <vraag nummer="5">Wat is uw standpunt over voornoemd voornemen? </vraag>
      <noten afkomstig="vraag">
         <noot nummer="1">ANP/BELGA 15 oktober jl. 15:18 uur, BELGA 15 oktober jl. 15:19 uur en De Standaard 17 en 18 oktober 1998 p. 3</noot>
      </noten>
   </vragen>
   <antwoorden aantal="4">
      <antwoord nummer="1 en 2">Tussen de gedeputeerde milieu van de provincie Noord-Brabant en de minister van leefmilieu en tewerkstelling van Vlaanderen heeft onlangs een overleg plaatsgevonden, waarin in oriënterende zin gesproken is over de mogelijkheid van grensoverschrijdende samenwerking op het gebied van de afvalverwerking. Door de gedeputeerde is in dit overleg aangegeven, dat ingevolge de Europese verordening overbrenging afvalstoffen (EG/259/93) de minister van Volkshuisvesting, Ruimtelijke Ordening en Milieubeheer het bevoegd gezag is voor het geven van toestemming voor grensoverschrijdende transporten van afval bestemd voor eindverwerking. Gelet op het karakter van het overleg is niet aan te geven welke hoeveelheden en soorten afvalstoffen hierbij in het geding zijn. Door de Commissaris van de Koningin in de provincie Noord-Brabant is nadien tijdens een congres over afval melding gemaakt van bedoelde samenwerking. Overigens merk ik op dat op dit moment in Nederland geen overschot aan verbrandingscapaciteit voor huishoudelijk en bedrijfsafval bestaat, noch bij de Avi Moerdijk noch bij andere Avi’s. </antwoord>
      <antwoord nummer="3" voetnoot="1">In het regeringsstandpunt van 3 december 1996 over het advies van de Commissie Toekomstige Organisatie Afvalverwijdering <voetnoot nummer="1"/>is aangegeven dat voor storten Nederland zelfvoorzienend moet blijven. Dit betekent dat geen sprake kan zijn van import of export van te storten afvalstoffen. Voor wat betreft de definitieve verwijdering van afvalstoffen door deze te verbranden is het standpunt dat de definitieve verwijdering van afvalstoffen in Nederland in gevaar komt, indien thans zou worden overgegaan tot het openen van de landsgrenzen. Eerst wanneer sprake is van een met Nederland vergelijkbaar voorzieningenniveau op het gebied van afvalverbranding in de omringende landen bestaat er geen bezwaar meer tegen open grenzen. Daarbij is aangegeven dat de verwachting is dat die situatie in de eerste helft van het volgende decennium zal zijn bereikt. Ik zie geen aanleiding om dit standpunt te wijzigen. Dat neemt niet weg dat, zoals is vermeld in het regeringsstandpunt, in incidentele gevallen de import van brandbaar afval zal worden toegestaan, indien de ontwikkelingen ten aanzien van het aanbod van brandbaar afval in Nederland zodanig zijn dat de vollast van de afvalverbrandingsinstallaties niet is gegarandeerd. Van een dergelijke situatie is thans op generlei wijze sprake. Bij gebrek aan verbrandingscapaciteit zal dit jaar ongeveer 2 miljoen ton brandbaar afval gestort moeten worden. In het tegenovergestelde geval, te weten een ondercapaciteit bij de Avi’s waardoor brandbaar afval moet worden gestort, zou export van brandbaar afval bestemd voor verbranding als vorm van definitieve verwijdering aan de orde kunnen zijn. Aangezien van een dergelijke situatie thans in Nederland sprake is, behoort export van brandbare afvalstoffen om te worden verbrand in beginsel tot de mogelijkheden. Echter, een dergelijke export zal een tijdelijk en incidenteel karakter hebben. In beide gevallen is toestemming vereist ingevolge de Europese verordening overbrenging afvalstoffen (EG/259/93). </antwoord>
      <antwoord nummer="4">Zie hiervoor het antwoord op de vragen 1 en 2. </antwoord>
      <antwoord nummer="5">Zie hiervoor het antwoord op vraag 3. </antwoord>
      <noten afkomstig="antwoord">
         <noot nummer="1">Kamerstukken II 1996–1997, 25 157, nr. 1</noot>
      </noten>
   </antwoorden>
</kvr>
