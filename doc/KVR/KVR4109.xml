<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Huys (PvdA) over de oormerkregeling. (Ingezonden 3 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4109
</item>
         <item attribuut="Inhoud">Betreft vragen inzake de weigering van gewetensbezwaarden om kalveren van oormerken te voorzien en proeven met een zgn. bolus ter identificatie en registratie.</item>
         <item attribuut="Rubriek">Veeteelt (Runderen)</item>
         <item attribuut="Trefwoorden">Runderen</item>
         <item attribuut="Vindplaats">Kamervragen met antwoord 1996-1997, nr. 435, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="PvdA">Huys</persoon>
         </item>
         <item attribuut="Datum_reaktie">1996-12-18</item>
         <item attribuut="Datum_indiening">1996-12-03</item>
         <item attribuut="Document-id">KVR4109</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="895" allpagenumbers="895 896" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="435" onderwerp="" indiendatum="1996-12-3">
         <vrager partij="PvdA" oorsprong="parlement">Huys</vrager>
         <vraagt-aan/>
      </vraagdata>
      <antwoorddata antwoorddatum="1996-12-18">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u de uitspraak van de president van de rechtbank in Leeuwarden inzake de weigering van gewetensbezwaarden om kalveren van oormerken te voorzien? </vraag>
      <vraag nummer="2">Heeft de president bij zijn uitspraak dat er geen straf zou worden opgelegd als belangrijke overweging betrokken, dat er nog geen goede regeling voor gewetensbezwaarden is? </vraag>
      <vraag nummer="3">Worden er in Spanje proeven genomen met een zogenaamde bolus ter identificatie en registratie? Wat zijn de (voorlopige) bevindingen? </vraag>
      <vraag nummer="4">Is dit product (bolus) in Nederland ontwikkeld? </vraag>
      <vraag nummer="5">Worden proeven met behulp van Europees geld gefinancierd? </vraag>
      <vraag nummer="6">Hoe verhouden de proeven in Spanje zich tot de oormerkregeling? </vraag>
      <vraag nummer="7">Ziet u mogelijkheden om in Nederland een proef met de bolus ter identificatie en registratie van runderen uit te voeren ten behoeve van de groep gewetensbezwaarden? </vraag>
      <noten afkomstig="vraag">
         <noot nummer="1" datum="1996-11-27" bron="Trouw en Agrarisch Dagblad">Trouw en Agrarisch Dagblad, 27 november 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. De overwegingen van de President van het gerechtshof te Leeuwarden om de betreffende veehouder wel strafbaar te verklaren, maar geen straf of maatregel in deze zaak op te leggen, waren gelegen in de bijzondere omstandigheden rond deze veehouder evenals de lange periode die is verstreken sinds het opmaken van proces-verbaal tegen hem. </antwoord>
      <antwoord nummer="3">In Spanje vinden proeven plaats op het gebied van elektronische identificatie en registratie van runderen en schapen. Eén van de methoden om de dieren elektronisch te kunnen identificeren is met behulp van een bolus. De proeven in Spanje vallen onder het CAPT (Coupling Active and Passive Telemetric data collection for monitoring, control and management of animal production at farm and sectorial level)-project. Naast Spanje nemen ook andere lidstaten, waaronder Nederland, deel aan dit onderzoeksproject. Het project loopt in Nederland in april 1997 af. De voorlopige resultaten wijzen op goede gebruiksmogelijkheden, zij het dat de bolus niet kan worden gebruikt bij dieren waarvan het gewicht onder de 25 kilogram ligt. Dit aspect speelt vooral een rol bij kleine herkauwers. </antwoord>
      <antwoord nummer="4">De ontwikkeling van transponders – die onderdeel uitmaken van de bolus – heeft voor een deel in Nederland plaatsgevonden. </antwoord>
      <antwoord nummer="5">Het CAPT-project wordt ten dele door de Europese Commissie gefinancierd. </antwoord>
      <antwoord nummer="6">De doelstelling van het bovengenoemde onderzoeksproject is elektronische identificatie en registratie van onder meer runderen binnen de Europese Unie in praktijk te kunnen brengen. Op grond van de Europese Richtlijn 92/102/EEG geldt dat alle runderen in de Europese Unie dienen te worden geïdentificeerd door middel van een oormerk dat voldoet aan het Europese model. Zolang de Europese regelgeving op dit punt niet wordt aangepast, is er geen ruimte om een ander identificatiemiddel te gebruiken dan het oormerk. De resultaten van de proeven op het gebied van elektronische identificatie zouden aanleiding kunnen zijn om tot een dergelijke aanpassing van de Europese regelgeving te komen. </antwoord>
      <antwoord nummer="7">In navolging op het CAPT-project heeft de Europese Commissie thans een onderzoek naar elektronische identificatie bij runderen en schapen in breder verband opgezet. In het kader van dit IDEA (Identification Electronique des Animaux)-onderzoek heeft Nederland een project-voorstel bij de Commissie ingediend. In dit stadium is nog niet bekend of het Nederlandse project zal doorgaan. Tevens worden de mogelijkheden onderzocht om veehouders met gewetensbezwaren ten aanzien van oormerken, althans voor die gewetensbezwaarde veehouders waarvoor elektronische identificatie wel aanvaardbaar is, te betrekken bij dat project. Evenwel zij erop gewezen dat de Europese Commissie op grond van Richtlijn 92/102/EEG heeft aangegeven dat de dieren tijdens deze proeven tevens voorzien moeten blijven van de communautair voorgeschreven oormerken. Gelet hierop zal er rekening mee moeten worden gehouden dat deze proef op korte termijn geen oplossing biedt voor deze groep veehouders. </antwoord>
      <noten afkomstig="antwoord"/>
   </antwoorden>
</kvr>
