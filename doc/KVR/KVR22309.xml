<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit (SP), Klaas de Vries (PvdA), Lambrechts (D66), Vos (GroenLinks) en Huizinga-Heringa (Christenunie) aan de minister voor Vreemdelingenzaken en Integratie over de afspraken tussen Nederland en Congo over de terugkeer van uitgeprocedeerde asielzoekers. (Ingezonden 11 februari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22309
</item>
         <item attribuut="Inhoud">Herdruk in verband met de bijlagen. Vragen naar aanleiding van een uitzending van het tv-programma Netwerk van 10 februari 2005. Verwezen wordt ook naar de antwoorden op eerdere vragen over dit onderwerp (Aanhangsel Handelingen II, 2004-2005, nr. 462) waarin de minister gezegd heeft dat 'nimmer aan de Congolese autoriteiten wordt gemeld dat het om ex-asielzoekers gaat'. Het Terugkeerdocument waarnaar in het antwoord van de minister wordt verwezen, is ter inzage gelegd bij het Centraal Informatiepunt Tweede Kamer t/m 14 juni 2005. Het formulier 'Déclaration concernant la nationalité' is ter vertrouwelijke inzage gelegd, alleen voor leden, bij het Centraal Informatiepunt Tweede Kamer, eveneens t/m 14 juni 2005.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Congo Vluchtelingen</item>
         <item attribuut="Vindplaats">Kamervragen met antwoord 2004-2005, nr. 908H, Tweede Kamer</item>
         <item attribuut="Vraagnr_bij_indiening">2040508380</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
            <persoon partij="PvdA">Klaas de Vries</persoon>
            <persoon partij="D66">Lambrechts</persoon>
            <persoon partij="GroenLinks">Vos</persoon>
            <persoon partij="Christenunie">Huizinga-Heringa</persoon>
         </item>
         <item attribuut="Datum_reaktie">2005-02-14</item>
         <item attribuut="Datum_indiening">2005-02-11</item>
         <item attribuut="Document-id">KVR22309</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1925" allpagenumbers="1925 1926 1927" vetnummer="2040508380" code="0405tkkvr908" lopendefooter="Tweede Kamer, vergaderjaar 2004–2005, Aanhangsel" filenaam="KVR22309" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="908" onderwerp="" indiendatum="2005-02-11">
         <vrager partij="SP" oorsprong="parlement">De Wit</vrager>
         <vrager partij="PvdA" oorsprong="parlement">Klaas de Vries</vrager>
         <vrager partij="D66" oorsprong="parlement">Lambrechts</vrager>
         <vrager partij="GroenLinks" oorsprong="parlement">Vos</vrager>
         <vrager partij="Christenunie" oorsprong="parlement">Huizinga-Heringa</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-02-14">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van de uitzending van het programma Netwerk over de afspraken tussen Nederland en Congo over de terugkeer van uitgeprocedeerde asielzoekers? <voetnoot nummer="1"/>
      </vraag>
      <vraag nummer="2">Is het waar dat Congo, voordat dit land instemt met de terugkeer van een in Nederland uitgeprocedeerde asielzoeker, meer informatie wenst dan alleen persoonsgegevens en inzage eist in (een deel van) het asieldossier? </vraag>
      <vraag nummer="3">Is het waar dat uit het Terugkeerdocument Congo, dat onlangs in het kader van de Wet Openbaarheid Bestuur door de stichting Inlia is opgeëist, blijkt dat Nederland en Congo afspraken hebben gemaakt over de terugkeer van uitgeprocedeerde asielzoekers, en dat Nederland in het kader van die afspraken aan de Congolese autoriteiten het rapport van het nader gehoor van ex-asielzoekers verstrekt? </vraag>
      <vraag nummer="4">Is het waar dat eveneens uit dit Terugkeerdocument blijkt, dat het «vooronderzoek» voor uitzetting (soms) door de IND en de Congelese DGM wordt verricht in asielzoekerscentra? </vraag>
      <vraag nummer="5">Is het waar dat het nader gehoor vertrouwelijk is, en dat deze vertrouwelijkheid vóór aanvang van ieder nader gehoor door de IND-medewerker die het gehoor afneemt, aan de betreffende asielzoeker wordt toegezegd? </vraag>
      <vraag nummer="6" voetnoot="2">Herinnert u zich, dat u op23 november 2004, in de beantwoording van Kamervragen over de uitzetting van een ex-asielzoeker naar Congo hebt gesteld «dat nimmer aan de Congolese immigratieautoriteiten gemeld wordt dat het om ex-asielzoekers gaat»? <voetnoot nummer="2"/>
      </vraag>
      <vraag nummer="7">Deelt u de mening dat u met bovenstaande uitspraak de Kamer verkeerd hebt ingelicht? Zo neen, hoe verklaart u dan de discrepantie tussen deze uitspraak en de afspraken met Congo die blijken uit het Terugkeerdocument? </vraag>
      <vraag nummer="8">Kunt u verklaren, hoe het mogelijk is dat Nederland, ondanks de toezegging van vertrouwelijkheid van het nader gehoor aan de asielzoeker en ondanks uw toezegging dat aan de Congolese autoriteiten zelfs niet wordt gemeld dat de uitgezette persoon ooit in Nederland asiel heeft aangevraagd, aan de Congolese autoriteiten inzage geeft in het rapport van het nader gehoor, waarin een asielzoeker zijn volledige asielrelaas uiteenzet, inclusief de redenen om te vluchten en de namen van personen die hem of haar daarbij behulpzaam zijn geweest? </vraag>
      <vraag nummer="9">Bent u zich ervan bewust dat deze handelswijze niet alleen onwettelijk is, omdat het de vertrouwelijkheid van het nader gehoor schendt, maar ook grote gevaren met zich meebrengt voor door Nederland uitgezette Congolese ex-asielzoekers? Realiseert u zich dat u, door deze gegevens aan Congo te verstrekken, mogelijk met de levens van Congolese ex-asielzoekers speelt? </vraag>
      <vraag nummer="10">Wilt u deze vragen binnen één week beantwoorden, zodat de Kamer direct na het Krokusreces over de antwoorden een debat kan voeren? Wilt u tegelijk met de antwoorden de documenten naar de Kamer sturen die inzicht geven in de afspraken die gemaakt zijn tussen Nederland en Congo aangaande het terugnemen van eigen onderdanen, al of niet ex-asielzoekers, door Congo? * In verband met de bijlagen. </vraag>
      <vraag nummer="11">Wilt u toezeggen dat, totdat dit debat is gevoerd, alle uitzettingen naar Congo worden opgeschort? </vraag>
      <noten afkomstig="vraag">
         <noot nummer="1" datum="2005-02-10" bron="Netwerk">Netwerk, 10 februari 2005, 20.30–21.00</noot>
         <noot nummer="2" documenttype="Kamervragen" documentnummer="462" documentjaargang="2004-2005">Aanhangsel Handelingen, nr. 462, vergaderjaar 2004–2005.</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1 2">Ja. 2 en 3 en 5 t/m 9 Het is niet juist dat Congo meer informatie wenst dan alleen persoonsgegevens en inzage eist in (een deel van) het asieldossier. Aan de Congolese autoriteiten wordt enkel informatie verstrekt ten behoeve van identiteiten nationaliteitsvaststelling. Het is juist dat de inhoud van het nader gehoor vertrouwelijk is en dat deze vertrouwelijkheid voor aanvang van ieder nader gehoor aan de asielzoeker wordt meegedeeld. Aan de Congolese autoriteiten wordt dan ook geen inzage gegeven in het rapport van nader gehoor, noch wordt aan de Congolese autoriteiten informatie uit het rapport van nader gehoor verstrekt. Ik herinner mij de beantwoording van de Kamervragen over de uitzetting van een ex-asielzoeker naar Congo (Aanhangsel Handelingen nr. 462, vergaderjaar 2004–2005). Er bestaat geen discrepantie tussen deze uitspraak en de inhoud van het Terugkeerdocument. Het overzicht waaraan wordt gerefereerd maakt onderdeel uit van de zogenaamde Landen Verwijsindex (VW) Dit document is bijgevoegd <voetnoot nummer="1"/>. Het betreft een overzicht van aanvraagprocedures van verwijderingen per land van bestemming. Het overzicht bevat feitelijke informatie voor onze nationale uitvoerders van het terugkeerbeleid, onder andere over de wijze waaropvervangende reisdocumenten kunnen worden aangevraagd voor de gedwongen terugkeer van vreemdelingen naar hun land van herkomst. Dit overzicht wordt door de IND ter beschikking gesteld aan de Vreemdelingenpolitie en de Koninklijke Marechaussee (KMar). De instructies in het overzicht zijn derhalve gericht aan de Vreemdelingenpolitie en de KMar. De stukken die in paragraaf 1.b. van het overzicht van de DRC worden genoemd, dienen door de Vreemdelingenpolitie en de KMar te worden verstrekt aan de IND. Voor de volledigheid van de genoemde aanvraag en om de procedure te bespoedigen bij de IND wordt daarbij een papieren versie van het rapport van gehoor van de vreemdeling gevoegd. Het betreft hier uitdrukkelijk niet een opsomming van de stukken die door de IND aan de Congolese autoriteiten worden overhandigd bij de aanvraag van een reisdocument. Bij de schriftelijke aanvraag die vervolgens bij de Congolese autoriteiten wordt ingediend worden slechts de volgende stukken gevoegd: het formulier «Déclaration concernant la nationalité» (bijgevoegd) <voetnoot nummer="2"/>, vier pasfoto’s, (kopie-)vingerafdrukken en indien aanwezig kopieën van documenten ter zake van de identiteit en nationaliteit. Er is derhalve geen sprake van een onwettige handelwijze. </antwoord>
      <antwoord nummer="4">Vooronderzoeken vinden in zijn algemeenheid plaats voordat de desbetreffende vreemdeling zonodig in persoon wordt gepresenteerd bij de diplomatieke vertegenwoordiging. Dit vooronderzoek staat in het teken van een interview waarbij aanwezig zijn: • de vreemdeling; • een medewerker(s) IND/unit FT; • een tolk; • en (soms) de vreemdelingenpolitie. Kern van het interview is het verkrijgen van voldoende aanknopingspunten ter vaststelling van identiteit en nationaliteit. Hierbij wordt onder meer als leidraad het aanvraagformulier voor de laissez-passer gebruikt. Een vooronderzoek is een strikt interne aangelegenheid van de IND. De diplomatieke vertegenwoordiging is dus niet bij het vooronderzoek aanwezig. Het vorenstaande geldt ook voor de DRC. Veelal vindt ter verkrijging van een vervangend reisdocument een zogenaamde presentatie plaats bij de vertegenwoordiging van het land van herkomst. Voor de DRC geldt dat er geen presentaties in persoon plaatsvinden, maar dat een schriftelijk verzoek wordt gedaan ter bevestiging van de Congolese nationaliteit. De Congolese autoriteiten laten vervolgens schriftelijke dan wel mondeling weten of de betreffende vreemdeling de Congolese nationaliteit bezit. Tevens worden immigratiedeskundigen uit de DRC incidenteel uitgenodigd om naar Nederland te komen. Deze uitnodiging is gebaseerd opde met de DRC gesloten MoU ter voorbereiding van een overheidsvlucht, waarbij een grotere groepCongolezen kan terugkeren naar de DRC. Congolezen die terug dienen te keren naar de DRC kunnen worden geïnterviewd door deze immigratiedeskundigen. Hierbij is ook een IND-medewerker aanwezig. Deze interviews vinden nooit plaats op een asielzoekerscentrum. Tijdens het interview wordt gesproken met de vreemdeling om zijn nationaliteit te kunnen vaststellen. Bij het interview kunnen de eerdergenoemde stukken, zoals het formulier «Déclaration concernant la nationalité», pasfoto’s en indien aanwezig kopieën van documenten ter zake van de identiteit en nationaliteit (zoals ID-bewijzen en paspoorten) worden gebruikt. Ook bij dit gesprek worden geen rapporten van gehoor overgelegd aan de immigratiedeskundigen en wordt er geen informatie verstrekt over eventuele asielaanvragen. De immigratiedeskundigen laten vervolgens, schriftelijk dan wel mondeling, weten of een vreemdeling de Congolese nationaliteit bezit. Er dient dan ook een duidelijk onderscheid te worden gemaakt tussen het vooronderzoek, dat wordt gedaan door de IND, en de interviews door de immigratiedeskundigen van de DRC. Deze immigratiedeskundigen zijn nooit bij het vooronderzoek betrokken. </antwoord>
      <antwoord nummer="10">Ja. Tussen de IND en de Direction Générale de Migration Congolaise (DGM) zijn in oktober 2002 bilaterale werkafspraken gemaakt ten aanzien van de terugkeer van vreemdelingen van Congolese afkomst. Het Memorandum of Understanding (MoU) waarin de afspraken zijn vastgelegd verstrek ik u hierbij ter vertrouwelijke inzage. Momenteel worden met de Congolese autoriteiten nieuwe werkafspraken voorbereid. </antwoord>
      <antwoord nummer="11">Gezien bovenstaande antwoorden bestaat er geen aanleiding om de uitzettingen naar Congo opte schorten. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt van de Tweede Kamer der Staten-Generaal t/m 14 juni 2005. Na deze datum is de bijlage opverzoek van de minister voor Vreemdelingenzaken en Integratie geretourneerd aan het ministerie van Justitie</noot>
         <noot nummer="2">Ter vertrouwelijke inzage gelegd, alléén voor de leden, bij het Centraal Informatiepunt van de Tweede Kamer der Staten-Generaal t/m 14 juni 2005. Na deze datum is de bijlage opverzoek van de minister voor Vreemdelingenzaken en Integratie geretourneerd aan het ministerie van Justitie</noot>
      </noten>
   </antwoorden>
</kvr>
