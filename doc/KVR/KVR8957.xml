<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) aan de ministers van Buitenlandse Zaken en van Justitie over de doorvoer van wapens naar Eritrea. (Ingezonden 25 februari 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8957
</item>
         <item attribuut="Rubriek">Handel en economie (Export) Internationale betrekkingen (Overig)</item>
         <item attribuut="Trefwoorden">Eritrea Export Wapens</item>
         <item attribuut="Vindplaats">Kamervragen met antwoord 1998-1999, nr. 1004, Tweede Kamer</item>
         <item attribuut="Vraagnr_bij_indiening">2989908410</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1999-03-23</item>
         <item attribuut="Datum_indiening">1999-02-25</item>
         <item attribuut="Document-id">KVR8957</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2055" allpagenumbers="2055 2056" vetnummer="2989908410" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8957" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1004" onderwerp="" indiendatum="1999-02-25">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="1999-03-23">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers van Justitie en voor Ontwikkelingssamenwerking, en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft Nederland gefungeerd als doorvoerhaven voor defensiematerieel bestemd voor Eritrea? <voetnoot nummer="1"/>
      </vraag>
      <vraag nummer="2">Is de lading door de Belgische douane in Antwerpen aan de ketting gelegd? Op welke wijze is de Nederlandse overheid bij deze doorvoer betrokken geweest? </vraag>
      <vraag nummer="3">Hoe verhoudt het bovenstaande zich met het Nederlandse beleid om geen defensiematerieel te leveren aan spanningsgebieden? </vraag>
      <vraag nummer="4">Wanneer kan de Tweede Kamer het voorstel zoals bepleit voor een wettelijke regeling van de controle op doorvoer van wapens tegemoet zien? </vraag>
      <vraag nummer="5">Bent u daarnaast bereid deze kwestie op korte termijn in EU-verband aan te kaarten, met name voor wat betreft de vraag hoe dit zich verhoudt tot de EU-gedragscode inzake wapenexport? </vraag>
      <vraag nummer="6">Bent u bereid een onmiddellijke stop op wapenexporten door EU-landen aan de spanningsgebieden Eritrea en Ethiopië te bepleiten? </vraag>
      <noten afkomstig="vraag">
         <noot nummer="1" datum="1999-02-22" bron="2 Vandaag">2 Vandaag, 22 februari 1999</noot>
      </noten>
   </vragen>
   <antwoorden aantal="4">
      <antwoord nummer="1 en 2">Het is de regering bekend dat de Belgische douane beslag heeft gelegd op een voor Eritrea bestemde zending van 91 containers en 40 voertuigen. De betreffende zending is afkomstig uit de Bondsrepubliek Duitsland en is via Nederlands grondgebied naar België vervoerd. De Nederlandse overheid was destijds niet betrokken bij deze doorvoerzending. Nadat de Belgische autoriteiten het vermoeden hadden geuit dat de over Nederlands grondgebied aangevoerde containers militaire goederen bevatten, is ook door de Nederlandse autoriteiten een onderzoek gestart. Uit dit nog lopende onderzoek, waarbij zowel contact met de Belgische als met de Duitse autoriteiten wordt onderhouden, is tot dusver niet gebleken dat het goederen betreft waarop de doorvoerregeling van de Wet wapens en munitie van toepassing is. Evenmin zijn tot dusver inbreuken op de Nederlandse wet- en regelgeving op het gebied van de uitvoer van strategische goederen geconstateerd. </antwoord>
      <antwoord nummer="3">In het licht van het gewapende conflict tussen Eritrea en Ethiopië is het op basis van het wapenexportbeleid uitgesloten dat Nederland een vergunning voor de uitvoer van militaire goederen naar één van beide landen zal verlenen. In het onderhavige geval is zulks dan ook niet gebeurd. </antwoord>
      <antwoord nummer="4">Tijdens het Algemeen Overleg inzake het wapenexportbeleid dat op 10 december 1998 plaatsvond, hebben de Staatssecretaris en ikzelf het voornemen uitgesproken de Kamer vóór het zomerreces van 1999 een voorstel tot wijziging van de In- en Uitvoerwet aan te bieden, dat zal leiden tot aanscherping van het regime voor de doorvoer van militaire goederen. Daarbij zal de reeds bestaande doorvoerregeling in de Wet wapens en munitie worden betrokken. </antwoord>
      <antwoord nummer="5 en 6">De toepassing van de EU Gedragscode komt aan de orde indien wordt vastgesteld dat de betrokken zending militaire goederen omvat, en de autoriteiten van een van de EU-lidstaten daarvoor een vergunning voor uitvoer naar Eritrea hebben verleend. Tot op heden heb ik geen aanwijzingen dat het laatste het geval is. In het licht van het gewapende conflict tussen beide landen heeft de Veiligheidsraad op 10 februari jl. een niet-mandatoire resolutie aanvaard, waarin de VN-lidstaten werden opgeroepen wapenverkopen aan beide landen te staken. In EU-kader steunt Nederland de initiatieven om overeenstemming te bereiken over een bindend EU-wapenembargo. </antwoord>
      <noten afkomstig="antwoord"/>
   </antwoorden>
</kvr>
