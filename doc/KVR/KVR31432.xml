<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over afvalexport. (Ingezonden 5 maart 2008); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31432
</item>
         <item attribuut="Inhoud">Vragen naar aanleiding resultaten onderzoek adviesbureau CREM (in opdracht van Greenpeace): veel ICT-afval komt niet tere_bij_officiële inzamelinstellingen, maar wordt geëxporteerd naar ontwikkelingslanden. Kan de uitvoeringsorganisatie ICT en Milieu verantwoordelijk worden gesteld voor de export naar ontwikkelingslanden? Indiener vraagt naar de voortgang van de aangekondigde handhavingsactie in 2008, om te zien of het nalevingsgedrag sinds 2006 al dan niet verslechterd is (Aanhangsel van de Handelingen 2007-2008, nr. 737). Volgens de NRC (26 februari 2008) wordt veel bedrijfsafval uit Noord-Europa gedumpt in de door de Italiaanse maffia gedomineerde omgeving van Napels. De storttarieven in Oost-Europa zouden een factor twintig lager zijn dan in Nederland.</item>
         <item attribuut="Rubriek">Handel en economie (Export) Milieu (Afvalverwerking)</item>
         <item attribuut="Trefwoorden">Afvalverwerking Export</item>
         <item attribuut="Vindplaats">Kamervragen met antwoord 2007-2008, nr. 1841, Tweede Kamer</item>
         <item attribuut="Vraagnr_bij_indiening">2070813670</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-03-31</item>
         <item attribuut="Datum_indiening">2008-03-05</item>
         <item attribuut="Document-id">KVR31432</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3757" allpagenumbers="3757 3758 3759" vetnummer="2070813670" code="0708tkkvr1841" lopendefooter="Tweede Kamer, vergaderjaar 2007–2008, Aanhangsel" filenaam="KVR31432" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1841" onderwerp="" indiendatum="2008-03-5">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-03-31">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Deelt u de uitkomsten van het onderzoek van adviesbureau CREM dat werd uitgevoerd in opdracht van Greenpeace, waaruit blijkt dat veel ICT-afval niet terecht komt bij officiële inzamelinstellingen, maar wordt geëxporteerd naar ontwikkelingslanden? Kunt u de Kamer informeren over exacte gegevens over de inzameling en verwerking van ICT-afval? </vraag>
      <vraag nummer="2">Is de uitvoeringsorganisatie ICT en Milieu verantwoordelijk te stellen voor de export naar ontwikkelingslanden voor stort? Zo neen, wie wel? Gaat u handhavend optreden tegen verantwoordelijken? Welke sancties staan op het storten van ICT-apparatuur in ontwikkelingslanden? </vraag>
      <vraag nummer="3">Is het waar dat ook ICT-apparaten van de overheid bij handelaren terecht komen en niet via de uitvoeringsorganisatie ICT en Milieu? </vraag>
      <vraag nummer="4" voetnoot="1">Wanneer zal de door u aangekondigde <voetnoot nummer="1"/>handhavingsactie in 2008 uitgevoerd worden om te bepalen of het nalevingsgedrag niet verslechterd is sinds 2006? Wordt deze actie ook europees opgepakt door het cluster TFS (Transfrontier Shipment of Waste) van het informele Europees handhavingsnetwerk IMPEL? Ziet u in de gegevens uit het genoemde onderzoek aanleiding deze acties uit te breiden? </vraag>
      <vraag nummer="5" voetnoot="2">Is het waar dat veel bedrijfsafval uit Noord Europa wordt gedumpt in de door Italiaanse maffia gedomineerde omgeving van Napels? <voetnoot nummer="2"/>Kunt u uitsluiten dat hier Nederlands bedrijfsafval terecht is gekomen? Zo ja, op grond waarvan? Zo neen, bent u bereid dit te onderzoeken en eventuele overtreders aan te pakken? </vraag>
      <vraag nummer="6" voetnoot="2">Is het waar dat het verschil tussen de prijzen per ton te storten afval in Oost-Europa en Nederland een factor twintig is? <voetnoot nummer="2"/>Kunt u de Kamer een overzicht geven van de storttarieven in Europese landen? </vraag>
      <vraag nummer="7">Zijn de verschillen in milieuvoorschriften mede oorzaak van het grote prijsverschil in stortprijzen? Betekent dit dat, in een Europa met open grenzen voor afvalverwerking, Nederlands afval tegen lage kosten gestort kan worden op stortplaatsen die niet voldoen aan Nederlandse milieueisen? Zo ja, acht u dit wenselijk? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2007-2008" documentnummer="737">Aanhangsel Handelingen, vergaderjaar 2007–2008, nr. 737.</noot>
         <noot nummer="2" datum="2008-02-26" bron="NRC">NRC, 26 februari 2008</noot>
      </noten>
   </vragen>
   <antwoorden aantal="7">
      <antwoord nummer="1">Nee, op grond van hetgeen bekend is, kan deze conclusie niet worden getrokken. In de eerste plaats wordt opgemerkt dat de export van ICT- en andere apparatuur is toegestaan indien het om tweedehandsproducten gaat. Indien het echter om afvalstoffen gaat, is de Europese Verordening inzake het Overbrengen van Afvalstoffen (hierna: EVOA) van kracht. Op grond van die regelgeving is het alleen toegestaan om e-waste vanuit Europa naar ontwikkelingslanden te exporteren indien er sprake is van nuttige toepassing. Bovendien moet het ontvangende land (op grond van de nieuwe landenverordening) hebben aangegeven dat zij e-waste wil ontvangen. Om de naleving te bevorderen van deze regelgeving, houdt de Inspectie toezicht op deze regelgeving, in samenwerking met de handhavingpartners (zoals de douane). Jaarlijks worden honderden controles uitgevoerd waarbij af en toe een overtreding wordt aangetroffen. In 2006 is er 18.440 ton ict-apparatuur ingezameld en verwerkt door ICT-Milieu, wat 10% meer is dan de hoeveelheid die in 2005 is ingezameld. Op grond van cijfers van deze organisatie, kan gesteld worden dat dit 70% betreft van het totaal aantal afgedankte ict-apparaten. De gegevens voor 2007 zijn nog niet bekend. </antwoord>
      <antwoord nummer="2">ICT-Milieu is niet verantwoordelijk te stellen voor eventuele export van afvalstoffen naar ontwikkelingslanden voor stort. Deze organisatie, die namens de producenten en importeurs van ICT-apparatuur de verplichtingen van de afvalregelgeving voor apparatuur uitvoert, brengt de ingenomen afgedankte apparaten bij erkende verwerkers in Nederland. Om illegale praktijken te voorkomen, wordt er toezicht gehouden op de regelgeving waarbij overigens ook op eventuele concrete signalen wordt gereageerd. De VROM-Inspectie is belast met het toezicht op de EVOA die de regels stelt voor de export van afval, waaronder ICT-afval. Daarnaast is de VROM-Inspectie verantwoordelijk voor het toezicht op de Regeling beheer elektr(on)ische apparatuur, waarin de in het rapport genoemde WEEE-richtlijn is geïmplementeerd. Deze regelgeving stelt de regels voor het beheer van afgedankte elektrische en elektronische apparatuur. Verder is er nog andere regelgeving van toepassing waar de VROM-Inspectie op toeziet, zoals het Besluit inzamelen afvalstoffen. Samen met haar handhavingpartners oefent de VROM-Inspectie door middel van bedrijfsbezoeken en transportcontroles regulier toezicht uit op de naleving van deze regelgeving. Indien er overtredingen worden aangetroffen, zoals illegale inzameling of export van elektronica afval, treedt de VROM-Inspectie of de betrokken handhavingpartner handhavend op. Ieder land bepaalt zelf de sancties op het illegaal storten van (elektronisch) afval. De sancties op het storten van ICT-apparaten in de diverse afzonderlijke ontwikkelingslanden zijn mij niet bekend. Als er in Nederland overtredingen worden aangetroffen van hiervoor genoemde regelgeving wordt strafrechterlijk en/of bestuursrechterlijk opgetreden. Het Openbaar Ministerie hanteert voor illegale export van afval een transactiebedrag van € 450 per ton. De bestuursrechtelijk instrumenten bestaan uit het opleggen van een last onder dwangsom, bestuursdwang of het intrekken van de export vergunning. </antwoord>
      <antwoord nummer="3">Overtollige ICT-apparaten van de rijksoverheid worden overgedragen aan de dienst Domeinen, volgens de Regeling materieelbeheer rijksoverheid 2006. Alle ICT-apparaten worden bij binnenkomst per stuk nagekeken en uitgesorteerd. Dit gebeurt (mede) aan de hand van een werkend en niet-werkend verklaring van de overheidsinstantie die deze apparaten aanlevert. De apparaten (zoals computers) die nog bruikbaar (werkend) zijn, worden na een opschoning van informatie verkocht als tweedehandsproduct. De informatiedragende apparaten die niet meer bruikbaar zijn (defect of niet verkoopwaardig), worden geshredderd door de dienst Domeinen. Het geshredderde materiaal wordt vervolgens aan een afvalverwerker aangeboden die op grond van de Wet milieubeheer bevoegd is dit afval te ontvangen. Deze verwerker scheidt de verschillende fracties om het hergebruik te optimaliseren. Omdat de dienst Domeinen verantwoordelijk is voor het opschonen van elke data-drager, ook de defecte, shreddert deze dienst dergelijke apparaten zelf omdat de opschoning van informatie van defecte apparatuur een moeizaam danwel onmogelijk proces is. Andere apparaten zoals monitoren en beeldschermen (CRT/LCD) gaan nooit door de shredder, hiervoor is een apart contract afgesloten met een afvalinzamelaar die geregistreerd staat op de lijst van inzamelaars zoals is voorgeschreven in de afvalstoffenregelgeving van de Wet milieubeheer. De overige niet werkende ICT-apparaten, zoals printers en servers, worden in gemengde partijen afgegeven aan afvalinzamelaars die staan geregistreerd op de lijst van inzamelaars zoals is voorgeschreven in de afvalstoffenregelgeving van de Wet milieubeheer. Er gaan geen apparaten naar ICT-Milieu, waarbij wordt opgemerkt dat de Europese regelgeving hiertoe ook niet verplicht. Naast de hierboven omschreven stromen komt het ook voor dat de dienst Domeinen in opdracht van de aanleverende overheidsinstantie alle datadragers vernietigd, ongeacht of deze wel of niet werkend zijn. </antwoord>
      <antwoord nummer="4">De aangekondigde handhavingactie zal in het najaar van 2008 plaatsvinden. De VROM-Inspectie zal de eindrapportage van deze actie toesturen aan de Tweede Kamer. Er wordt ook een handhavingactie op Europees niveau opgepakt. Groot-Brittannië is trekker van het IMPEL-TFS-project «E-Waste». De voorbereidingen hiervoor vinden plaats in 2008. De controleacties in de deelnemende EU-lidstaten (waaronder Nederland) zullen plaatsvinden in de eerste helft van 2009. De rapportage zal in de tweede helft van 2009 volgen. Omdat het IMPEL-TFS-project al geheel gericht is op het signaleren en bestrijden van illegale export van elektronisch afval is het niet nodig dit project nog verder uit te breiden. </antwoord>
      <antwoord nummer="5">In 2007 en 2008 zijn er geen Nederlandse beschikkingen verleend voor afvalexport naar Italië. Ook zijn er op basis van reguliere transportcontroles geen indicaties dat er illegaal Nederlands afval geëxporteerd wordt naar de omgeving van Napels. Andere concrete signalen zijn mij ook niet bekend. Als er concrete signalen zijn zal de VROM-Inspectie hier onderzoek naar doen. Indien noodzakelijk zal zij haar bevoegdheden gebruiken en handhavend optreden. </antwoord>
      <antwoord nummer="6">Ik sluit niet uit dat er landen in Europa zijn waar de tarieven voor storten op dit moment veel lager zijn dan in Nederland. Een verschil van een factor twintig is mogelijk. Ik heb geen overzicht van storttarieven in Europese landen. Overigens verwacht ik wel dat de verschillen in tarieven de komende jaren aanzienlijk kleiner zullen worden als gevolg van de implementatie van de EG-richtlijn betreffende het storten van afvalstoffen (zie het antwoord op vraag 7). Op grond van die richtlijn moet op 16 juli 2009 aan alle verplichtingen voor de inrichting van de stortplaatsen en de acceptatie van afvalstoffen op die stortplaatsen worden voldaan. Indien dat niet mogelijk is moet de vergunning van de stortplaats worden ingetrokken en moeten de stortactiviteiten op 16 juli 2009 zijn beëindigd. </antwoord>
      <antwoord nummer="7">De verschillen in milieuvoorschriften kunnen er inderdaad toe leiden dat de storttarieven in andere landen op dit moment (veel) lager liggen dan in Nederland. Maar ook de verschillen in personeelskosten, kosten voor monitoring en nazorg, stortbelasting, enzovoorts dragen bij aan de tariefverschillen. Ik verwacht echter dat de tariefverschillen aanzienlijk kleiner gaan worden. In 1999 is namelijk de EG-richtlijn betreffende het storten van afvalstoffen (nr. 99/31/EG) van kracht geworden. Deze richtlijn heeft tot doel om «middels strenge operationele en technische voorschriften inzake afvalstoffen en stortplaatsen te voorzien in maatregelen, procedures en richtsnoeren om negatieve gevolgen van het storten van afvalstoffen voor het milieu, in het bijzonder de verontreiniging van oppervlaktewater, grondwater, bodem en lucht, en voor het wereldwijde milieu, ook door het broeikaseffect, alsmede elk risico dat daar tijdens de gehele levensduur van de stortplaats uit voortvloeit voor de volksgezondheid, te voorkomen of zoveel mogelijk te verminderen.» Deze richtlijn zorgt er voor dat in de landen van de Europese Unie voor het storten van afvalstoffen een zelfde basisniveau van milieubescherming wordt bereikt. In een Europa met open grenzen voor afvalverwerking is het dan niet meer mogelijk dat op een onverantwoorde wijze wordt gestort. Overigens hanteert Nederland voor storten het beginsel van zelfvoorziening. Dat betekent dat er geen in- en uitvoer voor storten mag plaatsvinden, met uitzondering van uitvoer van enkele specifieke afvalstoffen waarvoor in Nederland geen stortfaciliteiten beschikbaar zijn. </antwoord>
      <noten afkomstig="antwoord"/>
   </antwoorden>
</kvr>
