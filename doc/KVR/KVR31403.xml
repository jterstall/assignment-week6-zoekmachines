<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over een nieuwe massale reclameactie van de Sponsor Bingo Loterij. (Ingezonden 25 februari 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31403
</item>
         <item attribuut="Inhoud">Vragen naar aanleiding van een directmailactie van de Sponsor Bingo Loterij, ondersteund met televisiespotjes. Indiener vindt dit in strijd met een terughoudend kansspelbeleid en vraagt de minister op te treden tegen zulke massale reclameacties.</item>
         <item attribuut="Rubriek">Communicatie, media en informatievoorziening (Reclame) Overheidsfinanciën (Kansspelen)</item>
         <item attribuut="Trefwoorden">Kansspelen Reclame</item>
         <item attribuut="Vindplaats">Kamervragen met antwoord 2007-2008, nr. 1812, Tweede Kamer</item>
         <item attribuut="Vraagnr_bij_indiening">2070812620</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-03-27</item>
         <item attribuut="Datum_indiening">2008-02-25</item>
         <item attribuut="Document-id">KVR31403</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3699" allpagenumbers="3699 3700" vetnummer="2070812620" code="0708tkkvr1812" lopendefooter="Tweede Kamer, vergaderjaar 2007–2008, Aanhangsel" filenaam="KVR31403" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1812" onderwerp="" indiendatum="2008-02-25">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 maart 2008), zie ook Aanhangsel Handelingen nr. 1721, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Hebt u, evenals ongeveer 4 miljoen <voetnoot nummer="1"/>andere Nederlanders, per persoonlijke brief de «uitnodiging» van de Sponsor Bingo Loterij ontvangen met de kop «Iedereen een LCD-TV en 1 op de 4 wint € 7.500,00. Gegarandeerd!»? <voetnoot nummer="2"/>
      </vraag>
      <vraag nummer="2">Acht u deze massale direct-mail-actie van de Sponsor Bingo Loterij, die wordt ondersteund met onder andere reclamespots op televisie, passend in een restrictief kansspelbeleid? Zo ja, waarop baseert u uw mening? Zo neen, waarom niet? </vraag>
      <vraag nummer="3" voetnoot="3">Hebt u uw brief van december 2007, inzake de ongewenstheid van dit soort massale reclameacties van kansspelaanbieders, ook toegezonden aan de Sponsor Bingo Loterij? <voetnoot nummer="3"/>Zo ja, hoe verklaart u dat kansspelaanbieders onverminderd doorgaan met massale reclameacties, zoals de Bank Giro Loterij met 5,3 miljoen brieven met een «nep bankkaart» in januari 2008 en de Sponsor Bingo Loterij nu met vier miljoen brieven met een «uitnodiging» in februari 2008? </vraag>
      <vraag nummer="4" voetnoot="3">Hebt u, zoals u in het algemeen overleg <voetnoot nummer="3"/>over de kansspelen en ook bij eerdere gelegenheden heeft uiteengezet, inmiddels op deze reclameactie gereageerd en uw mening bij de vergunninghouder kenbaar gemaakt? Zo neen, waarom niet? Zo ja, is deze laatste actie voor u aanleiding om verdere stappen te nemen inzake massale reclameacties van kansspelaanbieders? </vraag>
      <vraag nummer="5">Wat is uw mening over de pagina op de website van de Sponsor Bingo Loterij waar een handleiding wordt gegeven om «snel rijk te worden»? Acht u de wervende teksten op deze pagina, waar wordt gemeld dat «snel rijk worden eigenlijk heel simpel is bij de Sponsor Bingo Loterij», op enige wijze in strijd met de Reclamecode voor Kansspelen en/of de Gedragscode voor Kansspelen? Zo neen, waarop baseert u uw mening? Zo ja, welke maatregelen gaat u nemen om hier een eind aan te maken? </vraag>
      <noten afkomstig="vraag">
         <noot nummer="4"/>
         <noot nummer="1">Opgave Sponsor Bingo Loterij</noot>
         <noot nummer="2">Zie ook: https://www.sponsorloterij.nl</noot>
         <noot nummer="3" datum="2008-01-31" bron="Gemeld door minister tijdens AO Kansspelen">Gemeld door minister tijdens AO Kansspelen, 31 januari 2008</noot>
         <noot nummer="4" weblink="http://www.sponsorloterij.nl/static/organic/loterijen/snel_rijk_worden.html">http://www.sponsorloterij.nl/static/organic/loterijen/snel_rijk_worden.html</noot>
      </noten>
   </vragen>
   <antwoorden aantal="4">
      <antwoord nummer="1">Ik kan mij een dergelijke brief niet herinneren, maar sluit niet uit dat ik deze in de prullenbak heb gedeponeerd. </antwoord>
      <antwoord nummer="2">Vanuit de doelstellingen van het kansspelbeleid moet het mogelijk zijn voor vergunninghouders om reclame te maken om zo hun spelaanbod kenbaar te maken. De reclame mag echter niet zodanig zijn dat andere doelstellingen van het kansspelbeleid, zoals het tegengaan van kansspelverslaving en consumentenbescherming in het geding komen. In de vergunning is dan ook de verplichting opgenomen dat de vergunninghouder de wervings- en reclameactiviteiten op een zorgvuldige en evenwichtige wijze vorm geeft. De gezamenlijke vergunninghouders hebben deze vergunningvoorwaarde vertaald in de gedrags- en reclamecode kansspelen. Op zichzelf hoeven de vorm (direct mail) en de omvang van de actie van de Sponsor Bingo Loterij om (potentiële) deelnemers te benaderen niet in strijd te zijn met de gedrags- en reclamecode en de verplichting de reclameactiviteiten evenwichtig en zorgvuldig vorm te geven. In dit geval is naar mijn mening door de combinatie van de omvang van de reclamecampagne, de onduidelijke reclameuitingen in de brieven en internetsites van de Sponsor Bingo Loterij, de vele begeleidende radio- en TV-spotjes en de door velen als hinderlijk en indringend ervaren persoonlijke brieven geen sprake van evenwichtige en zorgvuldige reclame. De onderhavige actie past naar mijn oordeel niet binnen een restrictief kansspelbeleid. </antwoord>
      <antwoord nummer="3 en 4">De brief van 20 december 2007 is aan het Nederlands Kansspel Platform (NKP) gestuurd, waarvan de Sponsor Bingo Loterij deel uitmaakt. Mijn brief gaat in op het evaluatievoorstel van het NKP van de gedrags- en reclamecode kansspelen. Hierin heb ik expliciet aangegeven dat de evaluatie van de gedrags- en reclamecode onder meer moet ingaan op: – de omvang van de wervings- en reclameactiviteiten; – de «beleving» van consumenten van diverse wervings- en reclameactiviteiten; – de klachten die bij de Reclame Code Commissie zijn ingediend. Indien uit de evaluatie blijkt dat bepaalde vormen van reclame niet stroken met de verplichting de reclameactiviteiten zorgvuldig en evenwichtig vorm te geven dan moet een hernieuwde gedrags- en reclamecode deze vormen van reclame uitsluiten. Tevens verwijs ik in deze brief naar enkele recente reclamecampagnes van de Nationale Postcode Loterij (NPL) en Holland Casino (HC) die naar mijn mening over de grenzen gaan die passen bij een restrictief kansspelbeleid en die tot aanscherping van de gedragsen reclamecode moeten leiden. De laatste reclamecampagne van de Sponsor Bingo Loterij past ook niet binnen de grenzen van het restrictieve kansspelbeleid. Aangezien de gedrags- en reclamecode op dit moment geëvalueerd wordt, zal ik het Nederlands Kansspel Platform (NKP) nogmaals mijn standpunt over deze en eerdere campagnes uiteenzetten en hun verzoeken in de hernieuwde gedrags- en reclamecode bepalingen op te nemen die dit soort campagnes uitsluiten. Zonodig zal ik de vergunninghouders daartoe verplichten door het stellen van aanvullende voorwaarden in de regelgeving. </antwoord>
      <antwoord nummer="5">Artikel II.4 van de reclamecode kansspelen verbiedt reclame waarin de mogelijkheid veel geld te winnen wordt voorgesteld als oplossing voor financiële of sociale problemen. Dat is in de uitlatingen op de site van de Sponsor Bingo Loterij niet het geval. De uitlatingen van de Sponsor Bingo Loterij «Iedereen een LCD-TV en 1 op de 4 wint € 7.500,00 gegarandeerd!» lijken sterk op de win-elk-uur acties waarover veel klachten zijn geweest. Naar aanleiding van deze klachten heb ik op 22 februari 2008 een brief gestuurd aan De Nationale Goede Doelen Loterijen, waar de Sponsor Bingo Loterij onder valt, met de uitdrukkelijke vraag met deze vorm van reclame te stoppen. </antwoord>
      <noten afkomstig="antwoord"/>
   </antwoorden>
</kvr>
