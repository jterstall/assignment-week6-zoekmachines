<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de minister van Buitenlandse Zaken over het gebruik van Eurometaal-granaten door Turkije. (Ingezonden 3 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9025
</item>
         <item attribuut="Inhoud">Betreft het gebruik van Eurometaal-granaten tegen de Koerden.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Mensenrechten Turkije Wapens</item>
         <item attribuut="Vindplaats">Kamervragen met antwoord 1998-1999, nr. 1066, Tweede Kamer</item>
         <item attribuut="Vraagnr_bij_indiening">2989908860</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1999-03-30</item>
         <item attribuut="Datum_indiening">1999-03-03</item>
         <item attribuut="Document-id">KVR9025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2183" allpagenumbers="2183 2184" vetnummer="2989908860" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9025" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1066" onderwerp="" indiendatum="1999-03-3">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-03-30">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Defensie en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het persbericht van ARGOS «Eurometaal-granaten door Turkije gebruikt in de oorlog tegen de Koerden»? <voetnoot nummer="1"/>
      </vraag>
      <vraag nummer="2">Bent u voornemens bij de Turkse overheid aan te dringen op een rapport inzake de ontploffing in 1997 van de fabriek MKEK in het Turkse Kirikale? </vraag>
      <vraag nummer="3">Heeft het Turkse bedrijf MKEK contracten gesloten met Spanje en Roemenië in verband met de munitiebehoefte voor operaties tegen de Koerdische PKK-rebellen? </vraag>
      <vraag nummer="4">Is MKEK door de Turkse strijdkrachten gecontracteerd om te voldoen aan de munitiebehoefte, onder meer voor 155 mm-artillerie-munitie, van het Turkse leger voor de komende decennium? </vraag>
      <vraag nummer="5">Bent u bekend met de verklaring van een ex-werknemer van Eurometaal dat de M483A1 granaten door Turkije gebruikt werden in de strijd tegen de Koerden? Wat is uw mening hierover? </vraag>
      <vraag nummer="6">Zijn de door Duitsland geleverde pantservoertuigen ingezet bij militaire operaties tegen de Koerden? </vraag>
      <vraag nummer="7">In hoeverre kunt u gezien het bovenstaande, er zeker van zijn dat de Turkse regering de M483A1 granaten niet gebruikt tegen de Koerdische bevolking? Kunt u aangeven op welke wijze de Nederlandse regering actief controleert of Turkije zich houdt aan de toezegging dat de granaten niet gebruikt worden tegen de Koerdische bevolking? </vraag>
      <noten afkomstig="vraag">
         <noot nummer="1" datum="1999-02-26" bron="Persbericht ARGOS">Persbericht ARGOS, 26 februari 1999, zie bijlage (ondershands aan bewindspersoon doorgezonden)</noot>
      </noten>
   </vragen>
   <antwoorden aantal="7">
      <antwoord nummer="1">Ja, het persbericht van ARGOS over het vermeende gebruik van M483A1 granaten door het Turkse leger in Oost-Turkije is mij bekend. </antwoord>
      <antwoord nummer="2">De regering heeft Turkije bij herhaling verzocht om opheldering over de oorzaak van de ontploffing en de brand in de munitiefabriek MKEK te Kirikale op 3 juli 1997. De Turkse overheid heeft tot dusverre steeds te kennen gegeven dat het door haar ingestelde onderzoek gaande is en naar verwachting nog enige tijd in beslag zal nemen. </antwoord>
      <antwoord nummer="3">Voor zover mij bekend, heeft MKEK na de brand in de fabriek te Kirikale besloten de productie van munitie voor het Turkse leger tijdelijk uit te besteden aan munitiefabrieken in Spanje en Roemenië. De contracten met deze fabrieken zouden in september 1998 zijn geëindigd. </antwoord>
      <antwoord nummer="4">MKEK is een belangrijke munitieproducent voor de Turkse strijdkrachten. De fabriek levert munitie voor uiteenlopende typen wapens. Wat de precieze aard is van de contractuele relaties tussen MKEK en de Turkse overheid is mij niet bekend. Overigens is de door MKEK geassembleerde M483 granaat slechts één van de vele soorten 155 mm munitie. </antwoord>
      <antwoord nummer="5">Een verklaring van een ex-werknemer uit het Duitse Liebenau, waar voorheen een vestiging van Eurometaal stond, over een dergelijke inzet van de M483A1 granaat is mij niet bekend. Voor zover mij bekend heeft de directie van Eurometaal de door ARGOS aangehaalde uitspraak niet gedaan. </antwoord>
      <antwoord nummer="6">In antwoord op schriftelijke vragen van de Duitse Bondsdag heeft de Duitse regering gesteld geen kennis te dragen van de inzet van door Duitsland aan de Turkse strijdkrachten geleverde militaire goederen bij militaire operaties tegen de Koerden (bron: Deutscher Bundestag 14. Wahlperiode Drucksache 14/383). </antwoord>
      <antwoord nummer="7">Zoals gesteld in het antwoord van 14 april 1998 (kamerstuk 22 054, nr. 35) op de vragen van de vaste commissie voor Buitenlandse Zaken van de Tweede Kamer over de levering van M483-munitie is de inzet van deze munitie tegen de Koerdische bevolking in theorie niet onmogelijk, maar moet vanwege haar aard onwaarschijnlijk worden geacht. Het is twijfelachtig of de terreingesteldheid in Oost-Turkije de inzet van 155 mm munitie met de daarvoor benodigde zware vuurmonden toelaat. Zoals de Kamer bekend, heeft Turkije voorafgaand aan het verlenen van de exportvergunning toegezegd de munitie uitsluitend te zullen inzetten voor de uitvoering van NAVO-taken. Zoals ik stelde in het Algemeen Overleg over de wapenexport in december 1998 vindt monitoring van deze toezegging in actieve zin niet plaats. Dat zou immers niet uitvoerbaar zijn. Als daarvoor concrete aanwijzingen bestaan, dan zal de regering uiteraard proberen na te gaan of de desbetreffende granaten in het Koerdische conflict worden gebruikt. </antwoord>
      <noten afkomstig="antwoord"/>
   </antwoorden>
</kvr>
