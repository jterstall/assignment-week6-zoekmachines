<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over nascholing van huisartsen. (Ingezonden 18 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13091
</item>
         <item attribuut="Inhoud">Vragen naar aanleiding van de rapporten van de inspectie waaruit blijkt dat de farmaceutische industrie zich schuldig maakt aan ongeoorloofde reclame.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische beroepen) Gezondheidszorg (Opleidingen)</item>
         <item attribuut="Trefwoorden">Artsen Bijscholing Farmaceutische industrie</item>
         <item attribuut="Vindplaats">Kamervragen met antwoord 2000-2001, nr. 668, Tweede Kamer</item>
         <item attribuut="Vraagnr_bij_indiening">2000104800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-02-12</item>
         <item attribuut="Datum_indiening">2001-01-18</item>
         <item attribuut="Document-id">KVR13091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1381" allpagenumbers="1381 1382" vetnummer="2000104800" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13091" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="668" onderwerp="" indiendatum="2001-01-18">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-02-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich uw antwoorden op mijn vragen over door de inspectie bij de Landelijke Huisartsenvereniging gevorderde rapporten over nascholing? Zo ja, was u toen al volledig op de hoogte van de inhoud van de rapporten en heeft u het probleem, gezien de gegeven antwoorden, oorspronkelijk onderschat? <voetnoot nummer="1"/>
      </vraag>
      <vraag nummer="2">Bent u nu wel bereid de Kamer de rapporten ter inzage te geven? Zo ja, wanneer kan de Kamer deze ontvangen? </vraag>
      <vraag nummer="3" voetnoot="2">Wat vindt u van het feit dat bij 9 van de 18 nascholingscursussen de farmaceutische industrie zich schuldig maakte aan ongeoorloofde reclame, dat van de 27 cursussen die de LHV tussen 1998 en 2000 bezocht in 22 gevallen de inhoud geheel of gedeeltelijk bepaald werd door een farmaceutisch bedrijf en dat van deze 22 er 15 gebruikt werden voor de promotie van een geneesmiddel van de organiserende fabrikant? <voetnoot nummer="2"/>
      </vraag>
      <vraag nummer="4">Wat is uw reactie op de concrete verslagen waaruit bijvoorbeeld blijkt dat de cursusinhoud regelmatig niet in overeenstemming is met de standaard van het Nederlandse Huisartsen Genootschap, de standaard onjuist weergegeven wordt, er standpunten worden weergegeven die ronduit haaks staan op algemeen aanvaarde huisartsgeneeskundige inzichten of dat er niet verteld wordt wat voorgeschreven dient te worden op grond van huisartsgeneeskundige bronnen? </vraag>
      <vraag nummer="5">Is het u bekend dat van de 800 geaccrediteerde nascholingen er slechts 27 zijn gevisiteerd? Zo ja, bent u van mening dat er zeker gezien de resultaten van deze visitaties veel uitgebreidere controle op alle nascholingen dient plaats te vinden? </vraag>
      <vraag nummer="6">Wat heeft u ondernomen nadat sinds mei 1997 de LHV in principe niet meer lette op gunstbetoon maar alleen op inhoud van de nascholingen? Bent u met de LHV van mening dat naleving van de wet bij uitstek een taak van de overheid is? </vraag>
      <vraag nummer="7" voetnoot="3">Erkent u de stelling van journalist Bouma dat de greep van de industrie op de nascholing groter wordt naarmate de reclamebeperkingen toenemen? Zo ja herinnert u zich mijn voorstel om alle beïnvloeding door de industrie gelijktijdig en grondig aan te pakken, hetgeen u zeker de moeite waard vond om uit te voeren? <voetnoot nummer="3"/>Hoever bent u met uw beleid hierin? </vraag>
      <vraag nummer="8" voetnoot="4">Wanneer kunnen de resultaten van het door u gestarte onderzoek naar de omvang van de bijdrage van de industrie aan nascholingscursussen worden verwacht? <voetnoot nummer="4"/>
      </vraag>
      <vraag nummer="9">Vindt u het, zeker gezien alle nieuwe feiten, wenselijk dat een kapitaalkrachtige industrie de nascholing van huisartsen domineert? Zo nee, denkt u werkelijk, mede gezien de gebleken creativiteit van de industrie, dit voldoende te kunnen bestrijden met de nieuwe regels van het aangescherpte reclamebesluit? Zou de invloed van de farmaceutische industrie op nascholingen niet zoveel mogelijk tot nul moeten worden gereduceerd? JOZ = Jaaroverzicht Zorg WOG = Wet op de Geneesmiddelenvoorziening </vraag>
      <noten afkomstig="vraag">
         <noot nummer="1" documenttype="Kamervragen" documentnummer="382">Aanhangsel Handelingen, nr. 382, Vergaderjaar 2000–2001.</noot>
         <noot nummer="2" datum="2001-01-12" bron="Trouw">Trouw, 12 januari 2001</noot>
         <noot nummer="3">Motie op Kamerstuk 26200 XVI, nr. 35 en reactie op motie inzake promotieactiviteiten voor geneesmiddelen JOZ 1999 en begroting Volksgezondheid, Welzijn en Sport 1999, Kamerstuk 26200 XVI, nr. 39, blz. 6</noot>
         <noot nummer="4">Nota naar aanleiding van het verslag WOG 21 juli 1999 (Kamerstuk 23959, nr. 9)</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ten tijde van de beantwoording van de door u bedoelde kamervragen was ik volledig op de hoogte van de inhoud van de rapporten. Ik sta nog steeds achter de door mij gegeven antwoorden op deze kamervragen. </antwoord>
      <antwoord nummer="2">Ja. Ik ben bereid de Kamer vertrouwelijke inzage te geven in de rapporten, althans de geanonimiseerde versies daarvan. Het beding van vertrouwelijkheid is nodig omdat de rechter zich nog moet uitspreken over de openbaarheid van een dezer rapporten. </antwoord>
      <antwoord nummer="3">De resultaten van de door de Landelijke Huisartsen Vereniging (LHV) uitgevoerde visitaties geven mij reden tot zorg. Uit de inhoudelijke beoordeling van deze rapporten blijkt dat niet alle nascholingen voldoen aan de accreditatie-eisen van de LHV. In een enkel geval is er zelfs sprake van strijd met het Reclamebesluit geneesmiddelen. Ik vind dit onacceptabel. </antwoord>
      <antwoord nummer="4">Ik vind dit onaanvaardbaar. </antwoord>
      <antwoord nummer="5">Ja. Ja. </antwoord>
      <antwoord nummer="6">Op 1 april 1999 heb ik de Inspectie voor de Gezondheidszorg versterkt met de sector Reclametoezicht. Deze is momenteel op volle sterkte. Voorts heeft de Inspectie voor de Gezondheidszorg de LHV laten weten dat bij nascholing ook getoetst moet worden aan het Reclamebesluit geneesmiddelen. De effectuering hiervan moet in de ledenvergadering aan de orde komen. Handhaving van de wet is een taak van de overheid. Dit laat onverlet dat ik van mening ben dat de LHV een taak heeft bij het informeren van haar achterban over de normen uit het Reclamebesluit geneesmiddelen en het al dan niet in strijd zijn van de desbetreffende nascholing met deze normen. </antwoord>
      <antwoord nummer="7 en 8">Ik ben het niet eens met deze stelling. Het verleden leert ons immers dat minder beperkingen, oftewel vagere normen, hebben geleid tot een grotere greep van de industrie op de nascholing van de voorschrijver. Ik herinner mij uw voorstel. Momenteel ben ik in overleg met de koepelorganisaties van de voorschrijvers om te komen tot een gedragscode waarin duidelijke en maatschappelijk aanvaardbare grenzen moeten worden gesteld aan de invloed van de farmaceutische industrie op de voorschrijvers. Daarnaast ben ik een speciaal project gestart met het doel de marketingpraktijken van de farmaceutische industrie in kaart te brengen. Dit project kan dienen ter onderbouwing van aanvullende maatregelen. De projectgroep zal mij in mei van dit jaar rapporteren over haar bevindingen. Ik zal u hierover nader informeren. </antwoord>
      <antwoord nummer="9">Ik vind het ongewenst als een situatie ontstaat waarin de farmaceutische industrie de nascholing van huisartsen domineert. Dit laat onverlet dat ik een (gedeeltelijke) tegemoetkoming in de kosten van deelname aanvaardbaar vind. Dergelijke verbintenissen tot sponsoring hoeven derhalve niet verboden te worden. Een dergelijk verbod zou overigens in strijd zijn met de Europese reclamerichtlijn 92/28. Wellicht ten overvloede merk ik op dat dergelijke verbintenissen wel in overeenstemming dienen te zijn met de normen uit het Reclamebesluit geneesmiddelen. Ik ben er van overtuigd dat de aanscherping van de reclamevoorschriften en de hierboven genoemde overleggen met de brancheorganisaties van de voorschrijvers de invloed van de farmaceutische industrie op de nascholing van de voorschrijver terug zullen brengen tot een maatschappelijk aanvaardbaar niveau. </antwoord>
      <noten afkomstig="antwoord"/>
   </antwoorden>
</kvr>
