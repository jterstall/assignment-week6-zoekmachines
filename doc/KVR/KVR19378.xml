<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris van Volksgezondheid, Welzijn en Sport en de minister van Justitie over de behandeling van jongeren met psychiatrische stoornissen in jeugdinrichtingen. (Ingezonden 5 december 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19378
</item>
         <item attribuut="Inhoud">Veel jeugdige delinquenten hebben psychische stoornissen die in de jeugdinrichting niet effectief behandeld kunnen worden. Ook schort er veel aan de vroegtijdige opsporing en goede behandeling van deze jongeren binnen de geestelijke gezondheidszorg (NRC Handelsblad, 3 december 2003).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg) Strafrecht en strafprocesrecht (Jeugdstrafrecht) Welzijn (Jeugdigen)</item>
         <item attribuut="Trefwoorden">Geestelijke gezondheidszorg Gevangeniswezen Jeugdstrafrecht Jeugdwelzijn</item>
         <item attribuut="Vindplaats">Kamervragen met antwoord 2003-2004, nr. 737, Tweede Kamer</item>
         <item attribuut="Vraagnr_bij_indiening">2030404350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2004-01-30</item>
         <item attribuut="Datum_indiening">2003-12-05</item>
         <item attribuut="Document-id">KVR19378</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1561" allpagenumbers="1561 1562" vetnummer="2030404350" code="0304tkkvr737" lopendefooter="Tweede Kamer, vergaderjaar 2003–2004, Aanhangsel" filenaam="KVR19378" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="737" onderwerp="" indiendatum="2003-12-5">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris van Volksgezondheid, Welzijn en Sport en de minister van Justitie</vraagt-aan>
      </vraagdata>
      <antwoorddata antwoorddatum="2004-01-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «Zonder hulp gaat het na de straf vaak mis»? <voetnoot nummer="1"/>
      </vraag>
      <vraag nummer="2">Komt bij 90 procent van de jeugddelinquenten die tot jeugddetentie zijn veroordeeld of een strafrechtelijke behandelmethode opgelegd hebben gekregen psychiatrische stoornissen voor? </vraag>
      <vraag nummer="3">Deelt u de mening dat het kennelijk niet lukt om deze gedragsgestoorde jongeren vroegtijdig op te sporen en effectief te behandelen binnen de geestelijke gezondheidszorg? Zo ja, kunt u aangeven wat u van plan bent te ondernemen om deze situatie te verbeteren? </vraag>
      <vraag nummer="4">Deelt u de mening dat justitie hierdoor wordt geconfronteerd met problemen waarop zij niet berekend is? Zo neen, kunt u aangeven in hoeverre jongeren met psychiatrische stoornissen adequaat worden behandeld in jeugdinrichtingen? </vraag>
      <vraag nummer="5">Worden alle jongeren gedegen psychiatrisch onderzocht voordat ze in een jeugdinrichting terechtkomen? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-12-3" bron="NRC-Handelsblad">NRC-Handelsblad, 3 december 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">In het artikel «Zonder hulp gaat het na de straf vaak mis» wordt gerefereerd aan het promotieonderzoek van mevrouw Coby Vreugdenhil «Psychiatric Disorders among incarcerated male adolescents in The Netherlands» (december 2003). In haar onderzoek concludeert Vreugdenhil dat 90% van de jongeren die tot jeugddetentie langer dan de duur van de preventieve hechtenis zijn veroordeeld of een maatregel plaatsing in een justitiële jeugdinrichting (pij-maatregel) kregen opgelegd, psychiatrische stoornissen heeft. Daarbij baseert zij zich op de definitie van een psychiatrische stoornis volgens de DSM-IV <voetnoot nummer="1"/>. Dat is een ruime definitie. Daaronder vallen alle psychische stoornissen, gedragsstoornissen, misbruik van alcohol en drugs en verstandelijke handicaps. Het percentage van 90 wekt tegen de achtergrond van die brede definitie geen verbazing. Veel jongeren in justitiële jeugdinrichtingen hebben een complexe problematiek die zich uit in gedragsstoornissen. Immers, juist gedragsstoornissen (waaronder crimineel gedrag) en middelengebruik verhogen de kans dat jongeren met politie en justitie in aanraking komen. Indien – zoals meer gebruikelijk – naar psychiatrische stoornissen in engere zin wordt gekeken, zoals psychotische stoornissen en ADHD, dan is het percentage aanzienlijk lager. Naast deze nuancering past ook de volgende kanttekening. Het onderzoek is uitsluitend gericht op de strafrechtelijke instroom van jongeren en niet op civielrechtelijk geplaatste jongeren. Het aandeel civielrechtelijk geplaatste jongeren in de totale populatie van de justitiële jeugdinrichtingen is aanzienlijk. </antwoord>
      <antwoord nummer="3">Onderkend wordt dat vroegtijdige opsporing en effectieve behandeling van gedragsgestoorde jongeren belangrijk is, maar nog niet voldoende plaatsvindt. Daarom geven wij prioriteit aan vroegherkenning (of signalering van problemen) en vroeginterventie bij kinderen en jeugdigen. Door hun grote bereik spelen de jeugdgezondheidszorg en de scholen hier een belangrijke rol. Zij hebben een signalerende functie. Voorzieningen op lokaal niveau als het algemeen maatschappelijk werk en de jeugdgezondheidszorg kunnen bovendien licht pedagogische hulp aanbieden, en informatie en advies geven aan de ouders. Dit zijn taken die tot gemeentelijke verantwoordelijkheid horen. De eerste verantwoordelijkheid voor de opvoeding ligt bij de ouders en hun sociale netwerk van bijvoorbeeld vrienden en familie. De lokale voorzieningen dichtbij het gezin kunnen hen ondersteunen. Wanneer toch gespecialiseerde hulp nodig is, wordt doorverwezen naar het bureau jeugdzorg. De jeugdzorg waarvoor het bureau jeugdzorg de indicatie stelt, is bedoeld voor jeugdigen en hun ouders met (dreigende) ernstige opgroei- en opvoedproblematiek. Het bureau jeugdzorg kan vervolgens de toegang zijn tot de jeugd GGz. Naast het vroegtijdig opsporen van deze jongeren is het aan de GGz om tot een effectieve behandeling te komen. Het is bekend dat gesprekstherapie in veel gevallen goede resultaten geeft. Daarbij wordt onderscheid gemaakt tussen inzichtgevende therapie, structurerende therapie of ondersteunende therapie. In de praktijk wordt medicatie vaak gecombineerd met een vorm van gesprekstherapie. Daarnaast is de ondersteuning van de ouders van deze kinderen erg belangrijk. Zowel de Wet op de jeugdzorg en de daarbij behorende centrale rol van de bureaus jeugdzorg als de Operatie Jong en het programma Jeugd terecht zijn erop gericht te komen tot een nauwe samenwerking tussen jeugdzorg en jeugdpsychiatrie en daarmee tot een sluitende keten van opvang voor bedreigde jongeren. </antwoord>
      <antwoord nummer="4">Alle jongeren, zowel degenen die op strafrechtelijke als op civielrechtelijke titel worden opgenomen, krijgen bij aanvang van hun verblijf in een justitiële jeugdinrichting standaard een medische intake. Deze wordt uitgevoerd door de inrichtingsarts. Deze zal als deskundige per individueel geval bepalen of gespecialiseerde deskundigheid of zorg noodzakelijk is. Op indicatie zal worden doorverwezen naar een psychiater. Jongeren die vastzitten in een justitiële jeugdinrichting kunnen derhalve psychiatrische zorg krijgen wanneer dit noodzakelijk is. Hierbij moet echter onderscheid worden gemaakt tussen jongeren die een maatregel plaatsing in een justitiële jeugdinrichting (pij-maatregel) krijgen opgelegd en jongeren met een voorlopige hechtenis of jeugddetentie. Voor jongeren met een pij-maatregel hebben justitiële behandelinrichtingen een behandelaanbod. Dit behandelaanbod richt zich grotendeels op de groep met gedragsstoornissen, middelenmisbruik en/of verstandelijke handicap. Voor jongeren met specifieke psychiatrische stoornissen zijn er afdelingen waar zij kunnen worden opgenomen, begeleid en behandeld, zoals de Foba/Vic van De Hartelborgt te Spijkenisse, de afdeling Orthopsychiatrie van de Ottho Gerhard Heldring Stichting te Zetten en Jongerenhuis Harreveld te Harreveld. Voor jongeren met een psychiatrische stoornis die geen pij-maatregel hebben, is er een zorgaanbod. In alle justitiële jeugdinrichtingen staan jongeren onder toezicht van de medische dienst en de inrichtingspsycholoog. In het geval een jongere een psychiatrische stoornis heeft die ook delict-gerelateerd is, biedt behandeling inderdaad een kans op verantwoord burgerschap en minder recidive. Dit is dan ook het doel van de behandeling in het kader van de pij-maatregel. Jongeren die in de eerste plaats behandeld moeten worden vanwege een psychiatrische stoornis horen thuis in een GGz-voorziening. Voor alle jongeren in de justitiële jeugdinrichtingen geldt dat wanneer een langdurige (vervolg)behandeling nodig is of een behandeling voor een psychiatrische aandoening die niet delict-gerelateerd is, de GGz-instellingen zijn aangewezen om deze zorg te verlenen. Na beëindiging van de voorlopige hechtenis of jeugddetentie kunnen deze jongeren worden doorverwezen naar een voorziening in de jeugd-GGz. In uitzonderingsgevallen (gevaarscriterium) kan voor deze jongeren de civielrechtelijke BOPZ-maatregel worden gebruikt. Deze juridische mogelijkheden achten wij voldoende. De justitiële jeugdinrichtingen hebben weliswaar een bezuinigingstaakstelling, maar bij de invulling daarvan wordt er kritisch op gelet dat er geen wezenlijke afbreuk wordt gedaan aan de kwaliteit. Daarbij is een goede samenwerking van de ketenpartners met daarbij een duidelijke afbakening van verantwoordelijkheden noodzakelijk. </antwoord>
      <antwoord nummer="5">Niet alle jongeren worden gedegen psychiatrisch onderzocht voordat ze in een justitiële jeugdinrichting komen. De kinderrechter of de officier van justitie bepalen of een jongere een forensisch diagnostisch onderzoek moet ondergaan, dus voor een pro Justitia rapportage in aanmerking komt. Een dergelijk onderzoek wordt onder meer aangevraagd wanneer wordt overwogen een pij-maatregel op te leggen. Deze kan alleen worden opgelegd op basis van zo’n diagnostisch onderzoek. Een dergelijk onderzoek wordt verricht door twee gedragsdeskundigen, waarvan tenminste één psychiater moet zijn (WvS. 77s lid 2 en 3). </antwoord>
      <noten afkomstig="antwoord">
         <noot nummer="1">Diagnostic and Statistical Manual of Mental Disorders</noot>
      </noten>
   </antwoorden>
</kvr>
