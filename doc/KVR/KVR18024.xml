<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken en de staatssecretaris van Buitenlandse Zaken (Ontwikkelingssamenwerking) over mogelijk etnisch geweld in de Democratische Republiek Congo. (Ingezonden 9 april 2003); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18024
</item>
         <item attribuut="Inhoud">Vragen over gewelddadigheden en een massamoord in de Democratische Republiek Congo (DRC), waarbij Rwandese, Burundese en Ugandese autoriteiten betrokken zouden zijn.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Burundi Congo (voormalig Zaïre) Mensenrechten Oorlogen Rwanda Uganda</item>
         <item attribuut="Vindplaats">Kamervragen met antwoord 2002-2003, nr. 1498, Tweede Kamer</item>
         <item attribuut="Vraagnr_bij_indiening">2020310040</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-06-19</item>
         <item attribuut="Datum_indiening">2003-04-09</item>
         <item attribuut="Document-id">KVR18024</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3131" allpagenumbers="3131 3132 3133 3134" vetnummer="2020310040" code="0203tkkvr1498" lopendefooter="Tweede Kamer, vergaderjaar 2002–2003, Aanhangsel" filenaam="KVR18024" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1498" onderwerp="" indiendatum="2003-04-9">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken en de staatssecretaris van Buitenlandse Zaken (Ontwikkelingssamenwerking)</vraagt-aan>
      </vraagdata>
      <antwoorddata antwoorddatum="19 juni 2003), zie ook Aanhangsel Handelingen nr. 1448, vergaderjaar 2002–2003 Situatie in Ituri, DRC De situatie in Ituri is complex en blijft onoverzichtelijk. Sinds begin april zijn in de provincie Ituri in het noordoosten van de DRC vele burgers om het leven gebracht. Dit vindt plaats in het licht van enerzijds reeds lang bestaande etnische tegenstellingen tussen de Hema en Lendu bevolkingsgroepen en anderzijds elkaar bevechtende rebellenbewegingen, betrokkenheid van verschillende landen – de DRC, Rwanda en Uganda – en wisselende allianties tussen de betrokken partijen. De aantrekkingskracht van de grote natuurlijke rijkdom van de DRC mag hierbij niet onvermeld blijven. Wetteloosheid, eigenrichting, criminaliteit en machtsstrijd, gevoed door ruime beschikbaarheid van wapens, maken van Noord-Oost-Congo een licht ontvlambare regio. Partijen maken zich schuldig aan gebruik van geweld en grove schendingen van de mensenrechten. Gelet op deze complexiteit, en vanwege het feit dat verschillende versies over de toedracht van de moorden de ronde doen, heeft de Veiligheidsraad besloten in nauwe samenwerking met MONUC een onderzoek in te stellen naar de toedracht van de massale moordpartij die op 3 april jl. plaatsvond en de geweldscyclus initieerde. Het is zaak allereerst te wachten op de uitkomst van dit onderzoek. Ik zal de Kamer inlichten over de uitkomsten zodra hierover nader bericht zal zijn ontvangen. Als gevolg van de maandenlange gevechten is de humanitaire situatie in Ituri slecht. Hoewel de rust in de loop van april enigszins hersteld leek, zijn met de terugtrekking van de Ugandese troepen uit Noord-Oost-Congo de gevechten weer in alle hevigheid opgelaaid. Op 12 mei jl. is de provinciehoofdstad Bunia veroverd door de Hema-gelieerde Union des Patriotes Congolais (UPC) op de Lendu-fracties die na het vertrek van Uganda de stad hadden bezet. Als gevolg van de gevechten zijn volgens de VN duizenden mensen op de vlucht geslagen. Medewerkers van NGO’s zijn deels geëvacueerd. Hulpverlening wordt door MONUC en de nog resterende NGO’s verstrekt. Op vrijdag 16 mei jl. kwamen de vertegenwoordigers van de vijf strijdende facties van de Hema- en Lendu-stammen in de provincie Ituri bijeen in Tanzania. President Joseph Kabila was hier persoonlijk bij aanwezig. Zij ondertekenden een akkoord voor een hernieuwd staakt-het-vuren. De gevechten in en rond Bunia waren aanvankelijk in hevigheid afgenomen doch begin juni berichtten verschillende bronnen dat 55 km ten oosten van Bunia weer een massaslachting onder de burgerbevolking heeft plaatsgevonden en dat ook rond Bunia weer gevochten werd. Stationering van een stabilisatiemacht SGVN Kofi Annan heeft op 10 mei jl. de internationale gemeenschap opgeroepen spoedig actie te ondernemen en heeft Frankrijk verzocht de leiding te nemen over een internationale interventiemissie in Ituri. Frankrijk heeft aangegeven hiertoe bereid te zijn mits andere (EU-)landen zouden deelnemen en de stabilisatiemacht zou worden geaccepteerd door de DRC, Rwanda en Uganda. Op 30 mei jl. heeft de VN Veiligheidsraad resolutie 1484 aanvaard die de ontplooiing van een Interim Emergency Multinational Force (IEMF) in en rond de provinciehoofdstad Bunia mogelijk maakt, opererend onder Hoofdstuk VII van het Handvest van de VN. Het mandaat van de IEMF loopt tot 1 september a.s. – het streven is dat MONUC dan een versterkte presentie in Ituri gerealiseerd zal hebben in de vorm van een contingent Bengaalse militairen. Op 5 juni jl. heeft de EU besloten dat de interventiemacht onder leiding van de EU komt te staan. De EU-operatie, genaamd Artemis, zal er op gericht zijn een stabiele veiligheidssituatie en een verbetering van de humanitaire situatie in Bunia te bereiken, alsmede een weg te banen voor de versterking van MONUC met het Bengaalse contingent. Operatie Artemis is reeds op 12 juni jl. aangevangen. Frankrijk fungeert in deze EU-geleide operatie als Framework Nation en levert de commandant, het operationele hoofdkwartier en het merendeel van de troepen. Ook het Verenigd Koninkrijk, Zweden en België zullen een bijdrage leveren. Andere EU-lidstaten (o.a. Duitsland, Griekenland, Spanje, Ierland, Portugal) alsmede niet-EU-landen (o.a. Zuid Afrika en Canada) overwegen momenteel een bijdrage. Nederland zal één functie bemannen in het operationele hoofdkwartier in Parijs. Frankrijk heeft Nederland verder niet om een substantiële militaire bijdrage gevraagd. Wél overweegt Nederland financiële ondersteuning vanuit het Vredesfonds ten gunste van de Zuid-Afrikaanse deelname aan de EU-geleide operatie. De DRC, Uganda en Rwanda hebben nadrukkelijk ingestemd met de stationering van een stabilisatiemacht en de leidende rol van Frankrijk. Ituri Pacificatie Commissie (IPC) Op 4 april jl. is de Ituri Pacificatie Commissie (IPC) voor het eerst bijeengekomen. Deze commissie is in het leven geroepen conform het akkoord van Luanda van september 2002 tussen de DRC en Uganda. De IPC bestaat uit 177 vertegenwoordigers van alle strijdende partijen en andere belangengroepen in het conflict. De commissie dient voorstellen te doen ter beëindiging van vijandigheden en voor de opzet van civiel bestuur na het vertrek van Ugandese strijdkrachten uit het gebied. De IPC heeft inmiddels de eerste voorstellen gedaan voor de opzet van een assemblee en een bestuursorgaan dat dient toe te zien op administratie, infrastructuur, financiën en economie. Deze interim-organen zullen onder leiding staan van de Speciale Vertegenwoordiger van de Secretaris-Generaal van de Verenigde Naties, M. Sadry Behrooz. Beëindiging van de Inter-Congolese dialoog De situatie in Ituri kan niet los worden gezien van de besprekingen in het kader van de Inter-Congolese dialoog (ICD). Op 2 april jl. werd in Sun City het laatste akkoord in het kader van de ICD ondertekend door alle betrokken partijen (de regering, de diverse rebellenbewegingen en de oppositie). Op 14 april jl. is de Commission de Suivi voor het eerst bijeengekomen. Deze commissie bestaat uit vertegenwoordigers van de regering, de Mouvement pour la Libération du Congo (MLC), de Rassemblement Congolais pour la Démocratie du Congo-Goma (RCD-Goma), alsmede de Mayi-Mayi, de Rassemblement congolais pour la Démocratie du Congo-Mouvement de Libération (RCD-ML) en vertegenwoordigers van de oppositie en buigt zich over de samenstelling van een transitieregering. Besprekingen zijn thans nog gaande over invulling van de ministersposten. De transitieregering zal wellicht al eind juni worden geïnstalleerd. Op 23 mei jl. heeft de RCD Goma echter het overleg binnen de Commission de Suivi verlaten omdat onenigheid bestond over de verdeling van posities binnen het toekomstige nationale leger. Troepenverplaatsingen in Oost-Congo Ondanks het akkoord van Sun City circuleren er geruchten over nieuwe troepenverplaatsingen in Oost-Congo. Dergelijke geruchten zijn meestal moeilijk te verifiëren dan wel te scheiden van oorlogspropaganda. Uganda en Rwanda beschuldigen elkaar van het terugsturen van troepen naar de DRC, na deze eerst formeel te hebben teruggetrokken. Een groot deel van de Ugandese troepen heeft het DRC-territorium inmiddels metterdaad verlaten. Naar waarneming van MONUC en het Third Party Verification Mechanism (TPVM) – een Zuid-Afrikaanse missie die, conform het akkoord van Pretoria van juli 2002, dient toe te zien op de terugtrekking van Rwandese troepen uit Oost-Congo – heeft Rwanda zijn troepen daadwerkelijk in oktober 2002 uit Oost-Congo teruggetrokken. Hernieuwde aanwezigheid van Rwandese troepen in Oost-Congo is noch door MONUC, noch door TPVM bevestigd, ondanks beweringen door media, lokale NGO’s en Uganda van het tegendeel. Van de aanwezigheid van Burundese troepen in de DRC is weinig bekend. Wel wordt toegenomen activiteit in de DRC gesignaleerd van Burundese en Rwandese rebellen en verplaatsing van ex-FAR en Interahamwe in noordoorstelijke richting. Nederlandse inzet – bilateraal en multilateraal 1. De Nederlandse regering staat positief tegenover de werkzaamheden van de IPC. De kansen op een geslaagde opzet van civiel bestuur in de provincie zijn echter onzeker, gezien de steeds weer oplaaiende gevechten en de complexiteit van de situatie. In EU-kader zijn de werkzaamheden van de IPC verwelkomd en de vechtende partijen herhaaldelijk veroordeeld. Recentelijk zijn EU-demarches uitgevoerd in Kigali, Kampala en Kishasa. Hierbij werd de situatie in Oost-Congo besproken en is Uganda aangespoord de terugtrekking van zijn troepen zo snel mogelijk af te ronden, hetgeen inmiddels heeft plaatsgevonden. Verschillende lidstaten hebben contact met de regeringen in Kigali en Kampala gehad ten einde hun instemming met de inzet van de interventiemacht in Ituri zeker te stellen. Ook Nederland onderhoudt hierover contact met de betreffende regeringen. 2. Nederland ondersteunt langs zowel bilaterale als multilaterale (EU-)weg het vredesproces in de gehele DRC. De recente overeenkomst van Sun City beschouwt de Nederlandse regering als een positieve, maar niet afdoende stap naar vrede in de DRC. Veel belangrijke onderdelen van het akkoord, in het bijzonder de vorming van een eenheidsleger en de aanstelling van de chef-staf, wachten nog op nadere invulling. Daarbij blijft het de vraag of alle betrokken partijen ten volle mee zullen werken aan het tot stand brengen van een functionerende overgangsregering, deling van de macht en inzetten van het democratiseringsproces. Tenslotte zal Nederland in Kinshasa als de facto EU-voorzitter samen met de commissie vanaf 1 januari 2004 zitting nemen in het Comité International d’Accompagnement de la Transition (CIAT). 3. De regering steunt de stationering van de EU-geleide troepenmacht in de hoofdstad Bunia van de provincie Ituri en heeft waardering voor de Franse inzet ten behoeve van de EU-geleide operatie Artemis, die bepaald niet zonder risico’s is. Nederland zal niet met militaire eenheden aan deze operatie deelnemen, maar levert een stafofficier ten behoeve van het hoofdkwartier. Tevens overweegt Nederland, zoals reeds aangegeven, steun lastens het Vredesfonds voor Zuid-Afrikaanse deelname aan operatie Artemis. Mogelijke Nederlandse financiële steun past in het beleid van de afgelopen jaren: Met 684 000 heeft Nederland bijgedragen aan de Inter-Congolese dialoog. In 2002 heeft Nederland het Vredesproces in de DRC ondersteund met een bijdrage van 280 000 uit het Vredesfonds voor de Zuid-Afrikaanse inzet in vredesoperaties; deze middelen zijn gebruikt t.b.v. de uitrusting van Zuid-Afrikaanse militairen in MONUC. Met name in het oosten van de DRC gaat het om een conflict van regionale en niet uitsluitend nationale aard. Stabiliteit in de DRC is mede de uitkomst van vrede in de buurlanden. In dit licht is het van belang de recente Nederlandse Vredesfonds-bijdrage van 2,7 miljoen te vermelden voor de deelname van Zuid-Afrika aan de beschermingsmacht in Burundi. Tenslotte is een bedrag van ruim 100 miljoen beschikbaar gesteld aan het demobilisatie- en reïntegratieprogramma voor landen in het gebied van de Grote Meren. De voor 2003 beschikbare humanitaire hulp bedraagt voor de DRC en het gebied van de Grote Meren 6,7 miljoen. 4. Nederland zal een nieuw Memorandum of Understanding (MoU) met Rwanda afsluiten. Overleg hierover vindt momenteel plaats. Het MoU biedt de gelegenheid om de Rwandese betrokkenheid bij het conflict in de Cogo aan de orde te stellen. In november en december 2002 heeft een onafhankelijke evaluatie plaatsgevonden van het oude MoU dat tussen Rwanda en Nederland is gesloten. De resultaten hiervan zullen spoedig aan de Tweede Kamer worden voorgelegd. 5. De Nederlandse regering onderhoudt, mede in EU-verband, een kritische dialoog met Uganda. Bij de regering in Kampala wordt de Ugandese betrokkenheid in Ituri regelmatig aan de orde gesteld. De Ugandese regering heeft de Britse rechter Porter onderzoek laten doen naar de betrokkenheid van Uganda bij het conflict in de DRC. Het rapport is inmiddels uitgekomen en president Museveni heeft aangekondigd dat de aanbevelingen zullen worden overgenomen. Nederland zal er bilateraal en in EU-verband op aandringen dat dit ook gebeurt. Het feit dat Uganda deel uitmaakte van de Coalition of the Willing in de oorlog tegen Irak verandert niets aan de wijze waarop het land door Nederland of de internationale gemeenschap wordt aangesproken op de rol die het speelt in Oost-Congo. Ditzelfde geldt voor Rwanda en de DRC. 6. In antwoord op de vragen van de leden Koenders en Dijksma">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister van Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Is het waar dat duizenden Rwandese, Ugandese en Burundese militairen opnieuw posities hebben ingenomen in de Democratische Republiek Congo (DRC)? </vraag>
      <vraag nummer="2" voetnoot="1">Heeft MONUC <voetnoot nummer="1"/>of hebben aanwezige Niet-Gouvernementele Organisaties (NGO’s) de aanwezigheid van buitenlandse troepen in de DRC bevestigd? Zo ja, wat heeft de Nederlandse regering ondernomen om bij de Rwandese en Ugandese autoriteiten erop aan te dringen de gewelddadigheden te beëindigen en om opheldering te vragen over hun hernomen posities in de DRC? </vraag>
      <vraag nummer="3">Wat betekenen deze ontwikkelingen voor de Nederlandse bilaterale inzet met een Memorandum of Understanding (MoU), waarin onder andere de Rwandese en Ugandese inzet in het vredesproces in de DRC als een belangrijk ijkpunt wordt beschouwd? </vraag>
      <vraag nummer="4">Wat zijn de resultaten van de onafhankelijke consultants die de situatie in Rwanda gemonitored hebben? Heeft u aan de hand van hun waarnemingen een andere invulling gegeven aan de beleidsdialoog met Rwanda? Zo ja, op welke wijze? Zo neen, waarom niet? </vraag>
      <vraag nummer="5">Is het feit dat Rwanda en Uganda deel uitmaken van de Coalition of the Willing op enigerlei wijze van invloed op de manier waarop zij door de internationale gemeenschap worden aangesproken op hun omstreden militaire rol in het buurland de DRC? </vraag>
      <vraag nummer="6" voetnoot="2">Heeft u inmiddels onderzocht of Nederland op enigerlei wijze kan bijdragen – civiel of militair – aan MONUC? <voetnoot nummer="2"/>Zo neen, waarom niet? </vraag>
      <vraag nummer="7" voetnoot="3">Wat is volgens de Nederlandse regering de toedracht van de massamoord in het uiterst noord-oosten van Congo (regio Ituri) tussen de Hema en de Lendu? <voetnoot nummer="3"/>Bent u bereid bilateraal dan wel in EU-verband bij de verschillende autoriteiten te pleiten voor toegang voor NGO’s tot het Ituri-gebied? </vraag>
      <vraag nummer="8">Is het waar dat de Verenigde Naties een onderzoek hebben ingesteld naar de massamoord in de regio Ituri? Zijn er al resultaten bekend? Zo ja, hoe luiden deze? </vraag>
      <vraag nummer="9">Heeft u enig idee over de humanitaire situatie in de regio Ituri? Hebben (inter)nationale NGO’s inmiddels toegang tot het getroffen gebied om hulp te verlenen? </vraag>
      <vraag nummer="10">Wat heeft deze slachting voor consequenties voor de Ituri Pacificatie Commissie en de oprichting van een nieuw civiel bestuur in Ituri? </vraag>
      <noten afkomstig="vraag">
         <noot nummer="1" titel="Mission de l’Organisation des Nations Unies en République démocratique du Congo">De «Mission de l’Organisation des Nations Unies en République démocratique du Congo»</noot>
         <noot nummer="2" documenttype="Kamervragen" documentnummer="1807" documentjaargang="2002-2003">Aanhangsel Handelingen, nr. 1807, vergaderjaar 2002–2003.</noot>
         <noot nummer="3" datum="2003-04-7" bron="Volkskrant">Volkskrant, 7 april 2003</noot>
      </noten>
   </vragen>
   <antwoorden aantal="0">
      <noten afkomstig="antwoord">
         <noot nummer="1" documenttype="Kamervragen" documentnummer="862">Aanhangsel Handelingen, nr. 862, vergader-jaar 2002–2003.</noot>
      </noten>
   </antwoorden>
</kvr>
