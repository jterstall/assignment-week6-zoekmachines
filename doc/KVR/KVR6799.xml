<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over Afghaanse asielzoekers. (Ingezonden 4 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6799
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Afghanistan Vluchtelingen</item>
         <item attribuut="Vindplaats">Kamervragen met antwoord 1997-1998, nr. 970, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1998-03-24</item>
         <item attribuut="Datum_indiening">1998-03-04</item>
         <item attribuut="Document-id">KVR6799</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1991" allpagenumbers="1991 1992" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6799" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="970" onderwerp="" indiendatum="1998-03-4">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1998-03-24">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van het bericht over de verwachte toestroom van meer dan 10.000 Afghaanse asielzoekers? <voetnoot nummer="1"/>
      </vraag>
      <vraag nummer="2">Kunt u aangeven wat er juist is in deze berichtgeving? Indien de berichtgeving onjuist is, wat is dan de verwachting ten aanzien van de Afghaanse asielzoekers? </vraag>
      <vraag nummer="3">Hoe is het mogelijk dat u over deze situatie niets heeft gemeld in het algemeen overleg van 12 februari en het plenaire debat van 18 januari jl.? </vraag>
      <vraag nummer="4">Wat is de oorzaak van de verwachte stijging naar meer dan 10.000 aanvragen van Afghanen? </vraag>
      <vraag nummer="5">Hoe komt het dat men deze stroom nu reeds kan voorzien? </vraag>
      <vraag nummer="6">Is er op dit moment reeds sprake van een verhoogd aantal asielaanvragen van Afghanen in Nederland? </vraag>
      <vraag nummer="7">Hebben de andere lidstaten van de Europese Unie eenzelfde beleid als Nederland ten aanzien van Afghaanse asielzoekers? </vraag>
      <vraag nummer="8">Hebben andere landen met eenzelfde toestroom te maken? Zo neen, wat gaat u concreet ondernemen om een evenwichtige verdeling van Afghanen over de verschillende landen van Europa te krijgen? </vraag>
      <vraag nummer="9">Staat een nieuwe taakverdeling tussen de aanmeldcentra op stapel? </vraag>
      <vraag nummer="10">Bent u bereid de interne notities waaruit de verwachte toestroom en de te nemen maatregelen blijken op korte termijn naar de Kamer te zenden, mede gelet op het feit dat journalisten deze beleidsnotities op grond van artikel 11 van de Wet Openbaarheid van bestuur vermoedelijk zouden kunnen krijgen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. 2 tot en met 6 Het bericht is gebaseerd op een interne notitie van het hoofd van het Aanmeldcentrum te Rijsbergen. In deze notitie wordt – ten behoeve van de medewerkers van het Aanmeldcentrum – een informele beschrijving gegeven van enige ontwikkelingen binnen de Immigratie- en Naturalisatiedienst (IND). De notitie kan geenszins worden opgevat als een beleidsdocument of een prognose met betrekking tot het te verwachten aantal asielzoekers in 1998. De in de notitie genoemde cijfers – die overigens gebaseerd zijn op de door mij bij brief van 20 november 1997, kenmerk 660189/98/DVB, aan Uw Kamer verstrekte cijfers in de halfjaarlijkse rapportage asielketen –, zijn slechts van indicatieve aard en geven weer met welke verwerkingscapaciteit het AC Rijsbergen in zijn inrichting en planning rekening moet houden. Op basis van de huidige gegevens is, gezien de altijd aanwezige mogelijkheid van sterke schommelingen, in het begin van het kalenderjaar geen harde prognose te geven met betrekking tot het aantal Afghaanse asielzoekers in 1998. In 1997 was Afghanistan, met 5290 asielaanvragen, voor wat betreft de instroom het tweede land van herkomst. De instroom vanuit Irak bedroeg 9641 aanvragen. De instroom van Afghanen vertoonde over het gehele jaar 1997 een stijgende tendens. In december 1997 vroegen 796 Afghanen asiel aan in Nederland. Deze tendens lijkt zich door te zetten in de eerste twee maanden van 1998. Met betrekking tot de oorzaak van de stijging zijn geen specifieke gegevens bekend, anders dan dat de situatie als gevolg van de burgeroorlog in Afghanistan nog steeds aanhoudt. Overigens heb ik uw Kamer reeds voor de door u genoemde overleggen ruimschoots schriftelijk geïnformeerd over de situatie met betrekking tot de toenemende instroom van asielzoekers. Kortheidshalve verwijs ik hier wederom naar de halfjaarlijkse rapportage asielketen van 20 november 1997. </antwoord>
      <antwoord nummer="7">In de andere lidstaten van de Europese Unie worden de asielaanvragen van Afghanen net als in Nederland individueel beoordeeld. Terugzending van Afghanen van wie de asielaanvraag is afgewezen, vindt in een zeer beperkt aantal gevallen plaats. Aan de terugkeer staan veelal beleidsmatige en/of technische belemmeringen in de weg. In een binnenkort te verschijnen ambtsbericht over Afghanistan zal de Minister van Buitenlandse Zaken ingaan op het terugkeerbeleid van Westerse landen ten aanzien van Afghanistan. </antwoord>
      <antwoord nummer="8">Na Nederland had de Bondsrepubliek Duitsland in 1997 de grootste instroom van Afghaanse asielzoekers, te weten circa 4750 personen. De instroom van Afghaanse asielzoekers in het Verenigd Koninkrijk bedroeg circa 1100 personen. In Denemarken en Zweden kwamen in 1997 respectievelijk ruim 250 en een kleine 200 Afghaanse asielzoekers binnen, terwijl in Frankrijk en België een instroom van circa 100 Afghaanse asielzoekers werd geregistreerd. Het totale aantal asielaanvragen van Afghanen in Europa bedroeg in 1997 circa 12 360. Met betrekking tot de inspanningen van de Nederlandse regering op het terrein van een evenwichtige verdeling van asielzoekers over de verschillende landen wil ik uw Kamer kortheidshalve verwijzen naar de opmerkingen dienaangaande van mijn ambtgenoot van Buitenlandse Zaken tijdens het plenaire debat in uw Kamer op 18 februari 1998. </antwoord>
      <antwoord nummer="9">Binnen de IND wordt momenteel bezien op welke wijze in de toekomst dient te worden omgegaan met onverwachte pieken in de instroom van asielzoekers. In de hiervoor al genoemde halfjaarlijkse rapportage asielketen heb ik al melding gemaakt van een aparte projectorganisatie binnen de IND, die wordt ingericht om de asielaanvragen te verwerken die boven de thans bestaande maximale IND-capaciteit van 35 000 asielaanvragen per jaar uitgaan. Met het oog hierop wordt tevens bezien of de thans bestaande taakverdeling tussen de Aanmeldcentra, waarbij Irakezen zich aanmelden in Rijsbergen en Afghanen in Zevenaar, om organisatorische redenen gewijzigd zou moeten worden. De uitkomst van deze overwegingen zal mede gebaseerd zijn op de ontwikkelingen van de instroom van asielzoekers uit beide herkomstlanden. </antwoord>
      <antwoord nummer="10">Gezien de aard van de betreffende notities, lijkt mij geen noodzaak aanwezig deze aan Uw Kamer te zenden. Uiteraard zal ik bij de eerstvolgende halfjaarlijkse rapportage asielketen aan uw Kamer rapporteren over de stand van zaken met betrekking tot de verwerking van pieken in de asielinstroom. Ik verwacht deze rapportage rond april 1998 aan uw Kamer te kunnen zenden. </antwoord>
      <noten afkomstig="antwoord"/>
   </antwoorden>
</kvr>
