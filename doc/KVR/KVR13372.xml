<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) aan de minister van Verkeer en Waterstaat over het spoor Amersfoort-Apeldoorn. (Ingezonden 13 maart 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13372
</item>
         <item attribuut="Inhoud">Vragen over noodzakelijke vervanging op korte termijn van het spoor op het traject Amersfoort-Apeldoorn, vanwege problemen met spoorklemijzers, en gevolgen voor reizigers.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Openbaar vervoer Spoorwegen</item>
         <item attribuut="Vindplaats">Kamervragen met antwoord 2000-2001, nr. 917, Tweede Kamer</item>
         <item attribuut="Vraagnr_bij_indiening">2000107820</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">2001-03-23</item>
         <item attribuut="Datum_indiening">2001-03-13</item>
         <item attribuut="Document-id">KVR13372</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1905" allpagenumbers="1905 1906" vetnummer="2000107820" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13372" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="917" onderwerp="" indiendatum="2001-03-13">
         <vrager partij="CDA" oorsprong="parlement">Leers</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-03-23">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Klopt het dat het spoor op het traject Amersfoort–Apeldoorn op korte termijn volledig zal moeten worden vervangen om de problemen met betrekking tot de los getrilde spoorklemijzers (zg. NEFIT-spoor) op te lossen waardoor dit traject van 9 juli tot 2 september 2001 «op slot gaat»? </vraag>
      <vraag nummer="2">Welke gevolgen zal een en ander hebben voor de reizigers? Biedt het spoorwegnet eigenlijk wel voldoende reserve-capaciteit (overloopwissels, omleidingsroutes e.d.) om in geval van werkzaamheden of calamiteiten de treindienst op een acceptabel niveau voort te zetten? Kunt u aangeven op welke wijze Railned hier rekening mee houdt? Komt dit overeen met uw visie op de «basiskwaliteit» van het spoorwegnet? </vraag>
      <vraag nummer="3">Is, gezien de levensduur van de spoorvernieuwing, overwogen om de bovenleidingsconstructie van dit spoortraject technisch voor te bereiden op de toepassing van 25 KV, zoals dat ook is gebeurd op het spoortraject Liempde–Eindhoven? Vindt er tevens een sanering plaats van het aantal gelijkvloerse overwegen? Zo neen, waarom niet? </vraag>
      <vraag nummer="4">Wanneer krijgt de Kamer het naar aanleiding van de aangenomen motie Leers door u toegezegde totaal-overzicht van noodzakelijk onderhoud aan het spoor (de zgn. kwaliteitsscan). Zou het niet in de rede liggen een apart budget ter beschikking te stellen om – in het kader van noodzakelijke grootschalige onderhoudswerkzaamheden – het spoor meteen ook technisch voor te bereiden op toekomstige toepassing van 25 KV, ETCS/BB21, en zoveel mogelijk gelijkvloerse overwegen te verwijderen? </vraag>
      <noten afkomstig="vraag">
         <noot nummer="1"/>
         <noot nummer="1" datum="2000-11-27" bron="Kamerstuk 27 408, nr. 23, motie van het lid Leers c.s. inzake de behoefte aan een kwaliteitsscan voor het spoor,">Kamerstuk 27 408, nr. 23, motie van het lid Leers c.s. inzake de behoefte aan een kwaliteitsscan voor het spoor,, 27 november 2000</noot>
      </noten>
   </vragen>
   <antwoorden aantal="4">
      <antwoord nummer="1">In de maanden juli en augustus wordt de spoorconstructie op het baanvak Amersfoort–Apeldoorn vervangen. Het gaat om een klemhouderconstructie (UIC54-nefit-hout) van een type dat ontworpen is eind jaren zeventig en waarvan de productie in de jaren negentig is stopgezet. De eikenhouten dwarsliggers bij deze constructie vertonen langsscheuren, waardoor de klemhouder kan gaan splijten of afbreken. Reparatie is onmogelijk. Wel kan er een andere constructie op de houten dwarsligger worden gemonteerd. Deze noodoplossing is duur, arbeidsintensief, vergt veel buitendienststellingen en leidt tot een levensduurverlenging van slechts enkele jaren. Bij dit type spoorconstructie is bovendien de kans relatief groot, dat de klemhouder spontaan afbreekt vlak onder de oppervlakte van de dwarsligger. Het vervelende van dat euvel is dat bij inspectie niet te zien is waar de breuk kan gaan optreden. Verder heeft de constructie een geringe zijdelingse stijfheid, waardoor bij warm weer, als er grote drukkrachten in het spoor ontstaan, het spoor de neiging heeft zijdelings uit te knikken. Gezien de onzekerheid in de kwaliteit van deze is besloten de sporen met deze constructie versneld te gaan vervangen. Voor 2006 zijn alle sporen van dit type (op enkele nevenlijnen na) vervangen. Op het traject Amersfoort–Apeldoorn wordt in de gehele periode van maandag 9 juli tot zondag 2 september 24 uur per dag één spoor volledig buiten dienst genomen. Het andere spoor blijft in gebruik. Het traject gaat dus niet «op slot», wel wordt de beschikbaarheid over het aantal sporen gedurende 2 maanden gehalveerd. </antwoord>
      <antwoord nummer="2">Bij het tijdelijk buitendienstnemen van één spoor voor het uitvoeren van de werkzaamheden wordt de treindienst aangepast. De IC richting Enschede wordt 30 minuten vertraagd: de trein krijgt 20 minuten oponthoud in Amersfoort en 10 minuten in Apeldoorn. De IC richting Schiphol wordt mogelijk 15 minuten vertraagd door de stoptreindienst. De stoptrein van Ede naar Amersfoort rijdt slechts tot Barneveld, vandaar worden de reizigers per bus naar Amersfoort vervoerd. De aansluiting Zutphen–Apeldoorn richting Amersfoort vervalt; er is geen perronruimte beschikbaar voor het opstellen van de treinen. De internationale treinen en de goederentreinen (van Railion) worden omgeleid via Zwolle. De reiziger ondervindt ongemak van deze maatregelen. Het ongemak zal echter groter zijn als wordt gekozen voor een aanpak met buitendienststellingen uitsluitend in de nachtelijke uren. De werkzaamheden duren dan vele maanden langer, waarbij niet is uit te sluiten dat door uitloop van werkzaamheden of door tijdelijke aslast- en snelheidsbeperkingen de treinenloop overdag alsnog nadelig, maar dan langdurig, wordt beïnvloed. Om het ongemak voor de reguliere reiziger te verzachten zijn de werkzaamheden in de vakantieperiode gepland. Daarbij wordt aangenomen dat een vakantiereiziger een langere reistijd makkelijker kan inplannen dan een reiziger die de trein gebruikt voor woon-school- en woon-werkverkeer. Dat geldt natuurlijk niet voor iedereen. Het blijft een keuze uit opties die ieder hun voor- en nadelen hebben. Het spoorwegnet biedt voldoende reservecapaciteit (overloopwissels, omleidingroutes en dergelijke) om in geval van onderhoud de treindienst op een acceptabel niveau voort te zetten. Het ligt anders, als over een vrij lange periode aan de bestaande baan moet worden gewerkt. De capaciteit voor de werkzaamheden wordt dan bij voorkeur gevonden door het verschuiven van de werkzaamheden van dag naar nacht, en/of van werkdag naar weekend. Alleen als dit ertoe leidt dat het aantal benodigde buitendienststellingen buitensporig groot zal zijn, wordt overwogen om sporen ook overdag buiten dienst te nemen. Er kan in dat geval meer voortgang worden gemaakt met de werkzaamheden en groot materieel kan dan efficiënter worden ingezet. Voor onderhoud, aanleg en vernieuwing is het materieelpark overigens niet bijzonder groot en vrijwel compleet in handen van een beperkt aantal in de spoorwegtechniek gespecialiseerde aannemers. Bovendien is de markt in Nederland licht overspannen daar een aantal grote projecten gelijktijdig in uitvoering zijn. Toch is het gelukt om de werkzaamheden op het traject Amersfoort–Apeldoorn in de komende zomervakantie te plannen, opdat de reiziger het minst wordt gedupeerd. Railned deelt de spoorwegcapaciteit toe aan de gebruikers van de infrastructuur en houdt daarbij rekening met de aanvraag van Railinfrabeheer voor buitendienststellingen voor aanleg, beheer en instandhouding van het spoor. Vroeger werd ook nog veel onderhoud overdag en tussen de treinenloop door uitgevoerd. Door enerzijds een veel intensievere treindienst sinds 1988 en anderzijds een aantal dodelijke ongelukken met baanwerkers kan deze werkwijze nauwelijks meer worden toegepast. Dat betekent, dat vrijwel alle werkzaamheden in een buiten gebruik gesteld spoor worden uitgevoerd. Naast de capaciteitsvraag zijn er nog andere factoren die meespelen bij het besluit of er uitsluitend in de nacht of het weekend kan worden gewerkt. De regelgeving omtrent arbeidstijden (ARBO) en normen voor geluidshinder leggen evenzo beperkingen op. De voorgenomen werkwijze op het traject Amersfoort–Apeldoorn is dan ook het resultaat van uitgebreide besprekingen tussen Railned, Railinfrabeheer en de vervoerders op het traject, waarbij verschillende mogelijkheden zijn afgetast. De noodzakelijke werkzaamheden worden uitgevoerd om ook in de toekomst de basiskwaliteit te garanderen en zodanig ingepland dat ook tijdens de werkzaamheden het treinverkeer zoveel als mogelijk doorgang kan vinden. </antwoord>
      <antwoord nummer="3">De bovenbouwvernieuwing op het traject Amersfoort–Apeldoorn wordt versneld ter hand genomen, omdat het Nefit-spoor betreft. Alle werkzaamheden die makkelijk kunnen meeliften zijn naar voren gehaald. Maatregelen waarover het besluit nog niet is genomen, en waar dat op korte termijn niet wordt verwacht, of waarvoor nog lange procedures moeten worden doorlopen, zijn uitgesloten. Er worden geen overwegen gesaneerd. De doorlooptijd zou een vertraging tot gevolg hebben. Ook wordt het traject nog niet voorbereid op de toepassing van 25 KV. Het besluit daarover is nog niet genomen. Bij het traject Liempde–Boxtel zijn meerdere maatregelen geïntegreerd uitgevoerd. Het traject betrof een nieuwbouwproject en geen bovenbouwvernieuwing zoals op het traject Amersfoort–Apeldoorn. Bij bovenbouwvernieuwingsprojecten zijn de mogelijkheden voor planning en integratie beperkter. </antwoord>
      <antwoord nummer="4">Waar mogelijk en noodzakelijk wordt integratie van de werkzaamheden nagestreefd. De Kamer krijgt nog deze maand het door mij toegezegde overzicht over het onderhoud aan het spoor toegestuurd. </antwoord>
      <noten afkomstig="antwoord"/>
   </antwoorden>
</kvr>
