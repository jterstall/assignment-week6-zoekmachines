<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Verkeer en Waterstaat over de Zuidtak van de Betuwelijn. (Ingezonden 9 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9687
</item>
         <item attribuut="Inhoud">Vragen naar aanleiding van het VPRO-radioprogramma Argos op 1 en 7 mei 1999 over de toename van het goederenvervoer over de Zuidtak.</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Goederenvervoer Spoorwegen</item>
         <item attribuut="Vindplaats">Kamervragen met antwoord 1998-1999, nr. 1662, Tweede Kamer</item>
         <item attribuut="Vraagnr_bij_indiening">2989914330</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1999-06-30</item>
         <item attribuut="Datum_indiening">1999-06-09</item>
         <item attribuut="Document-id">KVR9687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3329" allpagenumbers="3329 3330" vetnummer="2989914330" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9687" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1662" onderwerp="" indiendatum="1999-06-9">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-06-30">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de VPRO-ARGOS uitzending over de Zuidtak van de Betuwelijn? <voetnoot nummer="1"/>
      </vraag>
      <vraag nummer="2">Hebt u in het genoemde programma kennisgenomen van het standpunt van de Deutsche Bahn AG (eigenaar NS-Cargo) en van President Büssow, Bezirkregierung Düsseldorf dat 30% van de goederenstromen over de Zuidtak zal worden afgewikkeld? Hoeveel goederentreinen en hoeveel ton vracht is dit in 2010 en 2025 als dit klopt? </vraag>
      <vraag nummer="3">Deelt u het standpunt van Duitse zijde zoals genoemd in vraag 2? Zo neen, hoeveel vracht en hoeveel treinen gaan er volgens u over de Zuidtak in 2010 en 2025? Hoe verhoudt zich dit tot uw brief aan de gemeente Nijmegen van 11 mei 1999 (DGG/SR/99002573) waarin u schrijft dat er maximaal 8 treinen per etmaal over de Zuidtak zullen rijden? </vraag>
      <vraag nummer="4">Beaamt u dat het huidige spoortracé voor de Zuidtak door dichtbevolkte stedelijke gebieden loopt en er nauwelijks inpassingsvoorzieningen zijn om de bewoners te beschermen tegen eventuele calamiteiten met goederentreinen en tegen geluidsoverlast? </vraag>
      <vraag nummer="5">Waarom bent u, gezien uw schrijven aan de gemeente Nijmegen, niet bereid om met de gemeente Nijmegen afspraken te maken over vervoer- en/of hinderplafonds hoewel u stelt dat het aantal treinen over de Zuidtak maximaal 8 per etmaal zal bedragen? </vraag>
      <vraag nummer="6">Is er recent bestuurlijk overleg geweest met de gemeente Nijmegen en/of het KAN over de Zuidtak? Heeft u toezeggingen gedaan aan de gemeente Nijmegen en/of het KAN in ruil voor hun planologische medewerking met de Zuidtak van de Betuweroute? </vraag>
      <vraag nummer="7">Beaamt u dat de toename van het goederenvervoer over het bestaande en nieuwe tracé van de Zuidtak tot een toename van geluidsoverlast en veiligheidsrisico’s leidt voor de bevolking in de kernen tussen Ressen/Nijmegen en Venlo? Zal er een milieu-effect rapportage worden uitgevoerd om deze effecten te inventariseren bij een toename van het goederenvervoer? </vraag>
      <vraag nummer="8">Hoeveel zal het geschikt maken van de Zuidtak voor de aantallen goederentreinen in 2010 kosten? Hoe beschouwt u de uitlatingen van de Stichting Duurzame mobiliteit dat de Zuidtak 7 mrd. gulden zal kosten? Is er een plafond voor u aan de kosten van de Zuidtak, zo ja, hoe hoog ligt dit? </vraag>
      <vraag nummer="9">Gezien het feit dat u zelf de toename van het goederenvervoer over de Zuidtak beperkt acht, garandeert u dat er ten behoeve van de overlast van de Zuidtak geen huizen langs de route onteigend zullen worden en dat er geen ontheffing wordt verleend voor hogere geluidswaarden boven de 57 dB(A), als voorgeschreven in het Besluit geluidhinder spoorwegen? </vraag>
      <noten afkomstig="vraag">
         <noot nummer="1" datum="1999-05-7" bron="ARGOS, VPRO radio 1">ARGOS, VPRO radio 1, 7 mei 1999</noot>
      </noten>
   </vragen>
   <antwoorden aantal="9">
      <antwoord nummer="1">Neen. </antwoord>
      <antwoord nummer="2">Een dergelijke stand aan Duitse zijde is mij onbekend. In de komende ambtelijke besprekingen zal dit aan de orde gesteld kunnen worden. </antwoord>
      <antwoord nummer="3" voetnoot="1">Ik deel het genoemde standpunt niet. De in de brief aan de gemeente Nijmegen (ter informatie bijgevoegd) <voetnoot nummer="1"/>genoemde acht extra treinen slaan op vervoer naar Nijmegen (en dus niet op de Zuidtak). </antwoord>
      <antwoord nummer="4">Ik onderken dat het huidige spoortracé voor de Zuidtak op enkele plaatsen door dichtbevolkt gebied loopt. Nader onderzoek zal plaatsvinden naar het bestaande tracé en eventueel andere tracés. Pas dan is de inpassing aan de orde. </antwoord>
      <antwoord nummer="5">Zoals in mijn brief aan de gemeente Nijmegen reeds uiteengezet, zal er tot 2015 naar verwachting geen sprake zijn van een toename van het vervoer waarbij de wettelijke grenzen, waarboven extra maatregelen noodzakelijk zijn, overschreden worden. Nadere afspraken acht ik daarom nu (nog) niet nodig. </antwoord>
      <antwoord nummer="6">Er heeft recentelijk geen bestuurlijk overleg plaatsgevonden. Op dit moment is aan de orde de planologische inpassing van het Tracébesluit Betuweroute uit 1996, inclusief de zuidelijke verbindingsbogen (bij Elst). Zoals in mijn brief aan de gemeente staat aangegeven start dit jaar de verkenning naar de Zuidtak. </antwoord>
      <antwoord nummer="7">Indien ná deze verkenning wordt besloten tot een planstudie en het opstellen van een trajectnota, zal in dat kader (uiteraard) een m.e.r. worden uitgevoerd. In een dergelijke studie zal ook nader worden ingegaan op de vervoersprognoses. </antwoord>
      <antwoord nummer="8">Over de kosten is zonder een tracé-m.e.r. studie nog niets te zeggen. Het door de Stichting Duurzame Mobiliteit genoemde bedrag acht ik uit de lucht gegrepen. </antwoord>
      <antwoord nummer="9">Gezien het bovenstaande moge duidelijk zijn dat de normen vooralsnog niet zullen worden overschreden. Overigens geldt de geciteerde grenswaarde van 57 dB(A) voor nieuw aan te leggen railinfrastructuur, echter niet voor het gebruik van bestaande infrastructuur. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
