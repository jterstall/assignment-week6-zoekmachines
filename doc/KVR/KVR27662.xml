<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de minister van Economische Zaken over een nieuwe adviesraad voor de kenniseconomie «Academic Council». (Ingezonden 15 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27662
</item>
         <item attribuut="Inhoud">Vragen naar aanleiding van een bericht in het Eindhovens Dagblad van 7 maart 2007 over de nieuwe adviesraad 'Academic Council'. Gevraagd wordt wie het initiatief tot deze adviesraad heeft genomen, wie ervoor verantwoordelijk is en wat taken en doelstellingen van de adviesraad zijn. Waarom is deze raad nodig naast het bestaande Innovatieplatform en wat zijn de kosten. En is het waar dat de adviesraad is opgericht in het kader van Point One, innovatieprogramma voor nano-elektronica en embedded systems?</item>
         <item attribuut="Rubriek">Bedrijfsleven en industrie (Relatie onderwijs - bedrijfsleven)</item>
         <item attribuut="Trefwoorden">Innovatie Relatie onderwijs - bedrijfsleven</item>
         <item attribuut="Vindplaats">Kamervragen met antwoord 2006-2007, nr. 1117, Tweede Kamer</item>
         <item attribuut="Vraagnr_bij_indiening">2060709640</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2007-03-27</item>
         <item attribuut="Datum_indiening">2007-03-15</item>
         <item attribuut="Document-id">KVR27662</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2371" allpagenumbers="2371 2372" vetnummer="2060709640" code="0607tkkvr1117" lopendefooter="Tweede Kamer, vergaderjaar 2006–2007, Aanhangsel" filenaam="KVR27662" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1117" onderwerp="" indiendatum="2007-03-15">
         <vrager partij="VVD" oorsprong="parlement">Aptroot</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-03-27">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de installatie op 6 maart jl. van de adviesraad Academic Council? <voetnoot nummer="1"/>
      </vraag>
      <vraag nummer="2">Wie heeft het initiatief daartoe genomen en wie is verantwoordelijk voor deze adviesraad? </vraag>
      <vraag nummer="3">Wat zijn de doelstellingen en taken van deze adviesraad? </vraag>
      <vraag nummer="4">Voor welke periode is deze adviesraad ingesteld? </vraag>
      <vraag nummer="5">Klopt het dat er géén «echte ondernemers» in de adviesraad zitten gelet op het feit dat universiteiten, onderzoeksinstellingen en grote ondernemingen zijn vertegenwoordigd? Zo ja, waarom niet? </vraag>
      <vraag nummer="6">Waarom is deze raad nodig naast het Innovatieplatform, dat het kabinet wil laten bestaan? </vraag>
      <vraag nummer="7">Wat zijn de kosten (structureel en incidenteel) van deze adviesraad? </vraag>
      <vraag nummer="8">Is het waar dat de adviesraad is opgericht in het kader van Point One? Kunt u aangeven hoe het gereserveerde budget van 50 miljoen euro in 2006 respectievelijk wordt besteed? </vraag>
      <noten afkomstig="vraag">
         <noot nummer="1" datum="2007-03-7" bron=", Eindhovens Dagblad" titel="Nieuwe adviesraad moet kenniseconomie stuwen">«Nieuwe adviesraad moet kenniseconomie stuwen», Eindhovens Dagblad, 7 maart 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het initiatief is uitgegaan van het innovatieprogramma Point One dat zich richt op de terreinen nano-elektronica en embedded systemen. Point One is het eerste innovatieprogramma binnen het sleutelgebied High Tech Systems and Materials, waarin bedrijven, kennisinstellingen en overheid nauw samenwerken en investeren. De adviesraad Academic Council is daarbinnen een publiek-privaat initiatief van bedrijfsleven en kennisinstellingen gezamenlijk. De overheid zit niet in de Academic Council. De Stichting Point One is verantwoordelijk voor deze raad. De overheid heeft geen zitting in het bestuur van deze stichting. </antwoord>
      <antwoord nummer="3">De Academic Council van Point One beoogt de wisselwerking tussen bedrijfsleven en kennisinstellingen binnen het innovatieprogramma te bevorderen. Dit zowel op het terrein van onderzoek als onderwijs. Deze adviesraad adviseert het bestuur van het innovatieprogramma Point One. Voorts is de Academic Council ook zelfstandig actief door in samenwerking met het bedrijfsleven een aantal acties op te pakken. Dit gebeurt door: 1. gezamenlijk een Strategische Research Agenda te definiëren en gezamenlijk onderzoek te verrichten; 2. gezamenlijk een Human Capital Roadmap te definiëren en implementeren, zodat het opleidingsaanbod op één lijn wordt gebracht met de behoefte van de industrie; 3. de gezamenlijke ontwikkeling van een succesvol ecosysteem, inclusief de benodigde human resources en gezamenlijke R&amp;D infrastructuur; 4. aan te haken bij (inter)nationale R&amp;D innovatieprogramma’s; 5. gezamenlijke inspanning om de innovatie investeringen in deze kansrijke hightech sector te vergroten. Point One heeft daarnaast ook een MKB Council opgericht. </antwoord>
      <antwoord nummer="4">De looptijd van het innovatieprogramma is van 2006 tot en met 2009. Aan die looptijd is dus ook de Academic Council gebonden. </antwoord>
      <antwoord nummer="5">Stichting Point One wordt getrokken vanuit het bedrijfsleven en in het bestuur zitten ondernemers, waaronder het MKB, en wetenschappers. In de Academic Council zelf is het bedrijfsleven niet als zodanig vertegenwoordigd. In deze Council zitten hoogleraren en lectoren met veel ervaring in de samenwerking met het bedrijfsleven, of mensen uit het bedrijfsleven die deeltijd hoogleraar zijn. Hiervoor is bewust gekozen. Point One wilde een Academic Council die input levert vanuit de optiek van de publieke kennisinstellingen. De oprichting van de Academic Council geeft aan dat onderwijs- en onderzoeksinstellingen van strategisch belang zijn voor het succes van Point One. Onderwijs- en onderzoeksinstellingen hebben al een belangrijke rol gespeeld in de oprichting en uitvoering van Point One, zoals het meeschrijven aan het programma, het leveren van input voor de Strategische Research Agenda en de human capital roadmap, en de actieve deelname in R&amp;D projecten. Point One wil een grotere synergie bereiken door de samenwerking en communicatie tussen de onderwijs- en onderzoeksinstellingen onderling en met de industrie te versterken. </antwoord>
      <antwoord nummer="6">De door Point One opgerichte Academic Council heeft een geheel andere scope en andere doelstellingen dan het voorgenomen Innovatieplatform nieuwe stijl. Het Innovatieplatform zal in den brede zijn gericht op het kennis- en innovatiebeleid. De Academic Council van Point One adviseert het bestuur van de Stichting Point One over de wisselwerking tussen bedrijfsleven en kennisinstellingen binnen dit innovatieprogramma en houdt zich daarbinnen bezig met concrete zaken zoals het bekijken van de concrete mogelijkheden tot facility sharing, het uitwerken van een lange termijn strategische onderzoeksagenda rond nano-elektronica en embedded systemen en het bekijken hoe vraag en aanbod in het onderwijs beter op elkaar aan kunnen sluiten. </antwoord>
      <antwoord nummer="7">De kosten zijn € 260.000, waarvoor € 140.000 subsidie is aangevraagd bij het Ministerie van Economische Zaken. De overige kosten worden gedragen door Point One, waarin zoals gezegd bedrijven, kennisinstellingen en overheid participeren. </antwoord>
      <antwoord nummer="8">Dat is correct. Voor de besteding van het Point One budget in 2006 verwijs ik naar de brief van de Staatssecretaris van Economische Zaken aan de Tweede Kamer inzake de micro-elektronica, van 25 september 2006 (Kamerstukken 2006–2007, 30 800 XIII, nr. 3). Kort samengevat en in afgeronde bedragen wordt de € 50 miljoen als volgt besteed: € 29 miljoen voor brede strategische R&amp;D platformprojecten; € 14 miljoen voor R&amp;D tenders voor kleinere projecten; € 4 miljoen voor flankerende activiteiten op het gebied van menselijk kapitaal en wisselwerking bedrijfsleven/kennisinstellingen (zoals een roadmap Menselijk Kapitaal, oprichting van de Academic Council en kennistransfer-activiteiten); € 2 miljoen voor flankerende activiteiten op het gebied van het MKB (bijv. Gouden Gids MKB, IPR, roadmap MKB); € 1 miljoen voor overige activiteiten zoals communicatie, kennistransferevenementen en het opzetten van internationale samenwerking in Europese clusters. </antwoord>
      <noten afkomstig="antwoord"/>
   </antwoorden>
</kvr>
