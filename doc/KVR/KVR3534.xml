<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vreeman (PvdA) over de veiligheid van steigerbouwers. (Ingezonden 26 juni 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3534
</item>
         <item attribuut="Inhoud">Vragen over het naleven van de verplichting van een vanglijn van anderhalve meter met een valdemper.</item>
         <item attribuut="Rubriek">Arbeid (Arbeidsbescherming)</item>
         <item attribuut="Trefwoorden">Arbeidsbescherming Gevaarlijke werktuigen</item>
         <item attribuut="Vindplaats">Kamervragen met antwoord 1995-1996, nr. 1566, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Vreeman</persoon>
         </item>
         <item attribuut="Datum_reaktie">1996-08-16</item>
         <item attribuut="Datum_indiening">1996-06-26</item>
         <item attribuut="Document-id">KVR3534</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3185" allpagenumbers="3185 3186" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1566" onderwerp="" indiendatum="1996-06-26">
         <vrager partij="PvdA" oorsprong="parlement">Vreeman</vrager>
         <vraagt-aan/>
      </vraagdata>
      <antwoorddata antwoorddatum="1996-08-16">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel over de onveiligheid van steigerbouwers? <voetnoot nummer="1"/>
      </vraag>
      <vraag nummer="2">In welke mate wordt de (I.SZW) verplichting van een vanglijn van anderhalve meter met een valdemper in de sector overtreden? </vraag>
      <vraag nummer="3">Kunt u bevorderen, dat genoemde veiligheidsmaatregel wordt nageleefd? </vraag>
      <vraag nummer="4">Kunt u nagaan wat de voor- en nadelen zijn van het opheffen van de zogenaamde aanhaakplicht? </vraag>
      <vraag nummer="5">Kunt u nagaan wat de voor- en nadelen zijn van een valbeveiliging voor steigerbouwers die bestaat uit een broekgordel aan een korte lijn? </vraag>
      <noten afkomstig="vraag">
         <noot nummer="1">Sectorkrant Bouw, april 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja, genoemd artikel is mij bekend. </antwoord>
      <antwoord nummer="2">De Arbeidsinspectie heeft geen specifiek beleid waarin het dragen van een vanglijn van anderhalve meter lengte in combinatie met een valdemper verplicht worden gesteld. De keuze van een geschikt valbeveiligingssysteem waarvan onder meer de vanglijn en de valdemper deel uit maken wordt bepaald door de aard van de werkzaamheden en de omstandigheden waaronder deze worden uitgevoerd. In artikel 3 van de Arbeidsomstandighedenwet is bepaald dat werkgevers verplicht zijn aan de bron maatregelen te treffen voor een zo groot mogelijke veiligheid van de werknemers. Waarbij maatregelen gericht op collectieve bescherming voorrang dienen te hebben boven maatregelen gericht op individuele bescherming. Indien collectieve maatregelen redelijkerwijs niet kunnen worden gevergd, hetgeen veelal bij steigerbouw het geval is, moeten maatregelen zijn getroffen die zijn gericht op individuele bescherming. Dat bij het opbouwen en afbreken van steigers gevaar voor vallen bestaat is evident. De werkgever dient daarmee bij zijn verplichte risico-inventarisatie en -evaluatie rekening te houden en passende maatregelen te nemen. Voor de keuze van het beschermingsmiddel kan hij daartoe gebruik maken van de brochure «Leidraad voor de keuze en het gebruik van persoonlijke beschermingsmiddelen tegen vallen» (V/E/3 ), uitgegeven door de Commissie van Europese Gemeenschappen. Deze brochure geeft de actuele stand van zaken en is gebaseerd op twee Europese richtlijnen met betrekking tot persoonlijke beschermingsmiddelen die zijn geı¨mplementeerd in zowel de Arbeidsomstandighedenwet als in de Wet op de gevaarlijke werktuigen. De middelen zelf dienen te voldoen aan hetgeen is vastgelegd in de Wet op de gevaarlijke werktuigen en het daarop gebaseerde Besluit persoonlijke beschermingsmiddelen. In deze regelgeving is onder andere bepaald dat het betreffende beschermingsmiddel moet zijn vergezeld van een verklaring van overeenstemming, die is afgegeven door een erkende keuringsinstantie en zijn voorzien van een CE-markering. Ter nadere invulling van de fundamentele veiligheids- en gezondheidseisen die zijn opgenomen in de betreffende Europese richtlijnen is in Europees verband een serie normen ontwikkeld waarin voor valbeveiligingssystemen en de daarbij toegepaste componenten nadere eisen zijn vastgelegd. Voor de steigerbouw kan ik niet exact aangeven in welke mate de verplichting tot het toepassen van een adequaat valbeveiligingssysteem wordt overtreden. Een inspectieproject specifiek gericht op de steigerbouw heeft tot op heden niet plaatsgevonden. Als algemene indruk geldt dat in de steigerbouw het toepassen van adequate valbeveiligingssystemen onder de maat is. </antwoord>
      <antwoord nummer="3">Bij steigers geldt valgevaar in alle fasen, van opbouw, feitelijk gebruik en afbouw van de steiger. Dit wordt door de Arbeidsinspectie onderkend. Als zodanig is in bedrijfstakken waar dit voorkomt – waaronder de bouw – de bouw valgevaar in het inspectiebeleid een speerpunt. Naast die repressieve beleid voert SZW intensieve contacten met de Stichting Vakopleiding Bouwbedrijven en de Vereniging van Steiger- en hoogwerkbedrijven die onder meer hebben geleid tot het totstandkomen van een vakopleiding voor steigerbouwers. </antwoord>
      <antwoord nummer="4">Zoals reeds in vraag 2 is aangegeven dient de werkgever op basis van zijn risico-inventarisatie en -evaluatie adequate veiligheidsmaatregelen te treffen. Bij gebruik van persoonlijke beschermingsmiddelen geeft voornoemde brochure voldoende informatie voor een afgewogen keuze door de werkgever. Ik merk daarbij op dat voor de «aanhaakplicht» op dit moment geen werkbare alternatieve adequate valbeveiligingssystemen voorhanden zijn. </antwoord>
      <antwoord nummer="5">Nadeel van zogenaamde broekgordels is dat deze bij vallen ernstig letsel met name aan de rug kunnen veroorzaken. Met een broekgordel is het lichaam onder zijn zwaartepunt aangelijnd. Bij een val worden de daarbij optredende krachten niet gelijkmatig over het lichaam verdeeld. Letsel wordt zoveel mogelijk voorkomen indien gebruik wordt gemaakt van een zogenaamd vol-harnasgordel die dusdanig is ontworpen dat bij en val de optreden krachten wel gelijkmatig over het lichaam worden verdeeld. De Europese norm NEN EN-363 (valbeveiligingssystemen, uitgave 1993) bepaalt dat een adequate valbeveiliging bestaat uit een vol-harnasgordel in combinatie met een vanglijn en een valdemper. De in het artikel van de Sectorkrant Bouw aangedragen voordelen van de korte lijn kunnen ook gerealiseerd worden door gebruik te maken van een zogenaamde chute die de vanglijn strak houdt. De werking is te vergelijken met een veiligheidsgordel in een auto. Al met al ben ik van mening, dat de in het artikel geuite kritiek zijn oorsprong vindt in een niet juiste keuze van een – voor deze specifieke werkzaamheden – geschikt valbeveiligingssysteem. Hierdoor worden valbeveiligingen door werknemers bij de uitvoering van hun werkzaamheden als dermate belemmerend ervaren, dat het gevolg is, dat deze niet worden toegepast. Ik ben van mening dat een adequate risico-inventarisatie en evaluatie en een daarop gebaseerde selectie van beveiligingscomponenten leidt tot de keuze van een geschikt systeem dat enerzijds voldoende bescherming biedt en anderzijds de steigerbouwer niet onnodig belemmert bij het uitvoeren van zijn werkzaamheden. </antwoord>
      <noten afkomstig="antwoord"/>
   </antwoorden>
</kvr>
