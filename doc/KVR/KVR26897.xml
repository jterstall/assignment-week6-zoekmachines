<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Schijndel (Groep Eerdmans/Van Schijndel) aan de minister van Justitie over de beveiliging van mevrouw Hirsi Ali. (Ingezonden 16 oktober 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26897
</item>
         <item attribuut="Inhoud">Vragen naar aanleiding van het artikel in de Volkskrant van 10 oktober 2006 'Na demoralisatiecampagne liet Ayaan zich wegvoeren'.</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Parlement)</item>
         <item attribuut="Trefwoorden">Openbare orde en veiligheid Tweede Kamer</item>
         <item attribuut="Vindplaats">Kamervragen met antwoord 2006-2007, nr. 446, Tweede Kamer</item>
         <item attribuut="Vraagnr_bij_indiening">2060701380</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Eerdmans/Van Schijndel">Van Schijndel</persoon>
         </item>
         <item attribuut="Datum_reaktie">2006-12-06</item>
         <item attribuut="Datum_indiening">2006-10-16</item>
         <item attribuut="Document-id">KVR26897</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="963" allpagenumbers="963 964" vetnummer="2060701380" code="0607tkkvr446" lopendefooter="Tweede Kamer, vergaderjaar 2006–2007, Aanhangsel" filenaam="KVR26897" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="446" onderwerp="" indiendatum="2006-10-16">
         <vrager partij="Groep Eerdmans/Van Schijndel" oorsprong="parlement">Van Schijndel</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-12-6">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Bent u bekend met het artikel van Leon de Winter en Afshin Ellian getiteld «Na demoralisatiecampagne liet Ayaan zich wegvoeren»? <voetnoot nummer="1"/>
      </vraag>
      <vraag nummer="2">Is het waar dat mevrouw Hirsi Ali op de zesde dag na de moord op Theo van Gogh haar mobiele telefoon heeft moeten inleveren? Zo ja, wat was de reden daarvoor? </vraag>
      <vraag nummer="3">Is het waar dat mevrouw Hirsi Ali is ontraden aanwezig te zijn op de begrafenis van Theo van Gogh? Zo ja, wat was de reden daarvoor? </vraag>
      <vraag nummer="4">Is het waar dat mevrouw Hirsi Ali kort na de moord op Theo van Gogh werd ontraden van e-mail en internet gebruik te maken? Zo ja, wat was de reden daarvoor? </vraag>
      <vraag nummer="5">Is het waar dat mevrouw Hirsi Ali na de moord op Theo van Gogh en de gebeurtenissen in het Laakkwartier in Den Haag in een Amerikaans getuigenbeschermingsprogramma is opgenomen? Zo ja, is hiertoe een verzoek gedaan door de Nederlandse regering aan de Amerikaanse autoriteiten? Welke instantie was tijdens deze periode verantwoordelijk voor haar beveiliging? Welke nationaliteit hadden haar beveiligers? </vraag>
      <vraag nummer="6">Op basis van welke gegevens is besloten te kiezen voor deze vorm van beveiliging? Waarom is niet gekozen voor een versterkte mate van beveiliging in Nederland? </vraag>
      <vraag nummer="7">Heeft mevrouw Hirsi Ali ingestemd met de gekozen vorm van beveiliging? Zo ja, waaruit blijkt dat? </vraag>
      <vraag nummer="8">Waarom mocht mevrouw Hirsi Ali tijdens haar verblijf in de Verenigde Staten niet telefoneren of gebruik maken van e-mail en internet? Waren er werkelijk geen mogelijkheden om dit voor haar te regelen zonder dat zij te traceren zou zijn geweest? </vraag>
      <vraag nummer="9">Op basis van welke gegevens is besloten om mevrouw Hirsi Ali naar Nederland terug te laten keren? </vraag>
      <vraag nummer="10">Is de Nederlandse overheid thans in staat Kamerleden en andere gezagsdragers die zodanig bedreigd worden als mevrouw Hirsi Ali destijds, in eigen land de benodigde bescherming te bieden? </vraag>
      <vraag nummer="11">Welke autoriteiten of instanties zijn thans verantwoordelijk voor de beveiliging van mevrouw Hirsi Ali? Wat is de betrokkenheid van de Nederlandse overheid daarbij? </vraag>
      <noten afkomstig="vraag">
         <noot nummer="1" datum="2006-10-10" bron="de Volkskrant">de Volkskrant, 10 oktober 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2, 4, 6, 7, 8 en 9">Over de wijze van beveiliging in een concreet geval dient zoveel mogelijk terughoudendheid te worden betracht. Informatie daarover vergroot het risico, niet alleen voor de betrokkene, maar ook voor diegene die de beveiliging moeten verzekeren en voor personen die in hun omgeving leven. Daarover mededelingen doen is onverantwoord, ook na afloop. Dit brengt de beveiliging van andere personen in het gevaar. Ik zal hier dan ook niet concreet ingaan op de wijze van beveiliging van mevrouw Hirsi Ali. Wel kan ik algemene uitgangspunten die ten grondslag liggen aan beveiliging kort uiteenzetten. Het kader voor de beveiliging van personen is vastgesteld in het stelsel bewaken en beveiligen. Een belangrijk element van het stelsel is dat behalve dreiging ook risico aanleiding kan vormen voor beveiliging. Kenmerk van risico is evenwel dat aard, noch begin en einde duidelijk bepaald zijn. Het risico berust op een afweging van onbepaalde factoren. Dit heeft gevolgen voor de aard van de beveiliging, de te treffen maatregelen en de duur daarvan. Beveiliging is maatwerk en verschillende maatregelen kunnen worden ingezet. De beslissing over het treffen van operationele maatregelen wordt gemaakt door deskundigen namens het bevoegd gezag. Deze deskundigen besluiten over het soort maatregelen en over aspecten die hiermee samenhangen. Van de suggestie dat sprake zou zijn van een vanuit de politiek ingestoken isolatieproces is derhalve geen sprake. De maatregelen zijn er altijd zo veel mogelijk op gericht om het functioneren te waarborgen. Indien het enigszins mogelijk is wordt de keuze van het pakket beveiligingsmaatregelen van tevoren besproken met de bedreigde persoon. Vanzelfsprekend zijn de persoonlijke wensen en veiligheidseisen niet altijd verenigbaar. Bij een hoog dreigingsniveau is een beperking van de privacy niet te voorkomen. In het geval dat de beroepswerkzaamheden of de eigen woonsituatie beperkingen stellen aan de mogelijkheden van een adequate beveiliging, kan betrokkene van overheidswege worden geadviseerd zijn werkzaamheden voor korte tijd te onderbreken, of voor korte tijd elders te verblijven. In die situatie zullen de eisen van beveiliging en de beperkingen die de gedwongen verblijfplaats stelt, voorgaan op andere overwegingen, tenzij de bedreigde persoon expliciet aangeeft van beveiliging af te zien. De overheid kan en neemt daar dan ook geen verantwoordelijkheid voor. </antwoord>
      <antwoord nummer="3">De gangbare lijn is dat er door functionarissen van veiligheids- of beveiligingsdiensten geen advies wordt verstrekt met betrekking tot de inhoud of de keuze van activiteiten van bedreigde personen. Wel kunnen deze functionarissen bedreigde personen in algemene zin wijzen op de mogelijke veiligheidsrisico’s die bepaalde momenten met zich mee brengen. Zulks vloeit voort uit een beleid dat de beoordeling omtrent de veiligheid van personen niet alleen op actuele dreiging, maar ook op een inschatting van veiligheidsrisico’s dient te berusten. De bedreigde personen maken zelf hun eigen afwegingen en keuzes. De beveiliging is er altijd op gericht deze keuzes mogelijk te maken. </antwoord>
      <antwoord nummer="5">Nee. Mevrouw Hirsi Ali is tijdens haar verblijf in de Verenigde Staten, onder de verantwoordelijkheid van de Nederlandse Staat, beveiligd door Nederlandse functionarissen. </antwoord>
      <antwoord nummer="10">De Nederlandse overheid is in staat bedreigde personen in eigen land de benodigde bescherming te bieden. Het is echter niet volledig uit te sluiten dat in de toekomst een adequate beveiliging een tijdelijk, kortdurend vertrek uit Nederland wenselijk maakt. </antwoord>
      <antwoord nummer="11">Het uitgangspunt in de internationale verhoudingen is dat elk land zorg draagt voor de veiligheid en benodigde beveiliging van personen die zich op zijn grondgebied bevinden. Om zorg te dragen voor een soepele overgang is er wel sprake van een Nederlandse inspanning ten aanzien van beveiliging van mevrouw Hirsi Ali in de VS. De inhoud van de maatregelen kan ik om veiligheidsredenen niet meedelen. </antwoord>
      <noten afkomstig="antwoord"/>
   </antwoorden>
</kvr>
