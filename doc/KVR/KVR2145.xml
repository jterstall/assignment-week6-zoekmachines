<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de regeling voor samenloop van een WAO-uitkering met een buitenlandse uitkering. (Ingezonden 26 oktober 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2145
</item>
         <item attribuut="Inhoud">Betreft het Besluit van 22 december 1972, Stb. 772. Gevraagd wordt of dit besluit rekening houdt met wisselkoersschommelingen.</item>
         <item attribuut="Rubriek">Geld (Wisselkoersen / valuta) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">WAO Wisselkoersen</item>
         <item attribuut="Vindplaats">Kamervragen met antwoord 1995-1996, nr. 223, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1995-11-14</item>
         <item attribuut="Datum_indiening">1995-10-26</item>
         <item attribuut="Document-id">KVR2145</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="451" allpagenumbers="451 452" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="223" onderwerp="" indiendatum="1995-10-26">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1995-11-14">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Houdt de regeling voor samenloop van een WAO-uitkering met een buitenlandse uitkering (Besluit van 22 december 1972, Stb. 772) geen rekening met valutaschommelingen? </vraag>
      <vraag nummer="2">Kan bij devaluatie van de buitenlandse uitkering het besteedbaar inkomen fors verminderen, zeker bij samenloop met een uitkering in een valuta die regelmatig devalueert, zoals de Italiaanse lire of de Spaanse peseta? </vraag>
      <vraag nummer="3">Hoe verhoudt zich deze regeling, die in de praktijk voornamelijk werknemers van buitenlandse afkomst zal duperen, tot het bepaalde in de EEG-Verordening 1408/71? </vraag>
      <vraag nummer="4">Bent u bereid genoemd besluit zodanig te wijzigen, dat de Nederlandse uitkering periodiek, bijvoorbeeld e´e´nmaal per zes maanden, wordt aangepast aan de waarde van de buitenlandse uitkering? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ingevolge artikel 8 van het KB van 22 december 1972, houdende vaststelling van een Algemene Maatregel van Bestuur als bedoeld in artikel 52 van de Wet op de Arbeidsongeschiktheidsverzekering (Stb. 772), wordt bij samenloop van een WAO-uitkering en een buitenlandse uitkering rekening gehouden met wisselkoersschommelingen. Teneinde evenwel te voorkomen dat de WAO-uitkering dagelijks zou moeten worden aangepast is bepaald dat een herziening om deze reden slechts plaats vindt bij een herziening van het bedrag van de WAO-uitkering (behalve bij een herziening wegens aanpassing van het dagloon als gevolg van een wijziging van de Wet Minimumloon en Minimumvakantietoeslag), of bij wijziging van het tot uitbetaling komende bedrag als gevolg van de toepassing van een van de aan artikel 8 voorafgaande bepalingen van het KB. Overeenkomstige voorschriften zijn overigens te vinden in het Besluit dat de samenloop regelt van een AAW-uitkering met een buitenlandse uitkering (KB van 19 oktober 1976, Stb. 1976, 526). </antwoord>
      <antwoord nummer="2">Ja. Overigens is het natuurlijk ook mogelijk dat een buitenlandse muntsoort in waarde stijgt, zodat het totale inkomen kan stijgen. </antwoord>
      <antwoord nummer="3">De Nederlandse regeling ligt op e´e´n lijn met het bepaalde in Verordening (EEG) nr. 1408/71, betreffende de toepassing van de sociale zekerheidsregelingen op werknemers en zelfstandigen, alsmede op hun gezinsleden, die zich binnen de gemeenschap verplaatsen. Deze verordening kent in artikel 51 eveneens een beperkte mogelijkheid tot aanpassing aan gewijzigde wisselkoersen ingeval van samenloop van uitkeringen uit twee of meer Lid-Staten. Indien het bedrag van een van deze uitkeringen wijziging ondergaat als gevolg van stijging van de kosten van levensonderhoud, schommelingen van het loonpeil of andere oorzaken van aanpassing, wordt alleen die uitkering aangepast, en blijven de andere uitkeringen ongewijzigd. Onder «andere oorzaken van aanpassing» moet tevens worden begrepen een wijziging als gevolg van een wisselkoersschommeling, zo volgt uit Besluit nr. 99 van de Administratieve Commissie voor de Sociale Zekerheid van Migrerende Werknemers. In deze Europese regelingen wordt er vanuit gegaan dat een tussentijdse herberekening van alle uitkeringen, in het bijzonder voor de invaliditeits-, ouderdoms- en overlijdenspensioenen moeilijk uitvoerbaar lijkt en tot vertraging in de uitbetaling zou leiden. Het Hof van Justitie van de EG heeft in dit verband uitgesproken dat geen enkele bepaling van gemeenschapsrecht, ook niet de bepalingen in het EG-Verdrag betreffende het vrij verkeer van werknemers, ertoe dwingt over te gaan tot een periodieke herberekening als gevolg van een wisselkoersschommeling (arrest van 5 mei 1983, zaak 238/81, Van der Bunt-Craig, Jur. 1983, blz. 1385, RSV 1983/214). Alleen wanneer de wijze van vaststelling of de regels voor de berekening van een van de uitkeringen wijzigingen ondergaan, dient een herberekening van alle andere uitkeringen plaats te vinden. </antwoord>
      <antwoord nummer="4">Allereerst merk ik hierbij op dat thans reeds ten aanzien van personen die een toeslag ingevolge de Toeslagenwet ontvangen op hun WAO/AAW-uitkering, iedere zes maanden een herberekening plaats vindt van de toeslag, als gevolg waarvan wisselkoerseffecten worden weggenomen. Bovendien worden in de praktijk WAO/AAW-uitkeringen bij overigens ongewijzigde omstandigheden eens per jaar aangepast aan de wisselkoers. Hoewel een frekwentere periodieke herziening van de WAO/AAW-uitkeringen, bij voorbeeld om de zes maanden meer soelaas zou bieden in de aangehaalde situaties (uitkeringen in lire of pesetas), kleven aan deze handelwijze ook nadelen. Zo moet erop worden gewezen dat alle muntsoorten, zelfs binnen het Europese Monetaire Stelsel, vrijwel dagelijks in meer of mindere mate in waarde veranderen. Een frekwentere herziening van alle WAO- of AAW-uitkeringen bij samenloop met een buitenlandse uitkering zal derhalve een grote administratieve werklast betekenen voor de uitvoeringsorganen. In veel gevallen zal dit resulteren in minimale aanpassingen, waarvan kan worden betwijfeld of de kosten opwegen tegen de baten. Niettemin ben ik bereid een aanpassing te bevorderen in die zin dat een omrekening ten minste eens per jaar dient plaats te vinden. Deze formulering zal tot gevolg hebben dat een herberekening wegens wisselkoersschommelingen in bijzondere gevallen, ter beoordeling van de uitvoeringsorganen, vaker dan eens per jaar kan plaats vinden. Aldus zal worden voorkomen dat voor een grote groep uitkeringsgerechtigden herberekeningen moeten worden gemaakt terwijl deze slechts voor een kleine groep werkelijk nuttig zijn. </antwoord>
      <noten afkomstig="antwoord"/>
   </antwoorden>
</kvr>
