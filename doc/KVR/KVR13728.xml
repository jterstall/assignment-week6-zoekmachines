<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid en de staatssecretaris van Financiën over inkomensgevolgen IB. (Ingezonden 7 mei 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13728
</item>
         <item attribuut="Inhoud">Vragen over de inkomensgevolgen van het belastingplan 2001.</item>
         <item attribuut="Rubriek">Belastingen (Inkomstenbelasting) Inkomen en rechtspositie (Inkomens)</item>
         <item attribuut="Trefwoorden">Besteedbaar inkomen Inkomstenbelasting</item>
         <item attribuut="Vindplaats">Kamervragen met antwoord 2000-2001, nr. 1233, Tweede Kamer</item>
         <item attribuut="Vraagnr_bij_indiening">2000110370</item>
         <item attribuut="Afkomstig_van">Sociale Zaken en Werkgelegenheid (SZW) Financiën (FIN)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-05-23</item>
         <item attribuut="Datum_indiening">2001-05-07</item>
         <item attribuut="Document-id">KVR13728</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2571" allpagenumbers="2571 2572" vetnummer="2000110370" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13728" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1233" onderwerp="" indiendatum="2001-05-7">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2001-05-23">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Inkomensgevolgen IB 2001 zeer ongelijk»? <voetnoot nummer="1"/>
      </vraag>
      <vraag nummer="2">Kloppen de in dit bericht genoemde cijfers en berekeningen? Zo ja, wat is hierop uw reactie? Zo nee, welke cijfers zijn dan onjuist? </vraag>
      <vraag nummer="3">Klopt het dat 30% van de huishoudens een inkomensdaling van gemiddeld meer dan 4% heeft ondervonden als gevolg van het belastingplan 2001? </vraag>
      <vraag nummer="4">Is het waar dat pensioengerechtigden gemiddeld 2% inkomensdaling hebben ervaren en dat 900 000 pensioengerechtigde huishoudens er zelfs gemiddeld 5,7% op achteruit zijn gegaan? </vraag>
      <vraag nummer="5">Geven deze cijfers aanleiding om nadere koopkrachtreparaties te overwegen? </vraag>
      <vraag nummer="6">Wanneer krijgt de Kamer de officiële koopkrachteffecten op huishoudenniveau van het belastingplan 2001? </vraag>
      <noten afkomstig="vraag">
         <noot nummer="1" datum="2001-05-4" bron="ESB Nr. 4308">ESB Nr. 4308, 4 mei 2001</noot>
      </noten>
   </vragen>
   <antwoorden aantal="2">
      <antwoord nummer="1">Ja. 2 tot en met 5 De in het bericht genoemde cijfers blijken op onjuiste veronderstellingen te zijn gebaseerd. De belastingherziening is niet goed verwerkt in de achterliggende berekeningen van de heer Van Eijck. Dit verklaart de extreme resultaten. De belangrijkste omissies in de berekeningen van Van Eijck betreffen: – Het artikel gaat uit van een ongewijzigd bruto-inkomen tussen 2000 en 2001. Vanwege de systematiek van de zogenaamde netto-netto-koppeling heeft de belastingherziening automatisch gevolgen voor het bruto en belastbaar inkomen van AOW-gerechtigden en bijstandsgerechtigden. De belastingherziening leidt via de netto-netto-koppeling tot een stijging van het bruto-AOW-pensioen. Het ontbreken hiervan in de berekeningen van Van Eijck verklaart zijn relatief slechte resultaten voor ouderen. – De heer Van Eijck heeft bij de berekeningen voor tweeverdieners het inkomen van beide partners bij elkaar opgeteld alvorens de progressieve belastingstructuur toe te passen. In werkelijkheid worden tweeverdieners ieder apart in de belastingheffing betrokken waardoor op huishoudniveau aanzienlijk minder belasting wordt betaald dan in de berekeningen van Van Eijck. – In de berekeningen is geen rekening gehouden met de heffingskorting voor de niet-verdienende partner. Dit scheelt bijna 3500 gulden per jaar. Daarnaast ontvangt in de berekeningen de alleenstaande oudere geen aanvullende ouderenkorting. In werkelijkheid is de inkomensontwikkeling van beide groepen dus gunstiger dan in de berekeningen van Van Eijck. – Bij de berekening van de heffing op vermogens is in de berekeningen sprake van een dubbeltelling. Rente en dividendinkomen zijn goed verwerkt (belast in box III en niet in box I). Alle andere vermogensinkomsten (waaronder inkomsten uit roerende en onroerende zaken) zijn zowel in box I als in box III meegenomen. – Het artikel schenkt enkel aandacht aan de wijzigingen in de belastingsfeer. Als onderdeel van het totale pakket, relevant voor de koopkracht in 2001, is bijvoorbeeld de WW-premie fors verlaagd (met 0,9%-punt). Het positieve effect hiervan is niet in de berekeningen opgenomen. Dit betekent dat de koopkrachtontwikkeling 2001 met name voor middeninkomens positiever is dan enkel uit de effecten van de belastingherziening blijkt. Gegeven de onjuiste toepassing van de regels van het nieuwe belastingstelsel op de inkomens van huishoudens, zien wij dan ook geen reden om op basis van deze cijfers nadere maatregelen te overwegen. </antwoord>
      <antwoord nummer="6">Bij de behandeling van de Wet IB2001 in de Tweede Kamer en in de Eerste Kamer zijn regelmatig inkomenseffecten van maatregelen gepresenteerd. Hierbij is ook de relevantie van de huishoudenssituatie gepresenteerd (bijvoorbeeld door de inkomenseffecten ook te presenteren voor tweeverdieners). Ook het CPB heeft verschillende malen over de inkomenseffecten van de belastingherziening gerapporteerd. De berekeningen van het CPB zijn gepubliceerd in werkdocument 115 (november 1999), in het CEP2000 en in de MEV2001. Hierbij is niet alleen naar de inkomenseffecten voor standaardhuishoudens gekeken, maar is ook gerekend met de effecten voor een representatieve steekproef van individuele huishoudens. Tenslotte is in de Sociale Nota 2001 (pag. 120) ingegaan op de spreiding van de inkomenseffecten (ook op het niveau van huishoudens). Er zijn ten opzichte van de reeds gepubliceerde cijfers geen nieuwe inzichten. </antwoord>
      <noten afkomstig="antwoord"/>
   </antwoorden>
</kvr>
