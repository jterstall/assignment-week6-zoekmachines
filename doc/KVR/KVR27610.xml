<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ferrier (CDA) aan de staatssecretarissen van Onderwijs, Cultuur en Wetenschap, Van Bijsterveldt-Vliegenthart en Dijksma, over de wachtlijsten voor het speciaal onderwijs. (Ingezonden 2 maart 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27610
</item>
         <item attribuut="Inhoud">Vragen naar aanleiding van artikel 'Durk moest wel spijbelen' in Trouw van 26 februari 2007, over jongeren met gedragsproblemen die thuis zitten vanwege wachtlijsten voor het speciaal onderwijs.</item>
         <item attribuut="Rubriek">Speciaal onderwijs (Bekostiging speciaal onderwijs) Speciaal onderwijs (Kwaliteit van het speciaal onderwijs) Speciaal onderwijs (Leerlingen)</item>
         <item attribuut="Trefwoorden">Bekostiging speciaal onderwijs Kwaliteit van het speciaal onderwijs Leerlingen Leerplicht</item>
         <item attribuut="Vindplaats">Kamervragen met antwoord 2006-2007, nr. 1067, Tweede Kamer</item>
         <item attribuut="Vraagnr_bij_indiening">2060708570</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Ferrier</persoon>
         </item>
         <item attribuut="Datum_reaktie">2007-03-21</item>
         <item attribuut="Datum_indiening">2007-03-02</item>
         <item attribuut="Document-id">KVR27610</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2267" allpagenumbers="2267 2268" vetnummer="2060708570" code="0607tkkvr1067" lopendefooter="Tweede Kamer, vergaderjaar 2006–2007, Aanhangsel" filenaam="KVR27610" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1067" onderwerp="" indiendatum="2007-03-2">
         <vrager partij="CDA" oorsprong="parlement">Ferrier</vrager>
         <vraagt-aan>de staatssecretarissen van Onderwijs, Cultuur en Wetenschap, Van Bijsterveldt-Vliegenthart en Dijksma,</vraagt-aan>
      </vraagdata>
      <antwoorddata antwoorddatum="2007-03-21">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel over jongeren met gedragsproblemen die thuis zitten vanwege wachtlijsten voor het speciaal onderwijs? <voetnoot nummer="1"/>
      </vraag>
      <vraag nummer="2" voetnoot="2">Kunt u aangeven wat de huidige stand van zaken is omtrent de wachtlijsten en in hoeverre het aantal leerlingen dat thuis zit is afgenomen? Heeft u in dit kader meer recente cijfers dan de cijfers zoals vermeld in het rapport «Koersen op het kind»? <voetnoot nummer="2"/>
      </vraag>
      <vraag nummer="3">Indien het aantal leerlingen niet is afgenomen, welke concrete maatregelen bent u van zins om op korte termijn te ondernemen om deze wachtlijsten weg te werken? </vraag>
      <vraag nummer="4">Bent u bekend met de in het artikel genoemde wisselklassen en andere vormen van dagopvang? Zo ja, deelt u de mening dat het acceptabel is dat leerlingen daar de hele dag spelletjes spelen? </vraag>
      <vraag nummer="5">Deelt u de mening dat er meer speciale klassen voor leerlingen met gedragsproblemen in het reguliere onderwijs moeten komen en in het bijzonder op havo- en vwo-afdelingen? Zo ja, welke maatregelen gaat u treffen om dit te bewerkstellingen? </vraag>
      <noten afkomstig="vraag">
         <noot nummer="1" datum="2007-02-26" bron="«Durk moest wel spijbelen», Trouw">«Durk moest wel spijbelen», Trouw, 26 februari 2007</noot>
         <noot nummer="2" documenttype="Kamerstuk" kamerstuk-id="30 800 VIII" documentnummer="92" documentjaargang="2006-2007">Kamerstuk 30 800 VIII, nr. 92, vergaderjaar 2006–2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Met de brief van 9 oktober 2006 (TK 30 800 VIII, nr. 21) heeft de minister van OCW de Kamer geïnformeerd over het onderzoek van de onderwijsinspectie naar wachtlijsten en thuiszitters, in zowel het speciaal basisonderwijs (sbao) als in het (voortgezet) speciaal onderwijs ((v)so). De onderzoeken van de inspectie hebben als peildatum 1 oktober 2005 voor het sbao en 16 januari 2006 voor het (v)so. In de brief wordt ook ingegaan op de motie Eijsink (30 800 VIII, nr. 150), waarin verzocht wordt tweemaal per jaar te rapporteren over wachtlijsten in het (v)so. De minister heeft aangegeven dat, naast het jaarlijkse inspectieonderzoek, met de WEC-raad een afspraak wordt gemaakt over een extra rapportage. De Landelijke Vereniging Cluster 4/REC’s Cluster 4 heeft onlangs de notitie Jaarlijkse inventarisatie ontwikkeling leerlingaantallen cluster 4 opgeleverd. Deze notitie heb ik bijgevoegd. Daarmee beschikt u over de meest recente cijfers over wachtlijsten. De peildatum van deze inventarisatie is 1 oktober 2006. In paragraaf 3.3 van de notitie staan de cijfers over het aantal leerlingen dat op een plaatsingslijst staat. Het betreft hier door de CvI geïndiceerde leerlingen die nog niet toegelaten of geplaatst zijn op de school voor (v)so. In totaliteit staan (volgens opgave van 87 procent van de (v)soscholen) 278 leerlingen op een plaatsingslijst, waarvan 147 so-leerlingen en 131 vso-leerlingen. Op 1 oktober 2005 stonden 761 leerlingen op een plaatsingslijst. In de notitie wordt dan ook aangegeven dat het erop lijkt dat de omvang van de plaatsingslijst terugloopt. De inspectie doet nu een onderzoek naar de omvang van de wachtlijsten voor het (v)so en het aantal thuiszitters per januari 2007. Om de betrouwbaarheid van de gegevens te vergroten, voert de inspectie nu gesprekken met de REC’s over de aangeleverde cijfers. Daarnaast stemt de inspectie de gegevens ook af met de gegevens waarover de leerplichtambtenaren beschikken. De rapportage van dit onderzoek komt voor de zomer beschikbaar. </antwoord>
      <antwoord nummer="3">De omvang van de wachtlijst voor (v)so-plaatsing lijkt te dalen. Uit gesprekken met vertegenwoordigers van Cluster 4 is gebleken dat de REC’s en de Cluster 4-scholen cluster 4 zich maximaal inspannen om de wachtlijsten zoveel mogelijk weg te werken. Het ontstaan van wachtlijsten hangt direct samen met de sterke groei van het aantal kinderen met een indicatie voor cluster 4. Over deze groeiproblematiek heeft de Kamer in de afgelopen periode een aantal brieven ontvangen. In het kader van de uitwerking van het regeerakkoord zal ik ook de beleidsvoornemens uitwerken aangaande de groeiproblematiek, in samenhang met het streven naar passend onderwijs voor elke leerling. </antwoord>
      <antwoord nummer="4">De zogenaamde wisselklas waar in het artikel over wordt gesproken, is een vorm van samenwerking tussen de RMPI-school voor speciaal onderwijs in Dordrecht en het orthopedagogisch behandelcentrum Auriga in dezelfde gemeente. Leerlingen zitten de helft van de tijd in dagbehandeling en de andere helft volgen zij onderwijs. Afstemming van onderwijs en zorg past heel goed binnen het streven naar één kind – één plan. Uit het artikel blijkt dat het niveau van het onderwijs voor de betrokken leerling te laag is. Dat is reden geweest om hem nu te plaatsen in een school voor vmbo met speciale begeleiding. Mij is niet bekend dat leerlingen in de wisselklas «de hele dag spelletjes spelen». Dat blijkt ook niet uit dit artikel. </antwoord>
      <antwoord nummer="5">Scholen voor regulier onderwijs hebben de mogelijkheid om een speciale klas voor leerlingen met een leerlinggebonden financiering (het zogenaamde rugzakje) in te richten door de inzet van de rugzakjes te bundelen. De inzet van de middelen voor dit doel moet in overleg met de ouders plaatsvinden. Naast vorming van speciale klassen zijn er andere mogelijkheden om geïndiceerde leerlingen in de reguliere school onderwijs te laten volgen. Scholen kunnen hun eigen beleid ontwikkelen in samenspraak met ouders. Ik zie geen aanleiding om van mijn kant maatregelen te treffen op dit punt. </antwoord>
      <noten afkomstig="antwoord"/>
   </antwoorden>
</kvr>
