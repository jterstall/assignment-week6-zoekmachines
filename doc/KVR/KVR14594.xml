<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Verkeer en Waterstaat over het Multimodaal Transportcentrum (MTC) in Gelderland. (Ingezonden 17 oktober 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14594
</item>
         <item attribuut="Inhoud">Vragen naar aanleiding van het onderzoek dat is verricht door het Crisis Onderzoeks Team, naar de bestuurlijke gang van zaken in een voorbereidende fase van het MTC Valburg, waarbij onregelmatigheden zijn geconstateerd.</item>
         <item attribuut="Rubriek">Criminaliteit en openbare orde (Fraude) Overheidsfinanciën (Provinciale financiën) Verkeer, vervoer en waterstaat (Goederenvervoer)</item>
         <item attribuut="Trefwoorden">Fraude Gelderland Goederenvervoer Provinciale financiën</item>
         <item attribuut="Vindplaats">Kamervragen met antwoord 2001-2002, nr. 249, Tweede Kamer</item>
         <item attribuut="Vraagnr_bij_indiening">2010201150</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2001-11-14</item>
         <item attribuut="Datum_indiening">2001-10-17</item>
         <item attribuut="Document-id">KVR14594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="523" allpagenumbers="523 524" vetnummer="2010201150" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14594" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="249" onderwerp="" indiendatum="2001-10-17">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="14 november 2001).">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u op de hoogte van de bevindingen van het Crisis Onderzoeks Team bij het, in opdracht van Provinciale Staten van Gelderland, verrichte onderzoek naar de bestuurlijke gang van zaken in een voorbereidende fase van het MTC, zoals weergegeven in het onlangs gepresenteerde rapport Project en route? </vraag>
      <vraag nummer="2">Gezien de door het Crisis Onderzoeks Team geconstateerde onregelmatigheden bij de totstandkoming en de diverse inhoudelijke hiaten, deelt u de mening dat de door het Knooppunt Arnhem–Nijmegen goedgekeurde MER voor het MTC Valburg niet als richtsnoer kan gelden? Zo neen, waarom niet? </vraag>
      <vraag nummer="3">Kent u het Haalbaarheidsonderzoek MTC-Valburg (juni 1999), en het Ondernemingsplan MTC Valburg (januari 2000)? </vraag>
      <vraag nummer="4">Hoe beoordeelt u het feit dat het ondernemingsplan een rooskleurige samenvatting van het haalbaarheidsonderzoek is, waarbij zwakke kanten, risico’s en uit de begroting weggelaten delen van het MTC worden verzwegen? </vraag>
      <vraag nummer="5">Bent u er van op de hoogte dat het oorspronkelijke haalbaarheidsonderzoek lange tijd niet beschikbaar was voor de volksvertegenwoordigers van de betrokken Gelderse overheden? Zo ja, wat vindt u van dit besluitvormingsproces? </vraag>
      <vraag nummer="6">Is volgens u het doortrekken van de A73 een noodzakelijkheid voor een goede ontwikkeling van het MTC? Zo ja, waarom? Zo neen, waarom niet? </vraag>
      <vraag nummer="7">Wat zijn volgens u de gevolgen van het niet doorgaan van de Zuidtak van de Betuweroute voor het project MTC? </vraag>
      <vraag nummer="8">Kunt u inzicht geven in de beoogde financiering van het project, inclusief benodigde infrastructuur, uitgesplitst naar bijdrage van Rijk, provincie, gemeentes en private partijen? Wilt u hierbij ook eventuele bijdragen van de EU betrekken? </vraag>
      <vraag nummer="9">Is het waar dat er f 150 mln. voor het MTC op de plank ligt, zoals door een woordvoerder van Rijkswaterstaat directie Oost wordt beweerd? Waar is deze reservering op de begroting van het Ministerie van Verkeer en Waterstaat voor het jaar 2002 terug te vinden? </vraag>
      <vraag nummer="10">Bent u bereid om bij de maatschappelijke kosten-baten analyse, die ten behoeve van een beoordeling van het project zal moeten worden opgesteld, met name in te gaan op de volgende aspecten: – de locatiekeuze, in het licht van de in het haalbaarheidsonderzoek gesignaleerde gunstiger ligging van Venlo, Emmerich en Duisburg; – een gedegen toetsing op de financiële haalbaarheid van het gehele project, inclusief alle infrastructuur en de vereiste compenserende en mitigerende maatregelen; – de consequenties van het MTC voor de cultuurhistorie (vereiste sloop van zeven gemeentelijke monumenten); – de gevolgen voor het leefmilieu in de omliggende dorpen; – de toepassing van de Habitatrichtlijn en de Vogelrichtlijn voor het plangebied? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja, ik ben op de hoogte van de bevindingen van het Crisis Onderzoeks Team en het gepresenteerde rapport «Project en Route». </antwoord>
      <antwoord nummer="2">Of het uitgevoerde MER op basis van het rapport van het Crisis Onderzoek Team als richtsnoer kan blijven gelden, is aan het Knooppunt Arnhem Nijmegen (KAN). Niet het Rijk maar het KAN is bevoegd gezag inzake dit MER. </antwoord>
      <antwoord nummer="3">Ja, zowel het Haalbaarheidsonderzoek MTC Valburg van juni 1999 als het Projectvoorstel MTC Valburg van januari 2000 zijn mij bekend. </antwoord>
      <antwoord nummer="4">Ik beschouw het Projectvoorstel (januari 2000) geenszins als samenvatting van het haalbaarheidsonderzoek. Het haalbaarheidsonderzoek brengt de haalbaarheid van het project in kaart. Een analyse van de risico’s is daarbij een logisch onderdeel. Ook een voorstel voor de opzet en invulling van de uitvoeringsorganisatie maakt deel uit van dit specifieke haalbaarheidsonderzoek. Het Projectvoorstel geeft uitwerking aan de opzet en invulling van de uitvoeringsorganisatie en het geeft weer onder welke condities het project realiseerbaar is, gegeven de risico’s die blijken uit het haalbaarheidsonderzoek. Overigens ben ik nog niet overgegaan tot de uitgebreide inhoudelijke beoordeling van het project. Het betreft een regionaal project en het rijk is niet direct betrokken bij de realisatie. Wel is het rijk gevraagd een financiële bijdrage te verstrekken. Een formeel subsidieverzoek daartoe is door de initiatiefnemers nog niet ingediend. Na indiening van het subsidieverzoek zal ik een onafhankelijke beoordeling laten opstellen van dat verzoek en het projectvoorstel waarop dat gebaseerd is. </antwoord>
      <antwoord nummer="5">Het haalbaarheidsonderzoek was wel degelijk beschikbaar. Uit informatie van de provincie Gelderland blijkt mij dat het rapport vertrouwelijk (vanwege strategische bedrijfsinformatie in het rapport) beschikbaar was voor de betrokken Statenleden als onderdeel van statenvoorstel H-547 ten behoeve van de Statenvergadering van 5 april 2000. </antwoord>
      <antwoord nummer="6">Nee, het doortrekken van de A73 is niet direct noodzakelijk voor een goede ontwikkeling van het MTC. Een ontsluiting via de A15 kan ook een adequate oplossing bieden. De ontsluiting van het MTC op het hoofdwegennet is momenteel onderwerp van een studie die wordt uitgevoerd in opdracht van de provincie Gelderland. </antwoord>
      <antwoord nummer="7">Geen. In mijn brief van 24 september 2001 over het spoorverkeer in Zuidoostelijk Nederland heb ik de Kamer geïnformeerd over mijn conclusies naar aanleiding van een Verkenningsstudie over het spoornetwerk in Zuidoost Nederland. In die studie is onder andere geconstateerd dat zowel het reizigersverkeer als het goederenvervoer, dat conform de NVVP-ambities in dat gebied verwacht wordt, over het spoorwegnet afgewikkeld kan worden zónder dat daarvoor – in ieder geval tot rond 2015 – de realisering van een Zuidtak Betuweroute nodig is. Dat betekent dat de omstandigheden zoals die zich voordoen rond het MTC niet veranderen. </antwoord>
      <antwoord nummer="8">Het MTC Valburg betreft een regionaal project. Besluitvorming over de beoogde financiering vindt primair in de regio plaats. De komende maanden zullen aan de Raden van Arnhem, Nijmegen, Overbetuwe en het Regionaal Openbaar Lichaam Knooppunt Arnhem-Nijmegen alsmede de Provinciale Staten van Gelderland besluiten worden gevraagd over de verdere invulling van het MTC Valburg. Na besluitvorming in de regio en na oplevering van de Maatschappelijke Kosten Baten Analyse die ik laat uitvoeren (zie ook antwoord op vraag 10) kunnen de initiatiefnemers een formeel subsidieverzoek indienen bij het Ministerie van Verkeer en Waterstaat. De onzekerheid over (de hoogte van) een rijksbijdrage is dan ook als voorlopige risicofactor meegenomen in het voorstel aan de Raden en Staten. </antwoord>
      <antwoord nummer="9">Hoewel er nog geen besluit is genomen over (de hoogte van) een rijksbijdrage, is hierop in het MIT wel geanticipeerd door het voorlopig reserveren van totaal f 175 miljoen. (2005–2008 f 100 miljoen gulden en na 2010 f 75 miljoen gulden). Omdat er nog geen besluit is genomen over een bijdrage voor het project, is het in het MIT opgenomen als p.m.-post in de verkenningentabel Vaarwegen. Bij een verkenning is de reservering (nog) niet zichtbaar. </antwoord>
      <antwoord nummer="10">Op mijn initiatief is reeds een Maatschappelijke Kosten Baten Analyse (MKBA) uitgevoerd. Medio november is het eindrapport beschikbaar. Nieuwe elementen kunnen hieraan niet meer worden toegevoegd. De centrale vraag van de MKBA is: bepaal de maatschappelijke waarde van het MTC Valburg door het uitvoeren van een Maatschappelijke Kosten-Baten Analyse en maak hierbij de bijdragen aan het saldo van kosten en baten van de afzonderlijke onderdelen (terminals, bedrijventerrein, haven en dergelijke) transparant. Doel van de analyse is het verkrijgen van inzicht in het maatschappelijk nut van het project. Op basis van de uitkomsten van de MKBA zullen de initiatiefnemers voor het project een definitieve subsidie aanvraag indienen bij V&amp;W. </antwoord>
      <noten afkomstig="antwoord"/>
   </antwoorden>
</kvr>
