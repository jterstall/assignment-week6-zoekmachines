<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Volksgezondheid, Welzijn en Sport over het aantrekken van Duits verpleegkundig en verplegend personeel. (Ingezonden 13 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12394
</item>
         <item attribuut="Inhoud">Betreft o.a. het bericht dat Duitsland een overschot aan verplegend en verzorgend personeel kent, en de mogelijkheden voor werving van personeel uit Duitsland en andere landen binnen de EER.</item>
         <item attribuut="Rubriek">Gezondheidszorg (Medische beroepen) Inkomen en rechtspositie (Werving en selectie)</item>
         <item attribuut="Trefwoorden">Duitsland Verpleegkundigen Werving en selectie</item>
         <item attribuut="Vindplaats">Kamervragen met antwoord 2000-2001, nr. 65, Tweede Kamer</item>
         <item attribuut="Vraagnr_bij_indiening">2990015670</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2000-10-05</item>
         <item attribuut="Datum_indiening">2000-09-13</item>
         <item attribuut="Document-id">KVR12394</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="133" allpagenumbers="133 134" vetnummer="2990015670" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12394" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="65" onderwerp="" indiendatum="2000-09-13">
         <vrager partij="VVD" oorsprong="parlement">Weekers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-10-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het bericht dat Duitsland een overschot aan verplegend en verzorgend personeel kent? <voetnoot nummer="1"/>
      </vraag>
      <vraag nummer="2" voetnoot="2">Hoe verhoudt zich dit bericht tot uw brief van 16 juni jl. <voetnoot nummer="2"/>waarin wordt gesteld dat werving van personeel binnen de EER onvoldoende resultaten oplevert? </vraag>
      <vraag nummer="3">Kunt u de Kamer een overzicht geven van de tekorten en overschotten van verpleegkundigen en verzorgenden binnen de EER? </vraag>
      <vraag nummer="4" voetnoot="3">Klopt het bericht dat de provincie Limburg bereid is om maximaal een half miljoen gulden te steken in het aantrekken van dertig Duitse verpleegkundigen voor het St. Maartens Gasthuis in Venlo? <voetnoot nummer="3"/>
      </vraag>
      <vraag nummer="5">Welke mogelijkheden ziet u om Duits verpleegkundig en verzorgend personeel alsmede overig verpleegkundig en verzorgend personeel van binnen de EER aan te trekken teneinde de (acute) personeelsproblemen van zorginstellingen op te vangen? Ziet u hierin een taak voor de provinciale overheid? </vraag>
      <vraag nummer="6">Welke scholingsmogelijkheden en middelen bestaan er om Duits verpleegkundig en verzorgend personeel, alsmede overig verpleegkundig en verzorgend personeel van binnen de EER, adequaat te kunnen inzetten? </vraag>
      <vraag nummer="7">Welke rol in de voorwaardenscheppende sfeer ziet u voor uzelf weggelegd teneinde de toestroom van Duits verpleegkundig en verzorgend personeel, alsmede overig verpleegkundig en verzorgend personeel van binnen de EER, in goede banen te leiden? </vraag>
      <noten afkomstig="vraag">
         <noot nummer="1" datum="2000-08-28" bron="Dagblad de Limburger">Dagblad de Limburger, 28 augustus 2000</noot>
         <noot nummer="2">VWS00.1059</noot>
         <noot nummer="3">Idem noot 1</noot>
      </noten>
   </vragen>
   <antwoorden aantal="7">
      <antwoord nummer="1">Gegevens over de Duitse arbeidsmarkt voor verplegend en verzorgend personeel zijn mij niet bekend. Overigens zijn arbeidsmarktgegevens voor de totale Duitse arbeidsmarkt ook weinig zeggend. Zo is voor instellingen in Limburg vooral van belang hoe de arbeidsmarktsituatie net over de grens met Duitsland eruit ziet. De arbeidsmarktsituatie in bijvoorbeeld Beieren is voor deze instellingen veel minder relevant. </antwoord>
      <antwoord nummer="2">In de brief van 16 juni jl. constateer ik feitelijk dat werving binnen de EER onvoldoende resultaten oplevert. Dit blijkt uit ervaringen van Arbeidsvoorziening/Eures en ook uit diverse wervingsinspanningen van zorginstellingen. De feitelijke constatering staat los van de vraag of er in één van de EER-landen, te weten Duitsland, nu sprake is van een tekort of van een overschot op de arbeidsmarkt voor verpleegkundig en verzorgend personeel. Denkbaar is immers dat er ook bij een arbeidsmarktoverschot in een bepaald EER-land toch weinig personeel bereid is de overstap naar Nederland te maken. </antwoord>
      <antwoord nummer="3">Nee. Mij zijn dergelijke gegevens niet bekend. Ook bij het ministerie van SZW is deze informatie niet voorhanden. Wel vind ik dat dit inzicht er moet komen. Ik zal dan ook vragen om in het kader van het onderzoeksprogramma voor de zorgsector voor 2001 hier aandacht aan te schenken. </antwoord>
      <antwoord nummer="4">Nee. De provincie Limburg heeft op verzoek van het ziekenhuis toegezegd samen met andere veldpartijen – met name de zorgverzekeraars – te willen bezien of er enige extra middelen kunnen worden ingezet. Een bedrag van maximaal een half miljoen gulden is absoluut niet aan de orde. </antwoord>
      <antwoord nummer="5">Afgezien van de situatie in sommige grensregio’s komt het relatief maar weinig voor dat verpleegkundig en verzorgend personeel uit andere landen binnen de EER in Nederland werkt. Het omgekeerde geldt ook. Uit onderzoek is gebleken dat van alle beroepsbeoefenaren in de gezondheidszorg slechts 0,2% in een ander land van de Europese Gemeenschap gaat werken. Gegeven de krapte op de arbeidsmarkt voor de zorgsector, nu en in de toekomst, moet worden geprobeerd de toestroom naar Nederland van verpleegkundig en verzorgend personeel uit andere landen binnen de EER te vergroten. Daarover heb ik met sociale partners in de zorgsector en Arbeidsvoorziening een afspraak gemaakt. Deze afspraak komt erop neer dat wordt bezien hoe, naast het verbeteren van de arbeidsmarkt voor de zorgsector in Nederland, het vrije verkeer van werknemers binnen de EER beter kan worden benut. In deze discussie zie ik niet direct een taak voor provinciale overheden weggelegd. Dat neemt overigens niet weg dat ik mogelijke activiteiten van deze overheden wel toejuich. Immers, elke bijdrage aan oplossing van de arbeidsmarktproblematiek in de zorgsector is meegenomen. </antwoord>
      <antwoord nummer="6">Duits verpleegkundig en verzorgend personeel is in principe bevoegd in Nederland het beroep uit te oefenen. Het is aan de betreffende Nederlandse werkgever om te bepalen in hoeverre Duits verpleegkundig en verzorgend personeel aanvullende scholing, bijvoorbeeld op het gebied van de Nederlandse taal, behoeft. Dergelijke scholing zal in principe bekostigd moeten worden uit het instellngsbudget. Wel kan voor scholing tot op zekere hoogte een beroep worden gedaan op subsidie van het sectorfonds. Daarnaast staat het de instelling uiteraard vrij om andere bronnen, waaronder de provincie, aan te boren. </antwoord>
      <antwoord nummer="7">Zie antwoord bij vraag 5. </antwoord>
      <noten afkomstig="antwoord"/>
   </antwoorden>
</kvr>
