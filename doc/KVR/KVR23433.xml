<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de meerwaarde van nieuwe geneesmiddelen. (Ingezonden 15 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23433
</item>
         <item attribuut="Inhoud">Vragen naar aanleiding van het pleidooi van prof. Steenhoek in het Pharmaceutisch Weekblad van 6 mei 2005 om nieuwe geregistreerde geneesmiddelen voor ziekenhuizen twee jaar op proef te vergoeden, zodat ze een eerlijke kans krijgen en er geen tijd verloren gaat voor de patiënten.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2004-2005, nr. 2024, Tweede Kamer</item>
         <item attribuut="Vraagnr_bij_indiening">2040516710</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-07-06</item>
         <item attribuut="Datum_indiening">2005-06-15</item>
         <item attribuut="Document-id">KVR23433</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4313" allpagenumbers="4313 4314" vetnummer="2040516710" code="0405tkkvr2024" lopendefooter="Tweede Kamer, vergaderjaar 2004–2005, Aanhangsel" filenaam="KVR23433" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2024" onderwerp="" indiendatum="2005-06-15">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het pleidooi van prof. Steenhoek om nieuwe geregistreerde geneesmiddelen voor ziekenhuizen twee jaar op proef te vergoeden, zodat ze een eerlijke kans krijgen en er geen tijd verloren gaat voor de patiënten? <voetnoot nummer="1"/>
      </vraag>
      <vraag nummer="2">Bent u bereid een tijdelijke registratie uit te proberen, waarbij artsen en patiënten in dagboeken de resultaten en werking van het nieuwe middel beschrijven, zodat na twee jaar kan worden bekeken of aan de verwachte effecten wordt voldaan? </vraag>
      <vraag nummer="3">Deelt u de mening van prof. Steenhoek dat er te weinig onderzoek wordt uitgevoerd naar positieve en negatieve effecten van nieuwe geneesmiddelen, indien ze eenmaal op de markt zijn, en dat er te weinig gestandaardiseerd wordt vastgelegd en teruggekoppeld naar het initiële beoordelingsproces? Zo ja, wat gaat u hieraan doen? </vraag>
      <vraag nummer="4">Deelt u voorts de mening van prof. Steenhoek dat bij de beoordeling en de toelating van nieuwe geneesmiddelen veel meer moet worden gekeken naar de bestaande tekortkomingen van beschikbare geneesmiddelen; dat wil zeggen meer vanuit de behoefte aan een nieuw geneesmiddel dan vanuit het aangeboden geneesmiddel zelf? </vraag>
      <vraag nummer="5">Is het waar dat door de Commissie Farmaceutische Hulp en Ziekenhuizen vaak geneesmiddelen worden toegelaten, zonder dat bekend is wat de uitkomsten van de gebruikelijke therapie zijn? Zo ja, wat gaat u hieraan doen? </vraag>
      <vraag nummer="6">Klopt het dat voor de beoordeling van de therapeutische meerwaarde van specialistische middelen, die vooral door ziekenhuizen worden gebruikt, geen landelijk uniform systeem bestaat, zodat er verschillen in toepassingen bestaan? Zo ja, vindt u dat een ongewenste situatie, en wat gaat u hieraan doen? </vraag>
      <vraag nummer="7">Is het waar dat het proces van beoordeling van het College ter Beoordeling van Geneesmiddelen (CBG) binnenkort openbaar wordt? Zo ja, wanneer en wat wordt precies openbaar gemaakt? </vraag>
      <noten afkomstig="vraag">
         <noot nummer="1" datum="2005-05-6" bron="Pharmaceutisch Weekblad nr. 18">Pharmaceutisch Weekblad nr. 18, 6 mei 2005</noot>
      </noten>
   </vragen>
   <antwoorden aantal="4">
      <antwoord nummer="1, 2en 3">Geneesmiddelen die in het ziekenhuis worden gebruikt en door behandelaars als noodzakelijk worden gezien, worden bekostigd uit het ziekenhuisbudget. In principe bestaat er dus vergoeding voor nieuwe geregistreerde ziekenhuisgeneesmiddelen. Daarnaast is het mogelijk om voor geneesmiddelen die door hun hoge prijs een onevenredig beslag leggen op het ziekenhuisbudget, een extra vergoeding te krijgen via de beleidsregel dure geneesmiddelen. Ik ga ervan uit dat professor Steenhoek hierop doelt in zijn oratie. Voordat een geneesmiddel hiervoor in aanmerking komt, wordt het beoordeeld door de Commissie Farmaceutische Hulp (CFH) van het College voor zorgverzekeringen (Cvz). Ik zie zeker voordelen in het voorstel van professor Steenhoek om dergelijke nieuwe dure ziekenhuisgeneesmiddelen gedurende een bepaalde periode op proef extra te vergoeden en tegelijkertijd verder onderzoek naar de therapeutische waarde en de doelmatigheid te laten verrichten. Wanneer een nieuw geneesmiddel op de markt komt, is hierover vaak nog relatief weinig bekend. Aan het einde van de periode kan dan op basis van de informatie die uit het verdere onderzoek is verkregen definitief worden beslist over de extra vergoeding. Het Cvz subsidieert een onderzoek waarin professor Steenhoek een dergelijke beoordelingssystematiek met gebruikmaking van praktijkgegevens van het nieuwe geneesmiddel nader uitwerkt. Het voorstel van professor Steenhoek sluit overigens aan op mijn voornemen om de beleidsregel dure geneesmiddelen aan te passen, waarover ik uw Kamer onlangs heb bericht (bij brief van 29 juni 2005, kenmerk CZ-IZ-2590306). Op welke wijze het onderzoek wordt vormgegeven dat in de periode van tijdelijke vergoeding zal worden verricht, is nog niet vastgesteld. Het Cvz is bezig om met betrokken partijen hiervoor een procedure op te stellen. Dit onderzoek zal dus meer inzicht verschaffen in de positieve effecten van nieuwe dure ziekenhuisgeneesmiddelen in de praktijk. Negatieve effecten van nieuwe geneesmiddelen worden naar mijn mening ook nu al onderzocht in het kader van de registratie van bijwerkingen en in postmarketing veiligheidsonderzoek. Mochten de resultaten van deze onderzoeken daartoe aanleiding geven, dan worden zij ook teruggekoppeld naar het initiële beoordelingsproces voor toelating tot de markt. Het College ter Beoordeling van Geneesmiddelen kan in zo’n geval besluiten het middel te schorsen of de registratie door te halen, of kan de fabrikant verplichten aanvullende voorzorgen of een waarschuwing in de productinformatie op te nemen. </antwoord>
      <antwoord nummer="4 en 5">Ook het in beeld brengen van de bestaande lacunes op therapiegebied vormt een onderwerp van het bovengenoemde onderzoek van professor Steenhoek. Bij de beoordeling van nieuwe geneesmiddelen ten behoeve van de vergoeding door de CFH speelt de therapeutische meerwaarde van het nieuwe geneesmiddel ten opzichte van de bestaande standaardtherapie een belangrijke rol. Omdat het nieuwe geneesmiddel wordt vergeleken met de reeds beschikbare therapie, worden hierbij zowel de tekortkomingen van de bestaande therapie als de toegevoegde waarde van het nieuwe geneesmiddel meegenomen. Bij voorkeur wordt de beoordeling gebaseerd op een directe vergelijking van het nieuwe middel met de bestaande therapie. In dat geval maakt het niet uit of over de uitkomsten van de bestaande therapie op zichzelf te weinig bekend is. Het kan uiteraard wel voorkomen dat over de uitkomsten van de bestaande therapie waarmee wordt vergeleken minder bekend is dan wenselijk zou zijn. Meestal is echter juist meer bekend over de bestaande therapie dan over het nieuwe geneesmiddel. Hoewel ik het nut van uitkomstenonderzoek onderschrijf, vind ik het geen taak van de overheid om dergelijk onderzoek met individuele geneesmiddelen zelf te verrichten. Evenmin wil ik artsen of fabrikanten administratief en financieel belasten met onderzoeksverplichtingen voor bestaande geneesmiddelen die al in het pakket zijn opgenomen. </antwoord>
      <antwoord nummer="6">Er bestaat aanspraak op ziekenhuisgeneesmiddelen wanneer deze volgens de behandelaars behoren tot de gebruikelijke zorg. Dit brengt met zich mee dat er geen landelijk beoordelings- en toelatingssysteem ten behoeve van de vergoeding van ziekenhuisgeneesmiddelen bestaat. Deze systematiek hoeft er mijns inziens niet toe te leiden dat er verschillen in toepassing bestaan. De behandelaars in de verschillende ziekenhuizen kunnen zich immers baseren op de behandelrichtlijnen en protocollen die door de wetenschappelijke vereniging van de desbetreffende beroepsgroep zijn opgesteld. Uiteraard juich ik het toe als de betrokken beroepsgroepen initiatieven ontplooien die ertoe bijdragen dat een uniforme behandeling verdergaand gewaarborgd wordt. </antwoord>
      <antwoord nummer="7">Op 19 mei 2005 heb ik een nota van wijziging bij het wetsvoorstel voor een nieuwe Geneesmiddelenwet naar de Tweede Kamer gezonden (29 359, nr. 8). In artikel 5 staan bepalingen over dit onderwerp. Wanneer deze van kracht worden, hangt af van het verdere verloop van de parlementaire behandeling van het wetsvoorstel. </antwoord>
      <noten afkomstig="antwoord"/>
   </antwoorden>
</kvr>
