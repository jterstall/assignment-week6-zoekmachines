<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) aan de ministers van Financiën en van Economische Zaken over hoge benzineprijzen. (Ingezonden 15 mei 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13830
</item>
         <item attribuut="Rubriek">Consument (Consumentenprijzen) Energie, water en grondstoffen (Aardolie)</item>
         <item attribuut="Trefwoorden">Benzine Prijzen</item>
         <item attribuut="Vindplaats">Kamervragen met antwoord 2000-2001, nr. 1320, Tweede Kamer</item>
         <item attribuut="Vraagnr_bij_indiening">2000110710</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">2001-06-12</item>
         <item attribuut="Datum_indiening">2001-05-15</item>
         <item attribuut="Document-id">KVR13830</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2757" allpagenumbers="2757 2758" vetnummer="2000110710" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13830" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1320" onderwerp="" indiendatum="2001-05-15">
         <vrager partij="CDA" oorsprong="parlement">Reitsma</vrager>
         <vraagt-aan>de ministers van Financiën en van Economische Zaken</vraagt-aan>
      </vraagdata>
      <antwoorddata antwoorddatum="2001-06-12">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Bent u op de hoogte van het steeds maar duurder worden van benzine? </vraag>
      <vraag nummer="2">Bent u van mening dat dit wordt veroorzaakt door de extreme vraag naar benzine in de Verenigde Staten? </vraag>
      <vraag nummer="3">Hoe verhoudt de benzineprijsstijging in Nederland zich met die in de ons omringende landen? </vraag>
      <vraag nummer="4">Waarom stijgt de benzineprijs aanzienlijk meer dan de dieselprijs? </vraag>
      <vraag nummer="5">Hebben het «dieselakkoord» en de druk op de oliemaatschappijen invloed op het minder sterk stijgen van de dieselprijs? </vraag>
      <vraag nummer="6">Bent u bereid de opbrengst van het Kwartje van Kok terug te geven aan de automobilisten? </vraag>
      <vraag nummer="7">Welke invloed heeft de stijging van de benzineprijs sinds 1 januari 2001 op het inflatiecijfer? </vraag>
      <vraag nummer="8">Welke mogelijkheden ziet u om de oliemaatschappijen te dwingen om de benzineprijzen te temperen nu bijvoorbeeld de winstcijfers van Shell enorm hoog zijn? </vraag>
      <vraag nummer="9">Hoeveel hoger is de belastingopbrengst (inclusief BTW) op brandstof bij de huidige benzineprijs dan is begroot voor 2001? </vraag>
      <vraag nummer="10">Bent u bereid de extra BTW-opbrengst in de vorm van accijnsverlaging terug te sluizen naar de automobilist? </vraag>
      <vraag nummer="11">Wat is de stand van zaken betreffende het Nma-onderzoek bij de oliemaatschappijen? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">Ja, uiteraard volg ik de ontwikkelingen op de oliemarkt, waaronder de prijsbewegingen op de benzinemarkt. We hebben de afgelopen maanden forse prijsstijgingen gezien, maar gelukkig ook weer een daling. </antwoord>
      <antwoord nummer="2">Er zijn diverse oorzaken aan te wijzen ter verklaring van de prijsverhoging die wij hier in Nederland hebben waargenomen: Allereerst nam de vraag in de Verenigde Staten inderdaad toe. Dat is een bekend patroon in het voorjaar, omdat dan voorraad wordt opgebouwd voor het vakantieseizoen. Deze extra vraag lijkt elk jaar groter te worden, omdat het wagenpark in de Verenigde Staten groeit en de gemiddelde auto aldaar steeds meer benzine verbruikt. In Europa rijden we in steeds zuiniger auto’s; in de Verenigde Staten juist niet. Dit jaar viel de extra vraag samen met een relatief groot aantal raffinaderijen dat in onderhoud was, naast de toch al beperkte raffinagecapaciteit van de Verenigde Staten. Om allerlei redenen is er daar sinds 1976 geen nieuwe raffinaderij meer bijgebouwd. De extra vraag in de Verenigde Staten heeft daarom geleid tot meer import, onder andere vanuit Europa. Bovendien is er dit voorjaar een grote brand geweest in de Killingholme-raffinaderij van de Amerikaanse oliemaatschappij Conoco in het Verenigd Koninkrijk. Deze raffinaderij heeft een dagelijkse benzineproductie van 81 500 vaten, waarvan de helft was bestemd voor de Amerikaanse markt. Dit komt overeen met tien procent van de Amerikaanse benzine-import. Een andere, versterkende reden is de daling van de koers van de euro ten opzichte van de dollar. </antwoord>
      <antwoord nummer="3">Over een langere periode gemeten zijn de verschillen in prijsbewegingen kleiner dan soms wel eens uit krantenberichten blijkt. Gemeten over de periode vanaf 26 maart (toen de laatste golf van prijsstijgingen startte) tot aan 14 mei (toen de prijzen weer begonnen te dalen) zijn volgens cijfers van de Europese Unie en uitgedrukt in Nederlandse centen de prijzen in Nederland gestegen met 26 cent, in Duitsland met 18 cent, in Frankrijk met 19 cent en in België met 27 cent. De mate waarin en het tempo waarmee oliemaatschappijen veranderingen in internationale productnoteringen doorberekenen aan hun afnemers is afhankelijk van de concurrentiedruk in het desbetreffende land. In Duitsland geldt thans scherpe prijsconcurrentie. Bij prijsstijging dreigt afkalving van het marktaandeel, waardoor prijsstijgingen zolang mogelijk worden uitgesteld. Zoals u bekend wil de Nederlandse regering ook meer prijsconcurrentie op de Nederlandse markt. In het kader van het MDW-project Benzinemarkt wordt daar thans aan gewerkt. Het kabinet houdt de Tweede Kamer regelmatig op de hoogte van de stand van zake. </antwoord>
      <antwoord nummer="4">Door de ontwikkelingen zoals beschreven in het antwoord op de eerste vraag stijgt de vraag naar benzine harder dan de vraag naar diesel. Daardoor is de prijs van benzine ook harder gestegen. Deze relatieve prijsverschillen vormen het wenselijke signaal richting raffinaderijen om uit dezelfde hoeveelheid ruwe olie wat meer benzine en wat minder diesel te halen en is een prikkel tot meer productie van lichtere vormen van ruwe olie. </antwoord>
      <antwoord nummer="5">Nee; zie het antwoord op de vorige vraag. Overigens is een deel van de tijdelijke accijnsverhoging op laagzwavelige diesel per 16 mei jl. komen te vervallen. De tijdelijke verlaging was bedoeld om de marktintroductie van deze milieuvriendelijkere vorm van diesel te bevorderen. Gecombineerd antwoord op vragen </antwoord>
      <antwoord nummer="6, 9 en 10">De belastingopbrengst op brandstof bestaat hoofdzakelijk uit accijns en BTW. Een hogere benzineprijs heeft geen direct effect op de accijnsopbrengsten, omdat brandstofaccijnzen een volumebelasting zijn. Uit realisatiecijfers tot en met april blijkt dat de accijnsontvangsten van benzine licht lager zijn dan verwacht, hetgeen duidt op een lager verbruik. Een hogere benzineprijs zou partieel geredeneerd wel een positief effect op de BTW-opbrengst op brandstof hebben omdat de BTW wordt uitgedrukt in een percentage van de prijs. Meer bestedingen aan motorbrandstoffen betekent echter ook minder bestedingsruimte voor andere goederen en diensten, wat een negatief effect heeft op de BTW-opbrengst. Er is daarom geen directe aanleiding te verwachten dat de BTW-opbrengst per saldo zal stijgen als gevolg van de benzineprijsstijging, en dus ook geen aanleiding om teruggave te overwegen. Vorig voorjaar (o.a. Algemeen overleg met vaste commissie voor Financiën,, 18 mei 2000 en het plenaire TK-debat op 30 mei 2000) is tussen de Tweede Kamer en de bewindslieden van Financiën en de minister van Verkeer en Waterstaat uitgebreid schriftelijk en mondeling van gedachten gewisseld over de wenselijkheid van een accijnsverlaging en met name over het karakter van de in 1991 ingevoerde accijnsverhoging van 18 cent voor benzine en 7 cent voor dieselolie. Wij hebben toen aangegeven terughoudend te zijn bij het inzetten van het accijnsinstrument als oplossing voor stijgende brandstofprijzen. Wij zien in de huidige omstandigheden geen aanleiding dit standpunt te heroverwegen. Wel zullen wij in het kader van de uitvoering van de motie Hofstra/Crone (KII, vergaderjaar 1999–2000, 26 800 IXB, nr. 35) bij de besluitvorming over de beleidsvoornemens voor begroting 2002 in augustus bezien of en in welke mate er – binnen het algemene streven naar variabilisatie – (budgettair) ruimte is voor een verdere vergroening en verlaging van de autobelastingen. </antwoord>
      <antwoord nummer="7" voetnoot="1 4">De inflatie volgens de consumentenprijsindex (cpi) van het CBS bedroeg in januari 4,2%, en in april 4,9% ten opzichte van dezelfde maand een jaar eerder. Zowel in januari als in april droeg de benzineprijsstijging voor ongeveer <voetnoot nummer="1"/>⁄ <voetnoot nummer="4"/>procentpunt bij aan de inflatie. De benzineprijs is sinds januari weliswaar gestegen, maar dit was in dezelfde periode vorig jaar ook het geval. De bijdrage aan de inflatie op twaalfmaandsbasis is derhalve in januari en april vergelijkbaar. </antwoord>
      <antwoord nummer="8">De productnoteringen voor olieproducten komen op een internationale markt tot stand. Zij weerspiegelen de relatieve schaarste van deze producten. De signalen die van deze prijzen uitgaan zijn nodig voor een goed functioneren van de markt, bijvoorbeeld voor het bepalen van de afstelling in het raffinageproces (zie antwoord op vraag 4) en voor investeringsbeslissingen in nieuwe raffinagecapaciteit. Overheidsinmenging in deze prijsvorming is ongewenst, omdat het een goede allocatie zou kunnen verstoren. Wel zouden de diverse overheden kunnen bezien in hoeverre hun voorwaarden voor het bouwen van raffinaderijen nog adequaat zijn. Na jarenlange overcapaciteit is er nu een sprake van een tekort en zijn nieuwe vestigingsplaatsen maar moeizaam voorhanden; dit geldt met name in de Verenigde Staten, waar bijvoorbeeld in Californië door strenge randvoorwaarden ook een tekort aan capaciteit voor elektriciteitsopwekking is ontstaan. Ook op nationale markten is prijsbeleid onwenselijk. Voorzover prijzen hoog zijn als gevolg van gebrekkige concurrentie moet dit opgelost worden door de concurrentie-omstandigheden te verscherpen. Daarop is in Nederland het MDW-project Benzinemarkt gericht (zie antwoord op vraag 3). </antwoord>
      <antwoord nummer="9">Zie antwoord vraag 6. </antwoord>
      <antwoord nummer="10">Zie antwoord vraag 6. </antwoord>
      <antwoord nummer="11">De NMa houdt zich bezig met een breed opgezet onderzoek naar mogelijke kartelvorming in de benzinemarkt. Over de voortgang van dit onderzoek kan de NMa in de zomer nadere mededelingen doen. </antwoord>
      <noten afkomstig="antwoord"/>
   </antwoorden>
</kvr>
