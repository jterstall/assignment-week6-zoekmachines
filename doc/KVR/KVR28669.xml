<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de ministers van Volksgezondheid, Welzijn en Sport en van Justitie over de aanpak van overlastgevende zwakbegaafden. (Ingezonden 4 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28669
</item>
         <item attribuut="Inhoud">Vragen over de overlast door zwakbegaafden, naar aanleiding van geweld tegen een bejaard echtpaar door een verstandelijk gehandicapte buurtgenoot (Trouw, 26 mei 2007). Indiener stelt dat het beleid van extramuralisering in gevaar komt als het de overheid niet lukt om de samenleving te beschermen tegen gedrag of geweld van iemand die in een kleine beschermde woonvorm woont in een woonwijk [Aanvulling op eerdere vragen terzake van de leden Agema en De Roon (PVV), ingezonden 30 mei 2007].</item>
         <item attribuut="Rubriek">Criminaliteit en openbare orde (Handhaving openbare orde) Welzijn (Verstandelijk gehandicapten)</item>
         <item attribuut="Trefwoorden">Openbare orde en veiligheid Verstandelijk gehandicapten</item>
         <item attribuut="Vindplaats">Kamervragen met antwoord 2006-2007, nr. 2041, Tweede Kamer</item>
         <item attribuut="Vraagnr_bij_indiening">2060716990</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-06-04</item>
         <item attribuut="Document-id">KVR28669</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4323" allpagenumbers="4323 4324" vetnummer="2060716990" code="0607tkkvr2041" lopendefooter="Tweede Kamer, vergaderjaar 2006–2007, Aanhangsel" filenaam="KVR28669" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2041" onderwerp="" indiendatum="2007-06-4">
         <vrager partij="VVD" oorsprong="parlement">Van Miltenburg</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn u meerdere gevallen bekend, zoals beschreven? <voetnoot nummer="1"/>Zo ja, hoe groot is naar uw mening het gesignaleerde probleem? </vraag>
      <vraag nummer="2">Zijn er andere manieren waarop het bejaarde echtpaar beschermd kan worden tegen het geweld van hun verstandelijk gehandicapte buurtgenoot? Is het bijvoorbeeld mogelijk om deze man gedwongen te laten verhuizen naar een andere vestiging van de betrokken instelling? Zo niet, bent u dan van mening dat dit mogelijk moet worden? Op welke manier zou dat kunnen? </vraag>
      <vraag nummer="3">Deelt u de mening dat het beleid van extramuralisering in gevaar komt als het de overheid niet lukt om de samenleving te beschermen tegen het gedrag, of zelfs tegen geweld, dat het gevolg is van een stoornis van iemand die in bijvoorbeeld een kleine beschermde woonvorm woont in een woonwijk? </vraag>
      <vraag nummer="4">Hoever bent u met het vaststellen van de richtlijn om de Wet Bijzondere Opnemingen Psychiatrische Ziekenhuizen (BOPZ) ook te kunnen toepassen op verstandelijk gehandicapten, en wanneer wordt deze naar de Kamer gestuurd ter beoordeling? </vraag>
      <vraag nummer="5">Kunt u deze vragen binnen een week beantwoorden? Toelichting Deze vragen dienen ter aanvulling op eerdere vragen ter zake van de leden Agema en De Roon (beiden PVV), ingezonden 30 mei 2007 (vraagnummer 2060716550). </vraag>
      <noten afkomstig="vraag">
         <noot nummer="1" datum="2007-05-26" bron="Trouw">Trouw, 26 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">Nee, mij zijn geen concrete gevallen bekend. De vraag is of van alle gevallen van overlast door verstandelijk gehandicapten melding wordt gedaan bij de politie. In de gevallen waarin een melding van overlast of aangifte van een strafbaar feit gepleegd door een verstandelijk gehandicapte zou worden gedaan, is uit de systemen van de politie en het openbaar ministerie niet in alle gevallen af te leiden dat een verstandelijk gehandicapte de verdachte is. Er vindt geen registratie plaats, specifiek op de verstandelijke handicap of geestesstoornis van de persoon van de verdachte. Ook uit de zorginstellingen voor verstandelijk gehandicapten zijn mij geen meldingen bekend. </antwoord>
      <antwoord nummer="2">Het openbaar ministerie is belast met de vervolging van strafbare feiten. Strafvervolging kan tot gevolg hebben dat de rechter de desbetreffende persoon een straf of maatregel oplegt. Degene die een strafbaar feit begaat dat hem niet kan worden toegerekend vanwege een gebrekkige ontwikkeling of ziekelijke stoornis – waaronder in termen van de wet mede wordt verstaan een verstandelijke handicap – kan een maatregel worden opgelegd die ertoe strekt dat iemand gedwongen wordt opgenomen in een psychiatrisch ziekenhuis (artikel 37 Sr). Naast de mogelijkheid tot strafvervolging heeft de officier van justitie in het kader van de Wet bijzondere opnemingen in psychiatrische ziekenhuizen (Wet bopz) de bevoegdheid de rechter te verzoeken om een voorlopige machtiging tot opneming in een psychiatrisch ziekenhuis, waaronder in termen van de wet ook wordt verstaan een instelling voor mensen met een verstandelijke handicap (artikel 2 Wet bopz). De voornoemde machtiging kan worden verleend als aan het zogenoemde gevaarscriterium is voldaan én als de betrokkene een geestesstoornis heeft die dat gevaar veroorzaakt. Een dergelijke machtiging wordt alleen verleend als het gevaar niet buiten een psychiatrisch ziekenhuis kan worden afgewend. Het staat betrokkenen dan ook vrij om in onderling overleg specifieke afspraken te maken waarmee het gevaar buiten het psychiatrisch ziekenhuis kan worden afgewend. Een verhuizing naar een andere vestiging is hierbij een optie. Gedwongen maatregelen, zoals een gedwongen verhuizing, zijn niet mogelijk. Het uitoefenen van dwang in dergelijke kwesties vind ik ook niet wenselijk omdat dit onvoldoende garantie tot naleving biedt. Het openbaar ministerie zal dus steeds moeten afwegen of gedwongen opname nodig is of dat het gevaar via specifieke maatregelen buiten de instelling kan worden afgewend. </antwoord>
      <antwoord nummer="3">De overheid heeft de taak via wet- en regelgeving en handhaving hiervan de samenleving te beschermen tegen gedrag van personen die de algemene veiligheid van andere personen of goederen bedreigt. Of het gedrag voortvloeit uit een verstandelijke handicap, een psychiatrische stoornis of een andere oorzaak heeft, doet daarbij niet ter zake. Ik denk niet dat de extramuralisering van mensen met een verstandelijke handicap door incidenten in gevaar komt. Er zijn namelijk vooral veel situaties waar het goed gaat. </antwoord>
      <antwoord nummer="4">De Wet bopz is mede van toepassing op mensen met een verstandelijke handicap. Mogelijk doelt u op het in voorbereiding zijnde kabinetsstandpunt op de derde evaluatie van de Wet bopz. Het streven is dit standpunt in het najaar naar de Kamer te zenden. </antwoord>
      <antwoord nummer="5">Nee. </antwoord>
      <noten afkomstig="antwoord"/>
   </antwoorden>
</kvr>
