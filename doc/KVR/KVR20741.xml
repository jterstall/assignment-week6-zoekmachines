<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jan de Vries (CDA) aan de minister van Onderwijs, Cultuur en Wetenschap over bestuurlijk wanbeheer op de El-Amienscholen I en II. (Ingezonden 30 juni 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20741
</item>
         <item attribuut="Inhoud">Deze vragen dienen ter aanvulling op eerdere vragen hierover van het lid Azough (GroenLinks), en van het lid Hamer (PvdA), beide ingezonden 29 juni 2004.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Kwaliteit van het basisonderwijs) Basisonderwijs (Schoolbestuur)</item>
         <item attribuut="Trefwoorden">Bekostiging basisonderwijs Bijzonder onderwijs Godsdiensten Kwaliteit van het basisonderwijs Schoolbesturen</item>
         <item attribuut="Vindplaats">Kamervragen met antwoord 2003-2004, nr. 1946, Tweede Kamer</item>
         <item attribuut="Vraagnr_bij_indiening">2030416880</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Jan de Vries</persoon>
         </item>
         <item attribuut="Datum_reaktie">2004-07-19</item>
         <item attribuut="Datum_indiening">2004-06-30</item>
         <item attribuut="Document-id">KVR20741</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4117" allpagenumbers="4117 4118" vetnummer="2030416880" code="0304tkkvr1946" lopendefooter="Tweede Kamer, vergaderjaar 2003–2004, Aanhangsel" filenaam="KVR20741" issn-nummer="ISSN 0921 -7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1946" onderwerp="" indiendatum="2004-06-30">
         <vrager partij="CDA" oorsprong="parlement">Jan de Vries</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-07-19">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe verklaart u het dat de El-Amienscholen I en II in 2002 door de Onderwijsinspectie in het rapport «Islamitische scholen en sociale cohesie» positief werden beoordeeld, terwijl de Onderwijsinspectie ook de kwaliteit van het bestuur en management heeft onderzocht? </vraag>
      <vraag nummer="2">Zijn u nog meer scholen bekend waar sprake is (geweest) van belangenverstrengeling door schoolbestuurders of personeelsleden? Zo ja, welke? Welke concrete acties zijn of worden door u hiertegen ondernomen? </vraag>
      <vraag nummer="3">Sluit u het uit dat op meerdere scholen sprake is (geweest) van het op oneigenlijke gronden «verzilveren» van formatierekeneenheden? Hoe gaat u dit tegen? </vraag>
      <vraag nummer="4">Waarop baseert u uw oordeel dat er door het bestuur, individuele bestuursleden, personeelsleden en/of het administratiekantoor geen strafbare feiten zijn gepleegd? Waarom hebt u geen aangifte gedaan? Welke andere middelen zijn door u toegepast om corrigerend op te treden en zijn die middelen adequaat? </vraag>
      <vraag nummer="5">Hoe beoordeelt u deze zaak in het licht van uw geïntensiveerde toezicht- en handhavingsbeleid en de daarbij beoogde samenwerking tussen de Onderwijsinspectie, Cfi en de Auditdienst? Hoe ver is deze samenwerking inmiddels gevorderd en ziet u in deze zaak een reden tot het intensiveren of versnellen van die samenwerking? </vraag>
      <vraag nummer="6">Hoe beoordeelt u deze zaak in het licht van de voorgenomen lumpsumbekostiging en de invoering van het jaarverslag in het primair onderwijs? </vraag>
      <vraag nummer="7">Hoe bevordert en bewaakt u de kwaliteit, transparantie en integriteit van bestuur en management in het onderwijs? Is deze zaak voor u reden hierin verandering aan te brengen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Azough (GroenLinks), ingezonden 29 juni 2004 (vraagnummer 2030416710) en van het lid Hamer (PvdA), ingezonden 29 juni 2004 (vraagnummer 2030416720). </toelichting>
   <antwoorden aantal="7">
      <antwoord nummer="1">De verklaring hiervoor wordt gegeven in het rapport zelf, om precies te zijn in hoofdstuk 11. Hierin geeft de inspectie aan op welke wijze het eindoordeel per school tot stand is gekomen. Dit eindoordeel ziet op de centrale onderzoeksvraag of de school in kwestie de condities bevordert waaronder sociale cohesie tot stand kan komen. Van deze centrale vraag zijn acht onderzoeksvragen afgeleid. Indien bij deze vragen geen of ten hoogste één risico ten aanzien van een school is gesignaleerd, volgde een positief eindoordeel. Bij beide genoemde scholen was dit het geval. Blijkens het bij het rapport gevoegde oordeel over beide scholen signaleerde de inspectie namelijk niet meer dan één verbeterpunt, te weten het verduidelijken van taken en verantwoordelijkheden tussen bestuursleden en onderwijs-en/of ondersteunend personeel en het herkenbaar onderscheiden van functies daartussen. </antwoord>
      <antwoord nummer="2">In aanvulling op het antwoord op vraag 14 van het lid Azough (GroenLinks) het volgende (Aanhangsel Handelingen nr. 1942, vergaderjaar 2003–2004). In 2002 heeft de Inspectie van het Onderwijs geconstateerd dat er bij 15 met name genoemde islamitische scholen sprake is van onvoldoende distantie tussen bestuurs-en personele functies (ongewenste dubbelfuncties waarbij toezicht en uitvoering niet helder zijn onderscheiden). Bij het vervolgonderzoek in 2003 bleek hiervan nog sprake te zijn bij drie van de tien onderzochte scholen. Onverlet het gegeven dat het combineren van bestuurs-en personele functies in het bijzonder onderwijs op zichzelf mogelijk is, laat deze ontwikkeling zien dat binnen het islamitisch onderwijs sprake is van een groeiend bewustzijn over het belang van een duidelijke scheiding van verantwoordelijkheden en rollen in het belang van heldere verhoudingen. Mijn verzoek aan het ISBO om hierin haar verantwoordelijkheid te nemen is actief opgepakt. Aangesloten schoolbesturen worden aangespoord en ondersteund om tot heldere verhoudingen te komen; in samenwerking met de Vereniging Bijzondere Scholen (VBS) starten binnenkort cursussen ter versterking van de deskundigheid van het bestuurlijk kader en er wordt geparticipeerd in de totstandkoming van een code voor goed bestuur voor de sector primair onderwijs. </antwoord>
      <antwoord nummer="3">Zoals in het antwoord op vraag 7 van het lid Azough (GroenLinks) (Aanhangsel Handelingen nr. 1942, vergaderjaar 2003–2004) is opgenomen is het in dienst hebben van administratief personeel toegestaan, mits voldaan is aan de genoemde wettelijke bepalingen. Het behoort tot de taak van de instellingsaccountant om te controleren of wet-en regelgeving is nageleefd. Als de instellingsaccountant constateert dat de geldende wet-en regelgeving niet is nageleefd zal een correctie op de AVR plaatsvinden dan wel een opmerking door de accountant worden gemaakt. Op het werk van de instellingsaccountant vinden steekproefsgewijze reviews plaats door de Auditdienst OCW. Ondanks deze controlemaatregelen is het nooit volledig uit te sluiten dat de geldende wet-en regelgeving niet wordt nageleefd. </antwoord>
      <antwoord nummer="4">In de onderhavige zaak is door de klokkenluiders aangifte gedaan van fraude bij de recherche Amsterdam. Ik heb overleg gevoerd met de SIOD (Sociale Inlichtingen-en Opsporingsdienst) en hen informatie verstrekt zodat zij konden bezien of een nader onderzoek moest worden ingesteld. Verder heb ik contact opgenomen met de recherche Amsterdam. Zowel de recherche als de SIOD heeft geen aanleiding gezien om verder onderzoek te doen, omdat niet gebleken was van zodanige strafbare feiten dat vervolging aan de orde was. Uit de onderzoeken door de inspectie en door de Auditdienst OCW is geconstateerd dat op een aantal punten de onderwijswetgeving niet nageleefd werd (zie ook eerder vermelde specifieke punten). OCW heeft hiervoor een eigen sanctietraject, namelijk het terugvorderen van onrechtmatige bekostiging. </antwoord>
      <antwoord nummer="5">Sinds het voorjaar 2003 vindt maandelijks overleg plaats tussen de toezichthouders in het Regieoverleg Toezichthouders. Dit overleg beoogt afstemming tussen de toezichthouders Inspectie van het Onderwijs, Auditdienst OCW en Cfi tot stand te brengen en tijdens dit overleg vindt ook informatie-uitwisseling tussen de toezichthouders plaats. Het plan van aanpak voor het geïntegreerd toezicht is nu onderwerp van besluitvorming binnen het ministerie van OCW. Overigens is er al jaren een samenwerking tussen met name de inspectie en de AD bij onderzoek op scholen waarvan wordt vermoed dat er financiële onregelmatigheden plaatsvinden. </antwoord>
      <antwoord nummer="6">Het jaarverslag en jaarrekening geven een completer beeld van de financiële situatie van schoolbesturen dan de AVR met bijlagen. Het jaarverslag biedt iedereen die betrokken is bij de scholen, en dus ook de overheid, straks beter inzicht in de vermogenspositie en in de financiële situatie van het schoolbestuur. Daardoor kan het financile reilen en zeilen van een schoolbestuur beter worden gevolgd. </antwoord>
      <antwoord nummer="7">Allereerst wordt de transparantie bevorderd door de invoering van het jaarverslag. Dit jaarverslag vervult een belangrijke rol bij zowel de horizontale als verticale verantwoording. Daarbij wordt via de aanpassing van de medezeggenschapsregeling gewaarborgd dat het bestuur en management op zowel het niveau van de school als op bovenschools niveau ouders en personeel informeert en betrekt bij besluitvorming. De kwaliteit van management en bestuur wordt versterkt als onderdeel van het flankerend beleid invoering lumpsum. Hiervoor zijn ook extra middelen uitgetrokken. Mede hierdoor is het denken over de kwaliteit van bestuur en management in het primair onderwijs sterk in ontwikkeling. Dit komt ook tot uiting in een door de sector zelf ter hand genomen ontwikkeling van een code voor goed bestuur en management. Deze vorm van zelfregulering past binnen het kabinetsbeleid waarbij de sector meer verantwoordelijkheid neemt. Daarbinnen past niet dat er vanuit de overheid in detail normen worden gesteld voor de kwaliteit van bestuur en management. De code kan wel een handvat bieden voor het toezicht van de inspectie. Het gaat daarbij om situaties waarin de kwaliteit van het onderwijs op een school voor de inspectie aanleiding is het functioneren van het bestuur en het management nader onder de loep te nemen. In de onderhavige kwestie zie ik geen aanleiding om de hiervoor geschetste beleidslijn te veranderen. </antwoord>
      <noten afkomstig="antwoord"/>
   </antwoorden>
</kvr>
