<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Ormel (CDA) aan de minister van Buitenlandse Zaken over de veiligheidssituatie voor christenen in Irak. (Ingezonden 21 september 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21399
</item>
         <item attribuut="Inhoud">Vragen over de veiligheidssituatie in Irak voor de religieuze minderheden.</item>
         <item attribuut="Rubriek">Cultuur en taal (Overig) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Godsdiensten Irak Oorlogen</item>
         <item attribuut="Vindplaats">Kamervragen met antwoord 2004-2005, nr. 188, Tweede Kamer</item>
         <item attribuut="Vraagnr_bij_indiening">2040500080</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="CDA">Ormel</persoon>
         </item>
         <item attribuut="Datum_reaktie">2004-10-20</item>
         <item attribuut="Datum_indiening">2004-09-21</item>
         <item attribuut="Document-id">KVR21399</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="395" allpagenumbers="395 396" vetnummer="2040500080" code="0405tkkvr188" lopendefooter="Tweede Kamer, vergaderjaar 2004–2005, Aanhangsel" filenaam="KVR21399" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="188" onderwerp="" indiendatum="2004-09-21">
         <vrager partij="SGP" oorsprong="parlement">Van der Staaij</vrager>
         <vrager partij="CDA" oorsprong="parlement">Ormel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-10-20">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichten «Gevluchte christenen Irak keren weer terug» en «Opnieuw aanslag op kerkgebouw in Bagdad»? <voetnoot nummer="1"/>Kunt u bevestigen dat deze berichten op waarheid berusten? </vraag>
      <vraag nummer="2">Kunt u het beeld bevestigen dat, afgezien van de algemene veiligheidssituatie in Irak, de veiligheidssituatie voor de ongeveer 800.000 (merendeels Assyrische) christenen in Irak niet verbetert, maar onverminderd slecht blijft en dat de terugkeer van recent gevluchte christenen dan ook niet gezien moet worden als indicatie voor een verbeterende situatie? Wat zijn de precieze redenen voor de terugkeer van genoemde vluchtelingen? </vraag>
      <vraag nummer="3">Komt het geweld jegens de christelijke minderheid uitsluitend van de zijde van islamitische terroristische groeperingen in Irak, of is ook sprake van negatieve bejegening vanuit bredere lagen van de Irakese samenleving? </vraag>
      <vraag nummer="4">Kunt u aangeven welke plaats in de ontwerpgrondwet is ingeruimd voor religieuze minderheden? Wordt de Assyrisch-christelijke minderheid daarin ook expliciet genoemd? Hoe zijn de rechten van de religieuze (en etnische) minderheden daarin gewaarborgd? Werkt dit ook voldoende door in de vertegenwoordiging van verschillende minderheden in de diverse politieke organen, zowel op nationaal, als op regionaal en lokaal niveau? </vraag>
      <vraag nummer="5">Deelt u de bezorgdheid over de veiligheid van christenen in Irak? Op welke wijze brengt u deze zorg over in uw bilaterale of EU-contacten met de Irakese interim-regering? Deelt de Irakese interim-regering deze zorg? Zo ja, leidt dit ook tot extra aandacht voor genoemde minderheid? </vraag>
      <noten afkomstig="vraag">
         <noot nummer="1" datum="2004-09-16" bron="Reformatorisch Dagblad, 15 en">Reformatorisch Dagblad, 15 en, 16 september 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De precieze redenen van hun terugkeer zijn mij niet bekend. Sinds de val van Saddam Hussein is in Irak sprake van vrijheid van meningsuiting, vrijheid van vergadering en vrijheid van godsdienst. Thans zijn er tenminste negen christelijke politieke bewegingen in Irak actief. Evenwel hebben enkele incidenten plaatsgevonden met als dieptepunt de aanslagen van begin augustus op vijf kerken in Bagdad en Mosul. In Bagdad en het zuiden van Irak hebben zich enige spanningen tussen christenen en sjiieten voorgedaan. Naast conflicten over alcoholverkoop kan ook toegenomen islamitische geloofsijver hierbij een rol spelen. Sommige christenen zouden mede uit angst voor islamitisch extremisme vanuit Bagdad en het zuiden van Irak naar het noorden zijn getrokken. Overigens zijn exacte cijfers over het aantal gevluchte dan wel teruggekeerde christenen door gebrek aan betrouwbare documentatie niet voorhanden. </antwoord>
      <antwoord nummer="3">De gewelddadigheden jegens christenen in Irak worden – voor zover bekend – met name gepleegd door islamisten, maar ook wel door lieden die een sfeer van angst en verdeeldheid willen zaaien. Een groot aantal Iraakse politici heeft de aanslagen van begin augustus jl. veroordeeld. Namens de interimregering sprak vice-premier Barhem Saleh zijn afschuw hierover uit. Ook grootayatollah Sistani heeft de aanslagen veroordeeld als een laffe aanval op de eenheid van Irak. </antwoord>
      <antwoord nummer="4">Een tekst voor de ontwerpgrondwet is nog niet openbaar gemaakt. Totdat de Iraakse bevolking een nieuwe grondwet zal hebben aangenomen dient de Transitional Administrative Law (TAL) als «fundamentele wet». Deze TAL garandeert vrijheid van geloof en godsdienstoefening (Art. 7 en Art. 13). Christenen zijn in diverse politieke organen vertegenwoordigd. Zo is de Assyrian Democratic Movement (ADM) via mevrouw Pascale Sorya Isho, tevens voorzitter van de Assyrian Federation of Women, als minister voor Migratie en Ontheemden in de interimregering vertegenwoordigd. Op lokaal niveau, in het bijzonder in het gebied rond Mosul, zetelen christelijke burgemeesters. In de gemeenteraden te Mosul en Kirkuk is een aantal raadsleden van christelijke komaf. </antwoord>
      <antwoord nummer="5">De regering acht de positie en veiligheidssituatie van alle minderheden in Irak een belangrijke zaak. Aan die opvatting wordt bij gelegenheid door Nederland uiting gegeven. De Iraakse interimregering deelt deze visie, blijkens de afkeur die zij over de aanslagen in augustus heeft uitgesproken. </antwoord>
      <noten afkomstig="antwoord"/>
   </antwoorden>
</kvr>
