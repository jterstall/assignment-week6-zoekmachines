<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Hoop Scheffer en Verhagen (beiden CDA) over de noodzaak van in het geboorteland gelegaliseerde geboorteakten. (Ingezonden 27 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4408
</item>
         <item attribuut="Inhoud">Vragen betreffen de vertragingen die ontstaan bij het in het huwelijk treden als gevolg van stroeve legalisatie van een buitenlandse geboorteakte in het geboorteland.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Vreemdelingenrecht) Welzijn (Burgerlijke stand)</item>
         <item attribuut="Trefwoorden">Bevolking Burgerlijke stand Vreemdelingen</item>
         <item attribuut="Vindplaats">Kamervragen met antwoord 1996-1997, nr. 724, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">De Hoop Scheffer</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1997-02-20</item>
         <item attribuut="Datum_indiening">1997-01-27</item>
         <item attribuut="Document-id">KVR4408</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1483" allpagenumbers="1483 1484" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="724" onderwerp="" indiendatum="1997-01-27">
         <vrager partij="CDA" oorsprong="parlement">De Hoop Scheffer</vrager>
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1997-02-20">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u de recente perspublicatie over de problemen die kunnen ontstaan wanneer men in het huwelijk wil treden, maar de noodzakelijke legalisatie van een buitenlandse geboorteakte niet binnen een enigszins redelijke termijn tot stand kan komen? <voetnoot nummer="1"/>
      </vraag>
      <vraag nummer="2">Is het mogelijk de bestaande circulaire inzake de legalisatie van buitenlandse brondocumenten op zodanige wijze aan te passen, dat problemen zoals in het hier bedoelde geval kunnen worden voorkomen, zonder dat aan de effectiviteit van de regeling afbreuk wordt gedaan? </vraag>
      <vraag nummer="3">Welk doel dient het stellen van de eis om bij het huwelijk te beschikken over een in het geboorteland gelegaliseerde geboorteakte, indien het gaat om een persoon die reeds Nederlander is, en wiens persoongegevens reeds door de Nederlandse burgerlijke stand zijn geregistreerd? </vraag>
      <noten afkomstig="vraag">
         <noot nummer="1" datum="1996-12-10" bron="Nieuwsblad van het Noorden">Nieuwsblad van het Noorden, 10 december 1996</noot>
      </noten>
   </vragen>
   <antwoorden aantal="3">
      <antwoord nummer="1">Ja. Overigens heeft – blijkens mededeling van de desbetreffende ambtenaar van de burgerlijke stand – de betrokkene ter gelegenheid van de huwelijksaangifte te kennen gegeven geen enkele poging te zullen ondernemen om een gelegaliseerde geboorteakte uit Indonesië te verkrijgen. Onder deze omstandigheden kan niet gesteld worden dat de legalisatie van de geboorteakte in het onderhavige geval niet binnen een enigszins redelijke termijn tot stand kan komen. </antwoord>
      <antwoord nummer="2">In het algemeen vormt de verkrijging van een gelegaliseerde geboorteakte uit het buitenland geen probleem voor de betrokkenen. Verkrijging van akten uit Indonesië kan langere tijd in beslag nemen. Het Ministerie van Buitenlandse Zaken is bereid voor Nederlanders te bemiddelen bij de verkrijging van een akte van de burgerlijke stand uit Indonesië. De Nederlandse Ambassade in Jakarta heeft regelmatig contact met de plaatselijke autoriteiten om de afgifte van akten van de burgerlijke stand te bespoedigen. Teneinde Nederlanders die in Indonesië geboren zijn verder tegemoet te komen, is de circulaire inzake legalisatie en verificatie van buitenlandse bewijsstukken betreffende de staat van personen – die geldt sinds 1 juni 1992 – aangepast met ingang van 28 mei 1996, in dier voege dat akten die zijn opgemaakt in de periode dat Indonesië onder Nederlands bestuur stond, zijn vrijgesteld van het legalisatievereiste. Deze akten kunnen immers worden gelijkgesteld met in Nederland in die tijd opgemaakte akten. (Een zelfde vrijstelling is in de circulaire opgenomen voor akten van de burgerlijke stand die zijn opgemaakt in Suriname vóórdat het land de onafhankelijkheid verkreeg). Een verdere aanpassing van de circulaire behoort op dit moment niet tot de mogelijkheden; Indonesië is immers geen partij bij de verdragen die de vrijstelling c.q. afschaffing van legalisatie regelen. Overigens zij er – volledigheidshalve – op gewezen dat in de wet een voorziening is getroffen voor personen die in de onmogelijkheid verkeren om een afschrift van een geboorteakte te verkrijgen. Zij kunnen op grond van artikel 45, eerste lid van Boek 1 van het Burgerlijk Wetboek zich tot de kantonrechter wenden teneinde, ter vervanging van het over te leggen afschrift, een akte van bekendheid te verkrijgen. </antwoord>
      <antwoord nummer="3">Ter gelegenheid van een huwelijkssluiting dient een recent afschrift van de geboorteakte door de betrokkenen te worden overgelegd, opdat de ambtenaar van de burgerlijke stand kan vaststellen of zij huwelijksbevoegd zijn. Indien een betrokkene in het buitenland geboren is en het desbetreffende land geen partij is bij één van de verdragen tot vrijstelling c.q. afschaffing van legalisatie, dient de geboorteakte gelegaliseerd te worden. Een legalisatie dient om te kunnen vaststellen dat het stuk in kwestie door een in het desbetreffende land bevoegde autoriteit is afgegeven. Bepalend voor het al dan niet vereist zijn van de legalisatie, is uit welk land de akte afkomstig is; niet de nationaliteit van de persoon op wie de akte betrekking heeft. Bij vestiging in Nederland, komend vanuit het buitenland, wordt een buitenlandse geboorteakte alleen gebruikt voor opname van de geboortegegevens van de betrokkene in de gemeentelijke basisadministratie (voorheen bevolkingsadministratie) van de gemeente waar deze zijn woonplaats heeft. De akte wordt derhalve niet opgenomen in de registers van de burgerlijke stand. Een uitzondering hierop wordt met name gemaakt voor Nederlanders die in het buitenland geboren zijn. Zij kunnen verzoeken om inschrijving van hun (gelegaliseerde) geboorteakte in de registers van de burgerlijke stand te Den Haag. Vanaf dat moment is er een Nederlandse akte van de burgerlijke stand en kunnen zij zich in het vervolg voor afschriften en uittreksels uit die akte wenden tot de ambtenaar van de burgerlijke stand te Den Haag. Ten behoeve van Nederlanders die in Indonesië zijn geboren, is deze inschrijvingsmogelijkheid onder de specifieke aandacht gebracht van een aantal belangengroeperingen. </antwoord>
      <noten afkomstig="antwoord"/>
   </antwoorden>
</kvr>
