<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smeets en Tang (beiden PvdA) aan de minister van Verkeer en Waterstaat over geluidsoverlast in de Gemeenten Eijsden en Maastricht door het Belgische vliegveld Bierset. (Ingezonden 21 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31187
</item>
         <item attribuut="Inhoud">De Belgische luchthaven Bierset bij Luik heeft een forse groei doorgemaakt en heeft verdere uitbreidingsplannen. De gemeenten Eijsden en Maastricht ondervinden veel overlast door de af- en aanvliegroutes. Op welke wijze treedt de Belgische luchtvaartinspectie en de Inspectie Verkeer en Waterstaat op tegen afwijking van de routes en kan het overvliegen gestopt worden? Kunnen de gemeenten ondersteund worden in een beroepsprocedure tegen de verlenging van de landingsbaan?</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">België Geluidhinder Luchthavens</item>
         <item attribuut="Vindplaats">Kamervragen met antwoord 2007-2008, nr. 1614, Tweede Kamer</item>
         <item attribuut="Vraagnr_bij_indiening">2070805190</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Smeets Tang</persoon>
         </item>
         <item attribuut="Datum_reaktie">2008-03-11</item>
         <item attribuut="Datum_indiening">2007-11-21</item>
         <item attribuut="Document-id">KVR31187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3273" allpagenumbers="3273 3274" vetnummer="2070805190" code="0708tkkvr1614" lopendefooter="Tweede Kamer, vergaderjaar 2007–2008, Aanhangsel" filenaam="KVR31187" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1614" onderwerp="" indiendatum="2007-11-21">
         <vrager partij="PvdA" oorsprong="parlement">Smeets Tang</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="11 maart 2008), zie ook Aanhangsel Handelingen nr. 900, vergaderjaar 2007–2008">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de spectaculaire groei van de Belgische luchthaven Bierset nabij Luik, die in 2006 met 28% gegroeid is en verdere uitbreidingsplannen heeft? <voetnoot nummer="1"/>
      </vraag>
      <vraag nummer="2">Bent u op de hoogte van de extra overlast die dit geeft in de Limburgse Gemeenten Eijsden en Maastricht omdat de feitelijke af- en aanvliegroutes zich boven deze gemeenten bevinden? </vraag>
      <vraag nummer="3">Is het waar dat deze feitelijke af- en aanvliegroutes afwijken van de gebruiksruimte waar het vliegveld Bierset eigenlijk aan gebonden is? Waarom wordt hiervan af geweken? </vraag>
      <vraag nummer="4">Waarom treedt de Belgische luchtvaartinspectie niet (voldoende) op tegen de afwijking van de routes? Kan de Nederlandse Inspectie Verkeer en Waterstaat in dit geval handhavend optreden? Zo neen, waarom niet? </vraag>
      <vraag nummer="5">Is het mogelijk om de van het vliegveld Bierset afkomstige vliegtuigen de toegang te ontzeggen tot het Nederlandse luchtruim? Zo neen, waarom niet? </vraag>
      <vraag nummer="6">Kunt u in overleg treden met uw Belgische en Waalse ambtsgenoten, teneinde het overvliegen te stoppen? Zo neen, waarom niet? </vraag>
      <vraag nummer="7">Kunt u overwegen om de Gemeenten Eijsden en Maastricht juridische ondersteuning te geven, of anderszins te adviseren, in een beroepsprocedure tegen de verlenging van de landingsbaan in Bierset? Zo neen, waarom niet? </vraag>
      <vraag nummer="8">Welke mogelijkheden zijn er nog om de voorgenomen baanverlenging met 400 meter op Bierset tegen te gaan? </vraag>
      <noten afkomstig="vraag">
         <noot nummer="1" datum="2007-07-30" bron="De Limburger, " titel="Vliegveld Luik groeit spectaculair">De Limburger, «Vliegveld Luik groeit spectaculair», 30 juli 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja, ik ben daarvan op de hoogte. </antwoord>
      <antwoord nummer="2">Ik ben ervan op de hoogte dat er, met name in de nachtelijke uren, extra overlast wordt ervaren in de gemeenten Eijsden en Maastricht door het gebruik van de luchthaven Luik/Bierset. Er is echter geen sprake van feitelijke aan- en uitvliegroutes boven deze gemeenten. Gedurende de openingstijden van de luchthaven Maastricht wordt in de Maastricht TMA (het naderingsluchtverkeersleidingsgebied van de luchthaven Maastricht) verkeersleiding gegeven door de Luchtverkeersleiding Nederland (LVNL). ’s-Avonds na sluiting van de luchthaven Maastricht wordt de controle over dit luchtruim overgedragen aan het Military Air Traffic Control Centre (MilATCC) Nieuw Milligen. Met de Belgische luchtverkeersleiding is afgesproken dat zij alleen gedurende de dagperiode en dan uitsluitend na verkregen toestemming van LVNL verkeer naar Luik/Bierset door de Maastricht TMA mag leiden. In de nachtperiode wordt er geen verkeer naar Luik/Bierset door de Maastricht TMA geleid, tenzij dat uit veiligheidsoverwegingen noodzakelijk mocht zijn. In dergelijke uitzonderingsgevallen wordt dat door de Belgische luchtverkeersleiding gecoördineerd met MilATCC. Deze afspraken gelden binnen de Maastricht TMA tot FL 095 (ongeveer 3.000 meter). Boven deze hoogte mag wel verkeer van en naar Luik/Bierset worden afgehandeld. De afspraken zijn overigens ook omgekeerd gemaakt. LVNL mag na coördinatie met de Belgische luchtverkeersleiding ook verkeer van de luchthaven Maastricht door het Belgisch luchtruim afhandelen. Uit informatie uit het FANOMOS (Flight Track and Aircraft Noise Monitoring System) voor Maastricht blijkt dat de afspraken behoorlijk worden nagekomen. Slechts in een beperkt aantal gevallen wordt ’s nachts over de zuidpunt van het Nederlands grondgebied gevlogen voor naderingen richting Luik/Bierset. Slechts zeer incidenteel wordt over de gemeente Eijsden gevlogen. Door de ligging van de start- en landingsbaan van Luik/Bierset wordt het verkeer echter vaak vlak langs de zuidwestelijke grens – in Belgisch luchtruim – ingedraaid voor de nadering. Dit leidt ertoe dat bij wind uit het zuidwesten het geluid van naderend verkeer voor Luik/Bierset aan de Nederlandse zijde van de grens wordt opgevangen, hetgeen vaak als hinderlijk wordt ervaren. </antwoord>
      <antwoord nummer="3">Nee, er is geen sprake van een afwijking van de gebruiksruimte. Zie ook het antwoord op vraag 2. </antwoord>
      <antwoord nummer="4">De in het antwoord op vraag 2 bedoelde afspraken zijn, zoals bij dergelijke afspraken gebruikelijk is, gemaakt tussen de betrokken luchtverkeersleidingsorganisaties. Het nakomen van deze afspraken is dan ook een zaak van die organisaties. Indien de Belgische luchtverkeersleiding zich niet houdt aan de afspraken voor de nachtperiode treedt het MilATCC corrigerend op. Handhaving door de luchtvaartinspecties is hier derhalve niet aan de orde. </antwoord>
      <antwoord nummer="5">In beginsel is het, gelet op de bestaande internationale afspraken, niet mogelijk overvliegend verkeer te verbieden. Het is uiteraard wel mogelijk afspraken te maken over het gebruik van het luchtruim. Over het gebruik van de Maastricht TMA zijn de in het antwoord op vraag 2 genoemde afspraken gemaakt tussen de Nederlandse en Belgische luchtverkeersleidingsorganisaties. </antwoord>
      <antwoord nummer="6">Op dit moment is er geen aanleiding voor overleg, omdat de tussen de luchtverkeersleidingsorganisaties gemaakte afspraken afdoende zijn en ook behoorlijk worden nagekomen. Mocht daar echter verandering in komen dan sluit ik overleg zeker niet uit. </antwoord>
      <antwoord nummer="7">Ik heb begrip voor de lastige positie waarin de gemeenten Eijsden en Maastricht zich bevinden. Specifieke deskundigheid op het gebied van nationale procedures in België is op mijn ministerie echter ook niet voorhanden. Daarbij komt dat het overigens ook niet gebruikelijk is dat ondersteuning in dergelijke beroepsprocedures wordt verleend. Zoals ik hiervoor heb aangegeven ben ik uiteraard wel bereid contact op te nemen met mijn ambtgenoten in België als blijkt dat de gemaakte afspraken over het gebruik van het Nederlandse luchtruim niet worden nagekomen. </antwoord>
      <antwoord nummer="8">Er is geen beroep meer mogelijk tegen de baanverlenging. Het Waals gewest is in september 2006 akkoord gegaan met de baanverlenging. Bij de Belgische Raad van State kon tegen dit besluit gedurende 60 dagen beroep worden ingesteld. In september 2007 heeft de Raad van State een aantal schorsingsverzoeken van omwonenden afgewezen. </antwoord>
      <noten afkomstig="antwoord"/>
   </antwoorden>
</kvr>
