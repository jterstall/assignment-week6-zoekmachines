<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de vermogenstoets bij huursubsidie aanvragen. (Ingezonden 12 juni 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13963
</item>
         <item attribuut="Inhoud">Vragen over de situatie dat veel aanvragen voor huursubsidie over het tijdvak 2001/2002 afgewezen dreigen te worden, doordat de vermogenstoets dit jaar, wegens invoeringsproblemen met het nieuwe belastingstelsel, eenmalig gebaseerd zal zijn op de situatie per 1 januari van het voorgaande jaar, in plaats van 1 januari van het lopende jaar.</item>
         <item attribuut="Rubriek">Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Huursubsidies</item>
         <item attribuut="Vindplaats">Kamervragen met antwoord 2000-2001, nr. 1437, Tweede Kamer</item>
         <item attribuut="Vraagnr_bij_indiening">2000111950</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-07-03</item>
         <item attribuut="Datum_indiening">2001-06-12</item>
         <item attribuut="Document-id">KVR13963</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2995" allpagenumbers="2995 2996" vetnummer="2000111950" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13963" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1437" onderwerp="" indiendatum="2001-06-12">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-07-3">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is het u bekend dat een aanzienlijk aantal vragen voor huursubsidie over het tijdvak 2001/2002 dreigt te worden afgewezen, doordat de vermogentoets dit jaar – wegens invoeringsproblemen met het nieuwe belastingstelsel – eenmalig gebaseerd zal zijn op de situatie per 1 januari van het voorgaande jaar, in plaats van 1 januari van het lopende jaar? </vraag>
      <vraag nummer="2" voetnoot="1">Acht u het redelijk dat huurders de dupe zijn van een technisch probleem <voetnoot nummer="1"/>dat door de overheid zelf veroorzaakt is? </vraag>
      <vraag nummer="3">Deelt u de mening dat huurders, die aannemelijk kunnen maken dat hun vermogen bij toetsing op basis van de normale peildatum (dat zou in 2001 moeten zijn: 1 januari 2001) binnen de vermogensgrenzen van de Huursubsidiewet zou vallen, een beroep moeten kunnen doen op de hardheidsclausule van deze wet? Zo nee, waarom niet? Zo ja, bent u bereid om gemeenten en woningcorporaties ten spoedigste te berichten over deze beleidslijn? </vraag>
      <noten afkomstig="vraag">
         <noot nummer="1" datum="2001-02-27" bron="Zie MG 2001-7">Zie MG 2001-7, 27 februari 2001, pag. 1/2</noot>
      </noten>
   </vragen>
   <antwoorden aantal="3">
      <antwoord nummer="1">Met ingang van 1 januari 2001 is er sprake van een nieuw belastingstelsel. Zo is ook de systematiek om het vermogen vast te stellen veranderd. In de huidige belastingwetgeving is het vermogen af te leiden uit de som van de vermogensbestanddelen in de zogenaamde box-III. Hier sluit de huursubsidiewet op aan. Voor het bepalen van het vermogen is hierdoor niet langer alleen de stand op 1 januari relevant. In box III wordt namelijk gekeken naar het gemiddelde van het vermogen op 1 januari en 31 december van een jaar. Het vermogen kan daarom pas worden vastgesteld na afloop van het kalenderjaar. Gedurende het jaar kan dus niets meer gezegd worden over de vermogensstand van dat betreffende jaar. Dat maakte dat voor het subsidiejaar 1 juli 2001–1 juli 2002 een overgangsregeling noodzakelijk was. Aangezien de belastingdienst nog niet de beschikking heeft over de vermogensgegevens 2001 is besloten, om voor genoemd subsidiejaar, het belastingjaar 2000 als toetsjaar te gebruiken. Bovenstaande is geregeld bij de Aanpassingswet, 14 december 2000, Staatsblad 2000, 517 (afdeling H, artikel I, onder K, art. 56a). Deze overgangsmaatregel zal echter niet leiden tot aanzienlijk meer afwijzingen ten opzichte van voorgaande jaren. Daarnaast zal het in de regel niet vaak voorkomen dat een aanvrager met een dusdanig hoog vermogen in 2000 in het jaar 2001 een geheel ander beeld zal laten zien. Voor huishoudens die in 2001 binnen box III door vermogensaanwas buiten de vermogensgrenzen zouden vallen, is de overgangsmaatregel zelfs gunstig; zij ontvangen nog een jaar langer huursubsidie. Uw mening, dat een aanzienlijk aantal aanvragen zal worden afgewezen, deel ik dan ook niet. </antwoord>
      <antwoord nummer="2">Er is m.i. geen sprake van een technisch probleem. Gelet op het bovenstaande mag duidelijk zijn dat e.e.a. het gevolg is van wijzigingen in de fiscale wetgeving. Om voor het betreffende subsidiejaar uitvoering te kunnen geven aan het controlebeleid is ervoor gekozen om dat op bovenstaande wijze in te vullen. Overigens verbetert aansluiting bij het nieuwe vermogensbegrip uit box III op termijn de controlemogelijkheden; het vermogen wordt immers direct opvraagbaar bij de belastingdienst. </antwoord>
      <antwoord nummer="3">Een daling van het vermogen ten opzichte van het peiljaar, of een daling van het vermogen na de datum die geldt voor de vermogenstoets, kan niet leiden tot toepassing van de hardheidsclausule. De hardheidsclausule biedt overigens wel de mogelijkheid om in bepaalde gevallen vermogensbestanddelen buiten beschouwing te laten. Ik zie momenteel geen aanleiding om het beleid, met betrekking tot de hardheidsclausule, aan te passen. Wel wil ik wijzen op de mogelijkheid dat in zeer schrijnende gevallen de woonkostentoeslag op grond van de Algemene bijstandswet uitkomst kan bieden. De woonkostentoeslag kent eveneens een vermogenstoets, maar dan op basis van het actuele vermogen. </antwoord>
      <noten afkomstig="antwoord"/>
   </antwoorden>
</kvr>
