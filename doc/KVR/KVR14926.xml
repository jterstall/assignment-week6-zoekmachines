<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over IC-bedden. (Ingezonden 9 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14926
</item>
         <item attribuut="Inhoud">Vragen over uitspraken van inspecteur-generaal voor de Gezondheidszorg Kingma, over 'zorgvuldige keuze van te behandelen patiënten', met het oog op mogelijke complicaties en langdurig gebruik van intensive care bedden, naar aanleiding van uitzendingen in NOVA (TV) op 7 januari 2002 (ter aanvulling op vragen van het lid Hermann, nr. 2010204160). Van deze kamervraag is een herdruk verschenen (201020419H).</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Ziekenhuizen</item>
         <item attribuut="Vindplaats">Kamervragen met antwoord 2001-2002, nr. 509, Tweede Kamer</item>
         <item attribuut="Vraagnr_bij_indiening">2010204190</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-01-18</item>
         <item attribuut="Datum_indiening">2002-01-09</item>
         <item attribuut="Document-id">KVR14926</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1067" allpagenumbers="1067 1068" vetnummer="2010204190" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14926" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="509" onderwerp="" indiendatum="2002-01-9">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-01-18">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw mening over het pleidooi van de inspecteur-generaal voor de Gezondheidszorg Kingma zorgvuldig te kiezen wie je uiteindelijk behandelt, mede met het oog op mogelijke complicaties en langdurig gebruik van intensive-care bedden? <voetnoot nummer="1"/>
      </vraag>
      <vraag nummer="2">Deelt u de mening dat het gevaarlijk is dit soort uitspraken te doen in relatie met de tekorten op de IC-zorg zodat tenminste de suggestie wordt gewekt dat vanwege dit tekort, mensen met ernstige complicaties minder snel behandeld zouden moeten worden? </vraag>
      <vraag nummer="3">Deelt u de mening dat een dergelijke selectie van patiënten strijdig is met gelijke toegankelijkheid als belangrijk basisprincipe van de zorg en dus verworpen dient te worden? </vraag>
      <vraag nummer="4">Erkent u de stelling van de inspecteur-generaal dat budgettering in de zorg impliceert dat dit soort keuzes moeten worden gemaakt en dus zorgvuldig gekozen moet worden wie uiteindelijk worden behandeld? </vraag>
      <vraag nummer="5">Bent u het met de inspecteur-generaal eens dat er ongetwijfeld een tekort aan IC-bedden is en dat dit tot schade leidt hoewel dit moeilijk vast te stellen zal zijn? Zo ja, dient deze vermijdbare schade niet zoveel mogelijk te worden voorkomen en wordt hier voldoende aan gedaan? </vraag>
      <vraag nummer="6">Bent u het met de inspecteur-generaal eens dat het op zich al erg genoeg is dat mensen vertraagd aankomen op de plek waar ze het beste behandeld kunnen worden? </vraag>
      <vraag nummer="7">Is er volgens u nog sprake van een acceptabel niveau van zorgverlening indien er zoals in het Elisabeth Ziekenhuis te Tilburg 400 patiënten voor IC in het afgelopen jaar zijn geweigerd? </vraag>
      <vraag nummer="8">Begrijpt u de stelling dat indien je elk geval zou moeten melden, je hier een dagtaak aan zou hebben? Zo ja, bent u van mening dat er toch gemeld moet worden zodat u inzicht heeft in het falen van de zorg? </vraag>
      <vraag nummer="9">Krijgt u wekelijks globaal inzicht in de meldingen bij de inspectie? Zo ja, is dit openbaar en/of kan de Kamer hier inzage in krijgen? Toelichting Deze vragen dienen ter aanvulling op de eerdere vragen ter zake van het lid Hermann, ingezonden 9 januari jl. </vraag>
      <noten afkomstig="vraag">
         <noot nummer="1" datum="2002-01-7" bron="NOVA">NOVA, 7 januari 2002</noot>
      </noten>
   </vragen>
   <antwoorden aantal="9">
      <antwoord nummer="1">Ik steun het pleidooi van de inspecteur-generaal voor een goede medische indicatiestelling, die dient bij te dragen aan een zorgvuldige beslissing van arts en patiënt of iemand in aanmerking komt voor een zware operatieve ingreep, die ook leidt tot opname op een bed op de intensive care. Dit is heel wat anders dan selectie plegen. Acute gevallen, waar geen tijd is om samen met de patiënt een afweging te maken dienen altijd geholpen te worden, jong of oud, arm of rijk. Er is op dit moment sprake van een tekort aan bemenste IC-bedden. Dit betekent dat een zorgvuldige indicatiestelling, waarbij wordt voorkomen dat bedden bezet worden gehouden door mensen voor wie dat medisch niet zinvol is, van groot belang is. Dit is het punt dat de heer Kingma terecht heeft willen aankaarten. * Herdruk i.v.m. toevoeging van vraag 6. </antwoord>
      <antwoord nummer="2">Zie mijn antwoord op vraag 1. De vraagsteller bedoelt waarschijnlijk: «met uitzicht op ernstige complicaties»? </antwoord>
      <antwoord nummer="3">Zie mijn antwoord op vraag 1. </antwoord>
      <antwoord nummer="4">Zie mijn antwoord op vraag 1. </antwoord>
      <antwoord nummer="5">Tijdens het AO Intensive Care van 8 december 2001 heb ik aangegeven dat er op dit moment een tekort is aan bemenste IC-bedden. Dit leidt soms tot situaties waarbij mensen met een indicatie voor een IC-bed geweigerd worden. Hoewel volgens onderzoek van de heer Schrijvers «Plaats in de herberg» deze mensen in 96% van de gevallen uiteindelijk wel elders in een IC-bed terechtkomen gaat daarbij tijd verloren, waardoor schade voor de patiënt kan ontstaan. Dit dient vanzelfsprekend zoveel mogelijk te worden voorkomen. Vandaar het pleidooi om beschikbare IC-bedden optimaal te benutten. Hiervoor is nodig dat: 1. men de in Nederland bestaande opname- en ontslagcriteria voor IC hanteert. 2. iedere regio beschikt over een steeds actueel overzicht van beschikbare IC-bedden. 3. men bij het plannen van electieve operaties rekening houdt met de IC-capaciteit. 4. zware ingrepen zorgvuldig worden geïndiceerd. De IC-tekorten worden veroorzaakt door een complex aan oorzaken. Dit betekent ook dat er niet één oplossing is. Verschillende partijen zullen hun verantwoordelijkheid moeten nemen. Ik heb door het instellen van een stuurgroep IC en het nemen van faciliterende maatregelen op het gebied van opleidingen daarbij het voortouw genomen. Ook is door mij reeds in 2001 158,8 mln euro generiek aan de budgetten van de ziekenhuizen toegevoegd om de infrastructuur te versterken, waarbij ook de IC-capaciteit als bestemming voor deze middelen is genoemd. Een deel van de middelen is hieraan ook besteed. In de academische ziekenhuizen is men voorts in 2001, met door mij beschikbare extra geldmiddelen, begonnen met het opleiden van 1000 extra gespecialiseerde verpleegkundigen, waaronder IC-verpleegkundigen. Tot slot is het nog mogelijk om, in overleg met de lokale verzekeraars, voor het leveren van IC-productie wachtlijstmiddelen aan te vragen bij het CTG, mits er een directe relatie gelegd kan worden tussen een tekort aan IC-capaciteit en het aanpakken van de wachtlijstproblematiek. Door middel van een brief van 15 januari 2002 heb ik alle ziekenhuizen op deze mogelijkheid gewezen. </antwoord>
      <antwoord nummer="6">Ja. </antwoord>
      <antwoord nummer="7">Nee, dit acht ik niet acceptabel. Het is mij echter wel bekend dat er inmiddels bij het betreffende ziekenhuis een plan van aanpak is opgesteld om deze situatie te verbeteren. </antwoord>
      <antwoord nummer="8">Nee, deze stelling begrijp ik niet. Het gaat niet om het melden van iedere weigering, maar om het melden van overlijden dat naar de mening van de arts het gevolg is van capaciteitsgebrek. Dat is een calamiteit. Ik acht het melden van calamiteiten noodzakelijk. Zoals ik u reeds eerder heb gemeld in mijn brief aan de Kamer over de complicatieregistratie medisch specialisten van 29 november 2001 zal ik u dit voorjaar een wetswijziging voorleggen om het melden van ernstige complicaties te verplichten in het kader van de Kwaliteitswet. </antwoord>
      <antwoord nummer="9">Ik ontvang tweewekelijks een overzicht van de inspectie over knelpunten in de zorg. De informatie in dit overzicht kan afkomstig zijn vanuit meldingen, maar ook uit andere bronnen zoals inspectie. Het overzicht heeft een globaal en geaggregeerd karakter en is dus geen letterlijke weergave van alle meldingen. Het laatste overzicht zal ik u toezenden. </antwoord>
      <noten afkomstig="antwoord">
         <noot nummer="1">VWS0001667, vergaderjaar 2001–2002</noot>
      </noten>
   </antwoorden>
</kvr>
