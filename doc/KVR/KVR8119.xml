<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cherribi en E.Meijer (beiden VVD) aan de minister van Onderwijs, Cultuur en Wetenschappen, staatssecretaris van Onderwijs, Cultuur en Wetenschappen, dhr. Van der Ploeg en de staatssecretaris van Volksgezondheid, Welzijn en Sport over het voort functioneren van het documentatiecentrum voor homostudies te Amsterdam. (Ingezonden 9 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8119
</item>
         <item attribuut="Inhoud">Vragen naar aanleiding van een bericht in NRC Handelsblad van 3 oktober 1998 over sluiting van het Documentatiecentrum voor homostudies (Homodok) van de Universiteit van Amsterdam. Ook worden vragen gesteld over de bibliotheek van jhr. mr. J.A. Schorer die in 1940 door de bezetter uit Nederland is geroofd.</item>
         <item attribuut="Rubriek">Communicatie, media en informatievoorziening (Bibliotheken) Hoger onderwijs (Universiteiten en hogescholen)</item>
         <item attribuut="Trefwoorden">Documentatiediensten Homoseksuelen</item>
         <item attribuut="Vindplaats">Kamervragen met antwoord 1998-1999, nr. 278, Tweede Kamer</item>
         <item attribuut="Vraagnr_bij_indiening">2989901440</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="VVD">Cherribi</persoon>
            <persoon partij="VVD">E.Meijer</persoon>
         </item>
         <item attribuut="Datum_reaktie">1998-11-05</item>
         <item attribuut="Datum_indiening">1998-10-09</item>
         <item attribuut="Document-id">KVR8119</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="563" allpagenumbers="563 564" vetnummer="2989901440" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8119" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="278" onderwerp="" indiendatum="1998-10-9">
         <vrager partij="VVD" oorsprong="parlement">Cherribi</vrager>
         <vrager partij="VVD" oorsprong="parlement">E.Meijer</vrager>
         <vraagt-aan>de minister van Onderwijs, Cultuur en Wetenschappen, staatssecretaris van Onderwijs, Cultuur en Wetenschappen, dhr. Van der Ploeg en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-5">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretarissen van Onderwijs, Cultuur en Wetenschappen en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de aanstaande sluiting van het Documentatiecentrum voor homostudies (Homodok) van de Universiteit van Amsterdam en de verwijdering ervan? <voetnoot nummer="1"/>
      </vraag>
      <vraag nummer="2">Beheert het centrum de reconstructie van de door de bezetter in 1940 uit Nederland geroofde bibliotheek van jhr. mr. J.A. Schorer? </vraag>
      <vraag nummer="3">Is door Nederland naspeuring verricht naar de verdwijning van de door de bezetter weggesleepte bibliotheek van jhr. mr. J.A. Schorer? Zo ja, zijn daarvan resultaten bekend? </vraag>
      <vraag nummer="4">Is de na de oorlog gereconstrueerde en geactualiseerde bibliotheek Europa’s belangrijkste studiecollectie die over is na de boekverbranding in 1933 van de collectie van het Institut für Sexualwissenschaft te Berlijn? </vraag>
      <vraag nummer="5">Is de collectie van het documentatiecentrum Nederlands belangrijkste sociaal-wetenschappelijke en cultuurhistorische studiecollectie op dit terrein? </vraag>
      <vraag nummer="6">Op welke wijze past de noodsprong van de Universiteit van Amsterdam binnen Nederlands wetenschapsbeleid en wetenschappelijk onderwijs- en onderzoeksbeleid? </vraag>
      <vraag nummer="7">Acht de staatssecretaris van Onderwijs, Cultuur en Wetenschappen de studiecollectie van het documentatiecentrum een onvervangbaar onderdeel van het Nederlandse twintigste eeuwse cultureel erfgoed? </vraag>
      <vraag nummer="8">Op welke wijze kan de collectie van het documentatiecentrum openbaar toegankelijk voort functioneren en voor Nederland behouden blijven? </vraag>
      <noten afkomstig="vraag">
         <noot nummer="1" datum="1998-10-3" bron="NRC Handelsblad">NRC Handelsblad, 3 oktober 1998</noot>
      </noten>
   </vragen>
   <antwoorden aantal="8">
      <antwoord nummer="1">Nee, er is geen sprake van de aanstaande sluiting van het Documentatiecentrum voor homostudies. Navraag bij, onder meer, de Universiteit van Amsterdam heeft mij geleerd dat de situatie als volgt is. De collectie is eigendom van een zelfstandige stichting en is gehuisvest in ruimtes van de Universiteit van Amsterdam. De Universiteit van Amsterdam heeft die ruimte nu zelf nodig en is in overleg getreden met de stichting over een andere locatie, binnen of buiten de universiteit. De universiteit beschouwt de collectie niet als onderdeel van de normale universitaire collectie, maar is, met het oog op het historisch en maatschappelijk belang ervan, bereid om naar vermogen mee te werken aan een goede oplossing voor de huisvesting van de collectie. De staatssecretaris van Volksgezondheid, Welzijn en Sport heeft een subsidie toegezegd voor de kosten in verband met de verhuizing van Homodok. </antwoord>
      <antwoord nummer="2">Uit een eerste inventarisatie van de Inspectie Cultuurbezit van het ministerie van Onderwijs, Cultuur en Wetenschappen blijkt dat een «beheersdossier» met betrekking tot de collectie van jhr. Schorer aanwezig is in het archief van de Stichting Nederlands Kunstbezit. Dit dossier bevat de inventaris van de inhoud van de collectie, maar niet de collectie zelf. Het bevat tevens een document van de hand van Jhr. J. A. Schorer waaruit blijkt dat de bibliotheek in 1940 in beslag is genomen door de Duitse bezetter. Ook volgens de gegevens van de Universiteit van Amsterdam is de bibliotheek door de Duitse bezetter geroofd en nooit teruggevonden. De meeste van de in bovengenoemde catalogus vermelde titels zijn in de collectie van het Homodok opgenomen. Het Homodok bevat in die zin dus inderdaad een reconstructie van de Schorer-bibliotheek, hoewel die niet meer als apart corpus in de collectie is terug te vinden. </antwoord>
      <antwoord nummer="3">Volgens de gegevens van de Inspectie Cultuurbezit wordt in opdracht van de Schorer Stichting onderzoek verricht naar de persoon J. A. Schorer, dat zal resulteren in een biografie. Tot op heden hebben de onderzoekers geen sluitende gegevens aangetroffen aangaande de huidige standplaats, dan wel de vernietiging van de collectie. </antwoord>
      <antwoord nummer="4">Het is niet direct aan de overheid om uitspraken te doen, in de algemene zin zoals bedoeld in deze vraag, over het belang van de collectie. Wel kan worden vermeld dat in het kader van de Cultuurnota 1997–2000, op grond van het advies van de Raad voor Cultuur, afwijzend is beschikt op het subsidieverzoek van de Stichting Homodok. De Raad merkte daarbij op dat samenvoeging met enige andere collectiebeheerder, b.v. het Internationaal Instituut voor Sociale Geschiedenis in Amsterdam, overweging verdient. </antwoord>
      <antwoord nummer="5">Ik verwijs naar mijn antwoord bij vraag 4. </antwoord>
      <antwoord nummer="6">Gezien de in het antwoord op vraag 1 geschetste situatie, is er geen sprake van een noodsprong van de Universiteit van Amsterdam. </antwoord>
      <antwoord nummer="7">Gelet op mijn antwoord op vraag 1 en 4, is een antwoord op deze vraag niet opportuun. </antwoord>
      <antwoord nummer="8">Gelet op de bovengeschetste situatie is er geen reden voor zorg over het behoud en de toegankelijkheid van het documentatiecentrum. </antwoord>
      <noten afkomstig="antwoord"/>
   </antwoorden>
</kvr>
