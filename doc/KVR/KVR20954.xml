<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Albayrak (PvdA) aan de ministers van Justitie en van Buitenlandse Zaken over de nieuwe adoptiewet van Roemenië. (Ingezonden 22 juni 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20954
</item>
         <item attribuut="Inhoud">Vragen over de wijziging van het adoptiebeleid in Roemenië, waardoor adoptie naar het buitenland niet meer of alleen onder zeer bijzondere omstandigheden mogelijk is. Vragen in verband met ondertekening van het Haags Adoptieverdrag door Roemenië.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie Roemenië</item>
         <item attribuut="Vindplaats">Kamervragen met antwoord 2003-2004, nr. 2138, Tweede Kamer</item>
         <item attribuut="Vraagnr_bij_indiening">2030416280</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
         </item>
         <item attribuut="Datum_reaktie">2004-08-24</item>
         <item attribuut="Datum_indiening">2004-06-22</item>
         <item attribuut="Document-id">KVR20954</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4517" allpagenumbers="4517 4518" vetnummer="2030416280" code="0304tkkvr2138" lopendefooter="Tweede Kamer, vergaderjaar 2003–2004, Aanhangsel" filenaam="KVR20954" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2138" onderwerp="" indiendatum="2004-06-22">
         <vrager partij="PvdA" oorsprong="parlement">Albayrak</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="24 augustus 2004), zie ook Aanhangsel Handelingen nr. 1933, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de nieuwe Adoptiewet van Roemenië, waarin tot uiting komt dat adoptie naar het buitenland niet meer of onder zeer bijzondere omstandigheden tot stand kan komen? <voetnoot nummer="1"/>
      </vraag>
      <vraag nummer="2">Hoe beoordeelt u deze ontwikkeling in Roemenië als het gaat om adoptie, mede gezien in relatie tot het Haags Adoptieverdrag dat ook door Roemenië is ondertekend? </vraag>
      <vraag nummer="3" voetnoot="2">Deelt u de mening dat de hoofdreden van deze drastische wijziging een berisping van de EU op het corrupte adoptiebeleid zou zijn? <voetnoot nummer="2"/>Zo ja, kunt u dit toelichten? Zo neen, waarom niet? </vraag>
      <vraag nummer="4">Zijn er andere landen bekend waarin een dergelijke verandering in het adoptiebeleid te bespeuren valt? </vraag>
      <vraag nummer="5">Welke gevolgen heeft deze nieuwe Roemeense adoptiewet voor Nederland? Hoeveel kinderen worden er gemiddeld per jaar uit Roemenië geadopteerd? </vraag>
      <noten afkomstig="vraag">
         <noot nummer="1" datum="2004-06-17" bron="Trouw">Trouw, 17 juni 2004</noot>
         <noot nummer="2" datum="2004-02-7" bron="NRC Handelsblad">NRC Handelsblad, 7 februari 2004</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ik ben bekend met de wijziging van de Roemeense wetgeving op het gebied van interlandelijke adoptie. Het betreft de Wet van 21 juni 2004, no. 273/2004, waarvan het de bedoeling is dat deze op 1 januari 2005 in werking treedt. De wijziging behelst onder meer dat uitdrukkelijk de voorkeur wordt gegeven aan adoptie door Roemeense ouders of plaatsing in een Roemeens pleeggezin boven interlandelijke adoptie. Dit is conform het subsidiariteitsbeginsel als geformuleerd in artikel 21 van het Internationaal Verdrag inzake de Rechten van het Kind, en in de preambule en artikel 4, onder b, van het Haags Adoptieverdrag 1993. Deze Verdragen gaan ervan uit dat interlandelijke adoptie slechts aan de orde kan zijn indien plaatsing in een adoptie- of pleeggezin in het land van herkomst niet mogelijk is. De nieuwe wet behelst terzake van interlandelijke adoptie met name ook dat adoptie van een kind dat verblijft in Roemenië slechts kan plaatsvinden indien de adoptant of, indien echtgenoten adopteren, een der echtgenoten, een in het buitenland woonachtige grootouder van het kind is. Deze voorwaarde verschilt dus met de Nederlandse van artikel 228, eerste lid, onder b, van Boek 1 van het Burgerlijk Wetboek waarin juist als voorwaarde voor adoptie is gesteld dat het kind niet een kleinkind is van een adoptant. </antwoord>
      <antwoord nummer="3">In verband met de beoordeling van de vraag of Roemenië gereed is voor toetreding tot de Europese Unie, heeft de Europese Commissie in december 2002 een onafhankelijke Groep van deskundigen inzake familierecht en kinderrechten geformeerd. Deze Groep rapporteert aan de Commissie omtrent de vraag of het door Roemenië opgestelde pakket van ontwerp-wetgeving op genoemde terreinen voldoet aan internationale standaarden zoals neergelegd met name in het Internationaal Verdrag inzake de Rechten van het Kind en in het Europees Verdrag tot bescherming van de rechten van de mens en de fundamentele vrijheden. Met name let de Groep erop dat de ontwerp-wetgeving omtrent rechten van kinderen van een niveau is, dat vergelijkbaar is met dat van de huidige lidstaten van de Europese Unie. Het is mij bekend dat in Roemenië sinds de instelling van het moratorium inzake interlandelijke adopties in november 2001 is gewerkt aan de ontwikkeling van de onderhavige wetgeving. Hoewel de aanleiding voor de wetswijziging naar mag worden aangenomen mede heeft gelegen in de door Roemenië gewenste toetreding van dit land tot de Europese Unie, betekent dit niet dat de voorgenomen beperking van interlandelijke adopties tot die welke door grootouder(s) plaatsvinden, door de Europese Commissie ook aan dit land zou zijn voorgeschreven. Het betreft hier, naar mij bekend is, een eigen keuze van de Roemeense regering, welke wel de steun van de Europese Commissie geniet. Het is daarbij immers zo, dat deze restrictieve benadering de positie van Roemenië in lijn brengt met die van andere EU-lidstaten, alwaar, indien zij al is toegestaan, interlandelijke adoptie slechts in het uiterste geval mogelijk is. </antwoord>
      <antwoord nummer="4">Neen, andere landen die thans aan een benadering van interlandelijke adoptie als van Roemenië denken, zijn mij niet bekend. </antwoord>
      <antwoord nummer="5">In 1998 zijn 19 Roemeense kinderen ter adoptie naar Nederland gekomen; in 1999: 31, en in 2000: 30. In 2001 is nog slechts één kind naar Nederland gekomen. Dit houdt verband met voornoemd moratorium. In 2002 en 2003 zijn geen kinderen in Nederland ter adoptie opgenomen. Te verwachten is dat met de onderhavige wetgeving deze lijn wordt voortgezet. </antwoord>
      <noten afkomstig="antwoord"/>
   </antwoorden>
</kvr>
