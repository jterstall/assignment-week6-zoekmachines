<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de aanvaring in het Calandkanaal (Ingezonden 19 september 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1946
</item>
         <item attribuut="Inhoud">Vragen naar aanleiding van de aanvaring in het Calandkanaal op 23 augustus 1995 tussen de binnenlopende ferry ms Endeavour en een met nafta geladen tanker die aan een steiger in de 5e Petroleum Haven lag.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Havens) Verkeer, vervoer en waterstaat (Vaarveiligheid)</item>
         <item attribuut="Trefwoorden">Gevaarlijke stoffen Havens Loodswezen Vaarveiligheid</item>
         <item attribuut="Vindplaats">Kamervragen met antwoord 1995-1996, nr. 42, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-10-02</item>
         <item attribuut="Datum_indiening">1995-09-19</item>
         <item attribuut="Document-id">KVR1946</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="83" allpagenumbers="83 84" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="42" onderwerp="" indiendatum="1995-09-19">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1995-10-2">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de aanvaring in het Calandkanaal op 23 augustus 1995 tussen de binnenlopende ferry ms Endeavour en een met nafta geladen tanker die aan een steiger in de 5e Petroleum Haven lag? </vraag>
      <vraag nummer="2">Bent u bekend met de situatie ter plaatse, waar havens met het petroleumhaven-regime en steigers voor beladen van schepen met gevaarlijke stoffen zonder afscheiding direct grenzen aan een druk bevaren doorgaand vaarwater? Is het verantwoord dergelijke insteekhavens direct zonder enige afscheiding te laten grenzen aan een druk bevaren doorgaand vaarwater? </vraag>
      <vraag nummer="3">Voerde in dit geval de gezagvoerder van het ms Endeavour volledig zelfstandig de navigatie en was er slechts een loods op z.g. vergezelreis aan boord i.v.m. het feit, dat de gezagvoerder van het ms Endeavour een Verklaring van Vrijstelling van de loodsplicht wenste te verkrijgen op grond van het op 1 oktober in werking tredende «Loodsplichtbesluit 1995» alsmede het «Verklaringshoudersbesluit 1995»? </vraag>
      <vraag nummer="4">Zo ja, bent u bereid ten spoedigste genoemde besluiten en de voorwaarden voor en het gebruik van een Verklaring van Vrijstelling van loodsplicht op veiligheidsaspecten (b.v. bij slecht zicht) nader te toetsen? </vraag>
      <vraag nummer="5">Is het verantwoord in de boven omschreven situatie van het Calandkanaal Verklaringhouders zonder loods te laten navigeren? </vraag>
      <vraag nummer="6">Was op het moment van de aanvaring op grond van slecht zicht de Zicht Berichten Dienst (ZBD) regeling van kracht, terwijl ter plaatse sprake was van zeer slecht zich (500 meter of minder)? </vraag>
      <vraag nummer="7">Is de verder gaande mistregeling op grond van vast opgestelde zichtmeters 15 minuten na de aanvaring ingesteld? </vraag>
      <vraag nummer="8">Zo ja, is het vaststellen van zeer slecht zicht op basis van vast opgestelde zichtmeters voldoende om plaatselijke mistbanken te kunnen vaststellen? Zo neen, bent u bereid maatregelen te treffen zodat bij slecht zicht (2000 meter op redegebied en 1000 meter op de rivier) al een mistregeling (met o.a. extra ondersteuning van het radar verkeersbegeleidingssysteem) wordt ingesteld? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. Naast informatie van de betrokken diensten van mijn ministerie, ben ik hierover geı¨nformeerd door het Loodswezen bij brief van 29 augustus 1995. De inhoud van deze brief was voor de bevoegde autoriteit ter plaatse (= havenmeester van de gemeente Rotterdam) reden om mij nader over de aanvaring te informeren bij haar brief van 7 september 1995. </antwoord>
      <antwoord nummer="2">Het feit dat steigers voor het beladen van (binnen) schepen met gevaarlijke stoffen zonder afgrenzing direct aan het doorgaande vaarwater grenzen is mij bekend. Dit heeft tot op heden echter nooit geleid tot – vanuit veiligheidsoogpunt – onaanvaardbare situaties. Ook de bevoegde autoriteit geeft in haar bovengenoemde brief van 7 september 1995 te kennen dat het sedert vele (zo niet tientallen) jaren niet ongebruikelijk is dat op de bedoelde locatie binnenvaarttankers zijn afgemeerd. Het zgn. «manifold» op de steiger, de plaats van aansluiting tussen de wal en het schip, is daarop ook uitgerust. </antwoord>
      <antwoord nummer="3">Naar ik begrepen heb van zowel het Loodswezen als de bevoegde autoriteit, betrof het onderhavige geval inderdaad een zgn. «vergezelreis». Dergelijke reizen dienen door de kandidaat-verklaringhouder voorafgaand aan het examen voor verklaringhouder gemaakt te worden, in een door de bevoegde autoriteit vast te stellen frequentie. Tijdens deze reizen bestaat er geen andere verantwoordelijkheid tussen de kapitein en de loods dan bij andere reizen. De kapitein was loodsplichtig. Dat wil zeggen – ook tijdens deze reis – was de loods aan boord met behoud van zijn adviserende taak. </antwoord>
      <antwoord nummer="4">Een dergelijke toetsing acht ik thans niet aan de orde. Bij het systeem van verklaringen van vrijstelling zoals dat is neergelegd in de herziene wet- en regelgeving is de centrale gedachte dat een bepaalde verkeersdeelnemer, met een bepaald schip op een bepaald traject in staat moet zijn om even veilig en vlot te navigeren als een loods op dat traject. Over de voorwaarden waaronder dit systeem in de praktijk uiteindelijk vorm heeft gekregen is uitgebreid overleg gevoerd met de voor de veiligheid in de praktijk verantwoordelijke Rijkshavenmeesters (i.c. de havenmeester van de gemeente Rotterdam). Daarbij zijn ook uitdrukkelijk de eventuele voorwaarden voor het gebruik van de verklaring van vrijstelling in de praktijk – in de vorm van door de Rijkshavenmeester aan de verklaring van vrijstelling te verbinden beperkingen – aan de orde gekomen. Bovendien is aan de Tweede Kamer een evaluatie van het verklaringhouderssysteem in al zijn facetten toegezegd, binnen e´e´n jaar na de inwerkingtreding van de herziene wetgeving per 1 oktober a.s.. Tegen deze achtergrond acht ik een nadere toetsing van de genoemde besluiten en de voorwaarden voor en het gebruik van een verklaring van vrijstelling op veiligheidsaspecten op dit moment niet opportuun. Overigens vindt thans een strafrechtelijk onderzoek plaats naar aanleiding van het ongeval. Ik wil in dit stadium ook niet op de uitkomsten van dit onderzoek vooruit lopen. </antwoord>
      <antwoord nummer="5">Voor de beantwoording van deze vraag verwijs ik naar mijn antwoord op de vorige vraag. Ik wil er echter ook nadrukkelijk op wijzen dat het enkele feit dat er op een bepaald moment wel een loods aan boord is, op zich nog geen garantie biedt dat dergelijke ongevallen zich niet zullen voordoen. Ook ongevallen met beloodste schepen doen zich, onder verschillende omstandigheden en op verschillende locaties, voor. </antwoord>
      <antwoord nummer="6">Uit de contacten tussen mijn ministerie en de bevoegde autoriteit, heb ik vernomen dat de zgn. «Zicht Berichten Dienst-regeling» (ZBD-regeling) in gaat wanneer het zicht op het redegebied minder dan 2000 meter is geworden, danwel minder dan 1000 meter op de rivier. Aan de verkeersdeelnemer kan dan een intensievere begeleiding, zonodig zelfs met positie-informatie, worden verleend door de verkeersdienstambtenaren van het verkeersbegeleidend systeem. Ik heb begrepen dat de ZBD-regeling reeds vanaf 05.30 uur, dus ruim twee uur voordat de aanvaring plaatsvond, was ingesteld. </antwoord>
      <antwoord nummer="7">Omtrent de verdergaande mistregeling die wordt ingesteld als het zicht minder is geworden dan 500 meter is mij door de bevoegde autoriteit meegedeeld dat deze regeling even na 08.00 uur is ingesteld. Dat betekent dus ongeveer 15 minuten nadat de aanvaring (07.45 uur) had plaatsgevonden. </antwoord>
      <antwoord nummer="8">Van de bevoegde autoriteit heb ik vernomen dat het niet is uitgesloten dat, gelet op het vaak onvoorspelbare karakter van mistvorming, het zicht op het betreffende baanvak, van de Endeavour afweek, dat wil zeggen minder was dan het zicht op de locaties waar de zichtmeters zijn opgesteld. Nader onderzoek zal moeten uitwijzen welke omstandigheden hebben bijgedragen tot de oorzaak van het ongeval. Het treffen van maatregelen in de door u voorgestelde zin acht ik op dit moment dan ook niet opportuun. De bevoegde autoriteit heeft mij in dit verband overigens te kennen gegeven dat uit oogpunt van begeleiding en ondersteuning van de scheepvaart niet de mistregeling relevant is, maar de ZBD-regeling. Deze was zoals ik hierboven reeds heb aangegeven ruim twee uur voor de aanvaring van kracht. </antwoord>
      <noten afkomstig="antwoord"/>
   </antwoorden>
</kvr>
