<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (VVD) aan de minister van Justitie over de kopieerheffing die door de Stichting Reprorecht wordt opgelegd aan winkeliers. (Ingezonden 26 september 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29993
</item>
         <item attribuut="Inhoud">Vragen naar aanleiding van een artikel in het Algemeen Dagblad van 24 september 2007 over de berekening van kopieerheffingen. Dit zou gebeuren naar rato van het aantal werknemers van een (winkel)bedrijf. Indiener vraagt onder andere of de Stichting Reprorecht voldoet aan de maatstaten en criteria van de Auteurswet.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom)</item>
         <item attribuut="Trefwoorden">Reprorecht Winkels</item>
         <item attribuut="Vindplaats">Kamervragen met antwoord 2007-2008, nr. 523, Tweede Kamer</item>
         <item attribuut="Vraagnr_bij_indiening">2070800660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven</persoon>
         </item>
         <item attribuut="Datum_reaktie">2007-11-07</item>
         <item attribuut="Datum_indiening">2007-09-26</item>
         <item attribuut="Document-id">KVR29993</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1121" allpagenumbers="1121 1122" vetnummer="2070800660" code="0708tkkvr523" lopendefooter="Tweede Kamer, vergaderjaar 2007–2008, Aanhangsel" filenaam="KVR29993" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="523" onderwerp="" indiendatum="2007-09-26">
         <vrager partij="VVD" oorsprong="parlement">Teeven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="7 november 2007), zie ook Aanhangsel Handelingen nr. 303, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het dat kopieerheffingen worden berekend naar rato van het aantal werknemers dat bij een winkelbedrijf in dienst is? <voetnoot nummer="1"/>
      </vraag>
      <vraag nummer="2">Was het u bekend dat de Stichting Reprorecht onderzoek laat verrichtten naar het kopieergedrag van werknemers bij bedrijven en instellingen? Bent u bekend met de inhoudelijke uitkomst van die onderzoeken? Zo ja, kunnen die uitkomsten ter kennis van de Kamer worden gebracht? </vraag>
      <vraag nummer="3">Zijn er voorschriften waaraan de Stichting Reprorecht zich moet houden als het gaat om bezwaar- en beroepsprocedures? </vraag>
      <vraag nummer="4">Klopt het dat de Stichting Reprorecht heffingen incasseert van bedrijven en instellingen op basis van schattingen en niet op basis van onderzochte cijfers? </vraag>
      <vraag nummer="5">Is het waar dat er nooit eerder problemen waren tussen de Stichting Reprorecht en de ondernemers die niet konden worden opgelost? </vraag>
      <vraag nummer="6">Voldoet de Stichting Reprorecht met haar handelswijze aan de maatstaven en criteria die moeten worden gehanteerd volgens de Auteurswet? </vraag>
      <noten afkomstig="vraag">
         <noot nummer="1" datum="2007-09-24" bron="Algemeen Dagblad" titel="winkeliers vechten kopieerheffing aan">Algemeen Dagblad, 24 september 2007: «winkeliers vechten kopieerheffing aan»</noot>
      </noten>
   </vragen>
   <antwoorden aantal="6">
      <antwoord nummer="1">De Stichting Reprorecht, VNO-NCW en MKB-Nederland zijn met elkaar op 18 maart 2004 de Introductieregeling reprorecht bedrijfsleven overeengekomen voor de periode vanaf 1 februari 2003. De Tweede Kamer is daarover door de Minister van Justitie bij brief van 18 maart 2004 geïnformeerd (Kamerstukken II, 2003–2004, 29 200 VI, nr. 127). Deze regeling is, in aangepaste vorm, voor de jaren 2005 en 2006 verlengd door de Regeling reprorecht bedrijfsleven, die op 12 december 2005 door dezelfde partijen is ondertekend (Kamerstukken II, 2005–2006, 29 515, nr. 136). Daarbij is door VNO-NCW, MKB en de Stichting Reprorecht in een gezamenlijk persbericht (www.reprorecht.nl) aangegeven: «De introductieregeling heeft de afgelopen twee jaar naar wens van alle partijen gefunctioneerd. De auteursrechthebbenden ontvingen een billijke compensatie voor het fotokopiëren van hun werk, terwijl de administratieve lasten voor het bedrijfsleven tot een minimum beperkt konden blijven. De systematiek van de regeling wordt daarom gecontinueerd». Daarbij is tevens de gezamenlijke intentie uitgesproken om de regeling voor 2007 en 2008 te continueren. Het is waar dat de huidige regeling binnen een differentiatie in bedrijfssectoren, differentieert naar bedrijfsomvang op basis van het aantal werknemers. Dit is ingegeven door de premisse, die ook door onafhankelijk onderzoek wordt gestaafd, dat het gemiddeld aantal fotokopieën per werknemer stijgt naarmate het aantal bij een onderneming werkzame personen stijgt. Volledigheidshalve zij opgemerkt dat het te allen tijde mogelijk blijft om een individuele regeling te treffen, hetzij met de Stichting Reprorecht op basis van de overeengekomen reprorechtregeling zelf, hetzij direct met rechthebbenden op grond van artikel 16l, vijfde lid, van de Auteurswet 1912. </antwoord>
      <antwoord nummer="2">De Stichting Reprorecht heeft in 2002 onderzoek door het onafhankelijke marktonderzoeksbureau Veldkamp laten verrichten naar het fotokopiëren van auteursrechtelijk beschermd materiaal in het Nederlandse bedrijfsleven. Daaruit is gebleken dat in alle bedrijfssectoren binnen het Nederlandse bedrijfsleven auteursrechtelijk beschermd materiaal wordt gefotokopieerd. De mate waarin dit gebeurt, verschilt per bedrijfssector. Ook blijken de totale kopieervolumes gerelateerd aan het aantal werknemers; het gemiddeld aantal fotokopieën per werknemer stijgt over het algemeen met het aantal bij een onderneming werkzame personen. Het onderzoek is beschikbaar via de website van de Stichting Reprorecht (www.reprorecht.nl). In december 2005 hebben de Stichting Reprorecht, VNO-NCW en MKB-Nederland afgesproken dat er een nieuw marktonderzoek naar het fotokopiëren van auteursrechtelijk beschermd materiaal in het Nederlandse bedrijfsleven zal worden verricht. De betrokken partijen zijn daartoe ook een onderzoeksopzet overeengekomen. De daadwerkelijke uitvoering van het onderzoek moet echter nog beginnen. In het artikel in het Algemeen Dagblad wordt gerefereerd aan onderzoek dat momenteel wordt verricht naar kopieergedrag in de publieke sector (dus niet het bedrijfsleven). </antwoord>
      <antwoord nummer="3">Ja. Artikel 2, tweede lid, onder e, van de Wet toezicht collectieve beheersorganisaties auteurs- en naburige rechten (hierna: Wet toezicht) bepaalt dat collectieve beheersorganisaties (hierna: cbo’s), waaronder de Stichting Reprorecht, voor geschillen met rechthebbenden een deugdelijke geschillenregeling moeten hebben. Het College van Toezicht Auteursrechten (hierna: CvTA) heeft, o.a. in zijn jaarverslag over 2006 (www.cvta.nl), aangegeven dat cbo’s ook voor geschillen met betalingsplichtigen een geschillenregeling moeten hebben. Het CvTA onderzoekt momenteel of de geschillenregelingen van alle cbo’s voldoen aan de eisen die het College hieraan stelt. De Wet toezicht bepaalt voorts dat het CvTA erop toeziet dat cbo’s, zoals de Stichting Reprorecht, bij de uitoefening van hun werkzaamheden voldoende rekening houden met de belangen van de betalingsplichtigen, en gelijke gevallen op gelijke wijze behandelen. Het CvTA stelt vertegenwoordigers van betalingsplichtigen tenminste één keer per jaar in de gelegenheid te worden gehoord. Het CvTA is bevoegd om adviezen te geven aan cbo’s en, bij niet tijdige opvolging, een bindende aanwijzing te geven. Organisaties van betalingsplichtigen, zoals de Raad voor de Detailhandel, kunnen met eventuele klachten over de Stichting Reprorecht altijd bij het CvTA terecht. Verder behoort een gang naar de civiele rechter vanzelfsprekend tot de mogelijkheden. </antwoord>
      <antwoord nummer="4">De tussen de Stichting Reprorecht, VNO-NCW en MKB-Nederland overeengekomen tarieven reflecteren een forfaitaire benadering van het auteursrechtelijk relevante fotokopieergedrag bij het bedrijfsleven in Nederland. De forfaitaire benadering is gebaseerd op door het onafhankelijk marktonderzoeksbureau Veldkamp verricht onderzoek. De keuze voor de forfaitaire, bij bedrijfssectoren aanhakende benadering is ingegeven door de wens van het bedrijfsleven naar een zo eenvoudig en transparant mogelijke regeling, waarbij ondernemers hun concrete kopieergedrag niet hoeven bij te houden opdat de administratieve lasten tot een minimum beperkt kunnen blijven. In geval bepaalde bedrijven zelf verzoeken om een individuele en afwijkende regeling kan het feitelijk kopieergedrag wel nader onderzocht worden. Een individuele regeling kan worden getroffen met de Stichting Reprorecht op basis van de overeengekomen reprorechtregeling of met individuele rechthebbenden op grond van artikel 16l, vijfde lid, van de Auteurswet 1912. </antwoord>
      <antwoord nummer="5">In de praktijk verschilt de Stichting Reprorecht wel eens van mening met betalingsplichtige ondernemingen over de hoogte van de vergoeding voor fotokopiëren of de daarbij gevolgde systematiek. Dergelijke geschillen en andere uitvoeringstechnische kwesties kunnnen in de daarvoor in de Regeling reprorecht bedrijfsleven ingestelde monitorgroep worden ingebracht, waarin zowel de Stichting Reprorecht als VNO-NCW en MKB-Nederland zijn vertegenwoordigd, zodat de regeling zonodig kan worden aangepast. </antwoord>
      <antwoord nummer="6">De Stichting Reprorecht dient bij de uitvoering van de reproregeling in overeenstemming met de artikelen 16h tot en met 16m van de Auteurswet 1912 te handelen. Het CvTA ziet er onder meer op toe dat de Stichting zowel aan rechthebbenden (auteurs en uitgevers) als aan betalingsplichtigen (ondernemers) inzicht verschaft in het algemene en financiële beleid en dat de geïnde vergoedingen op rechtmatige wijze wordt verdeeld onder rechthebbenden. Bij klachten over de inning en de verdeling van vergoedingen kunnen belanghebbenden, na het doorlopen van de interne geschillenregeling, zich wenden tot het CvTA. Het CvTA heeft blijkens het jaarverslag 2004 goedkeuring verleend aan toetreding tot de Introductieregeling reprorecht bedrijfsleven. Blijkens het jaarverslag 2005 heeft het CvTA ingestemd met de verlenging van het akkoord. Ik beschik niet over signalen dat de Stichting Reprorecht niet in overeenstemming met de wet zou handelen. </antwoord>
      <noten afkomstig="antwoord"/>
   </antwoorden>
</kvr>
