<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Justitie en de staatssecretaris van Volksgezondheid, Welzijn en Sport over het niet melden van actieve levensbeëindiging van een pasgeborene. (Ingezonden 6 februari 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30905
</item>
         <item attribuut="Inhoud">Vragen naar aanleiding van een uitzending van het tv-programma Netwerk van 31 januari 2008 waarin de commissie-Hubben laat weten afgelopen jaar geen enkele melding te hebben ontvangen van actieve levensbeëindiging van pasgeborenen. Indiener acht dit onwaarschijnlijk en vraagt de minister stappen te ondernemen om de meldingsbereidheid te vergroten.</item>
         <item attribuut="Rubriek">Gezondheidszorg (Euthanasie) Gezondheidszorg (Medische ethiek) Welzijn (Jeugdigen)</item>
         <item attribuut="Trefwoorden">Euthanasie Jeugdigen Medische ethiek</item>
         <item attribuut="Vindplaats">Kamervragen met antwoord 2007-2008, nr. 1354, Tweede Kamer</item>
         <item attribuut="Vraagnr_bij_indiening">2070810650</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2008-02-14</item>
         <item attribuut="Datum_indiening">2008-02-06</item>
         <item attribuut="Document-id">KVR30905</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2901" allpagenumbers="2901 2902" vetnummer="2070810650" code="0708tkkvr1354" lopendefooter="Tweede Kamer, vergaderjaar 2007–2008, Aanhangsel" filenaam="KVR30905" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1354" onderwerp="" indiendatum="2008-02-6">
         <vrager partij="CDA" oorsprong="parlement">Ormel</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-02-14">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat vindt u van de mededeling dat de commissie-Hubben het afgelopen jaar geen enkele melding heeft ontvangen van actieve levensbeëindiging van een pasgeborene? <voetnoot nummer="1"/>
      </vraag>
      <vraag nummer="2">Acht u het waarschijnlijk dat er sinds de instelling van de commissie-Hubben geen enkele actieve levensbeëindiging van een pasgeborene in Nederland heeft plaatsgevonden? </vraag>
      <vraag nummer="3">Kunt u aangeven hoeveel gevallen van actieve levensbeëindiging bij pasgeborenen bekend zijn in de jaren voorafgaand aan de instelling van de commissie-Hubben? </vraag>
      <vraag nummer="4">Klopt het dat er in Nederland geen éénduidigheid tussen universitaire ziekenhuizen is over de behandelingsperspectieven van pasgeborenen met een open rug? </vraag>
      <vraag nummer="5">Was het niet juist de bedoeling van de commissie-Hubben om meer éénduidigheid te krijgen in het behandelingsperspectief van pasgeborenen met een ernstige handicap? </vraag>
      <vraag nummer="6">Welke stappen overweegt u naar aanleiding van het volledig ontbreken van de meldingsbereidheid van artsen van actieve levensbeëindiging bij pasgeborenen? </vraag>
      <vraag nummer="7">Kunt u deze vragen beantwoorden vóór het algemeen overleg over euthanasie op 14 februari 2008? </vraag>
      <noten afkomstig="vraag">
         <noot nummer="1" datum="2008-01-31" bron="Netwerk">Netwerk, 31 januari 2008</noot>
      </noten>
   </vragen>
   <antwoorden aantal="7">
      <antwoord nummer="1">Aangezien de centrale deskundigencommissie levensbeëindiging bij pasgeborenen mede is ingesteld op verzoek van artsen, heeft het feit dat er geen meldingen zijn gedaan, mij enigszins verbaasd. </antwoord>
      <antwoord nummer="2">Ik acht het niet waarschijnlijk dat er geen enkel geval van levensbeëindiging bij pasgeborenen heeft plaatsgevonden. Wel is het aannemelijk dat er in de praktijk minder gevallen zijn waarbij levensbeëindiging aan de orde kan komen. Door de 20-wekenecho kan een diagnose eerder worden gesteld. Dit kan ertoe leiden dat ouders besluiten de zwangerschap af te breken. </antwoord>
      <antwoord nummer="3">Het onderzoek van Verhagen et al. (2005) stelt dat in de periode 1997 tot 2004 22 meldingen van levensbeëindiging bij pasgeborenen zijn gedaan. In de jaren 2005 tot 2007 zijn er twee gevallen van levensbeëindiging bij een pasgeborene aan het College van procureurs-generaal voorgelegd. </antwoord>
      <antwoord nummer="4">Per individueel geval zullen artsen samen met ouders en vaak in nauwe samenwerking met gespecialiseerde spina bifidateams bepalen wat de beste behandeloptie is voor dit kind. Voor spina bifida geldt dat de ernst van de aandoening sterk kan variëren, mede afhankelijk van de hoogte waarop de aandoening zich op de wervelkolom manifesteert. Belangrijke factoren die meespelen in de beoordeling van de perspectieven van de pasgeborene zijn naast de ernst van de aandoening onder meer eventuele complicaties, de mate van voldragenheid en andere factoren die de basisconditie van het kind bepalen. Daarbij kan het zijn dat tussen instellingen er accentverschillen bestaan in de beoordeling wanneer het al dan niet medisch zinvol is om tot operatie over te gaan. Uiteraard is het oordeel van de ouders voor de uiteindelijke keuze van groot belang. </antwoord>
      <antwoord nummer="5">Met de instelling van de centrale deskundigencommissie levensbeëindiging bij pasgeborenen is beoogd de openheid van artsen ten aanzien van de besluitvorming rond het levensbeëindigend handelen bij pasgeborenen te vergroten. Het doel was niet het verkrijgen van eenduidigheid in het behandelingsperspectief van pasgeborenen met een ernstige handicap, hoewel dat een mogelijk neveneffect zou kunnen zijn. </antwoord>
      <antwoord nummer="6">In april organiseert VWS een bijeenkomst voor kinderartsen over melding en toetsing van levensbeëindiging bij pasgeborenen. Doel daarvan is onder meer te bespreken wat de redenen zijn dat artsen niet bereid bleken te melden. Op basis daarvan zal worden bekeken wat mogelijke vervolgstappen zijn. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
