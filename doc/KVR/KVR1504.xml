<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en H Vos (beiden PvdA) over de mogelijke dumping van een groot olie-overslagplatform in de Atlantische oceaan (Ingezonden 3 mei 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1504
</item>
         <item attribuut="Rubriek">Energie, water en grondstoffen (Delfstoffenwinning) Milieu (Afvalverwerking) Milieu (Waterverontreiniging)</item>
         <item attribuut="Trefwoorden">Afvalverwerking Delfstoffenwinning Petrochemische industrie Waterverontreiniging</item>
         <item attribuut="Vindplaats">Kamervragen met antwoord 1994-1995, nr. 860, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">H. Vos</persoon>
         </item>
         <item attribuut="Datum_reaktie">1995-06-01</item>
         <item attribuut="Datum_indiening">1995-05-03</item>
         <item attribuut="Document-id">KVR1504</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1753" allpagenumbers="1753 1754" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="860" onderwerp="" indiendatum="1995-05-3">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">H. Vos</vrager>
         <vraagt-aan/>
      </vraagdata>
      <antwoorddata antwoorddatum="1 juni 1995), zie ook Aanhangsel Handelingen nr. 833, Vergaderjaar 1994–1995">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de ministers van Economische Zaken, van Volkshuisvesting, Ruimtelijke Ordening en Milieubeheer en van Buitenlandse Zaken en de staatssecretaris van Defensie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van het feit, dat Shell UK op 16 februari toestemming heeft gekregen van de Britse regering om het Brent-platform, een groot olie-overslagplatform, te dumpen in de Atlantische oceaan? </vraag>
      <vraag nummer="2">Is het waar dat bij de uitvoering hiervan, grote hoeveelheden oliebezinksel, laag radioactief-afval en een reeks van niet afbreekbare chemische stoffen en zware metalen in het zeemilieu komen? Is hierover een onafhankelijke risicoanalyse gemaakt? </vraag>
      <vraag nummer="3">Deelt u de mening, dat dumping in zee van bovengenoemde stoffen en de tonnen staal van het platform niet in overeenstemming is met het Nederlandse voorzorgsbeleid en de geest van internationale verdragen gericht op bescherming van de zeee¨n? </vraag>
      <vraag nummer="4">Welke beleid voert de Nederlandse overheid ten aanzien van boorplatforms die op het Nederlandse continentaal plat functioneren na afloop van hun levensduur? </vraag>
      <vraag nummer="5">Is het mogelijk om de ontmanteling en recycling van gebruikte platforms in Nederland te verrichten, bijvoorbeeld op de werven in Den Helder waar sprake is van overcapaciteit vanwege de afbouw van marine-activiteiten? Zo ja, wilt u zulks bevorderen? </vraag>
      <vraag nummer="6">Bent u bereid zo spoedig mogelijk bij de Britse regering en de betrokken onderneming, alsmede in internationale organisaties, stappen te ondernemen om uw ongerustheid over mogelijke dumping van platforms te laten blijken en om afspraken te bevorderen om dit precedent en eventuele verdere dumping te voorkomen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Rudall Blanchard Associates Limited heeft voor Shell UK een «Impact Hypothesis» opgesteld met betrekking tot de voorgenomen dumping van het Brent Spar platform. Volgens dit rapport blijft circa 100 ton oliebezinksel in de tanks achter, bevattende ruim 9 ton olie, een hoeveelheid zware metalen en laag radio-actief materiaal (geschat op circa 5, max. 10,6 GBq). Aan de wanden van de tanks bevindt zich nog ruim 41 ton koolwaterstoffen. Daarnaast bevinden zich nog verontreinigende stoffen in de resterende uitrusting van het platform, zoals zware metalen in electrolytische beschermingsanodes, kabels, verf en batterijen en sporen van PCB’s in transformatoren. Een onafhankelijke risico-analyse is niet gemaakt, wel de bovengenoemde impact hypothesis in opdracht van belanghebbende. </antwoord>
      <antwoord nummer="3">Ja. Conform het ook door het Verenigd Koninkrijk ondertekende OSPAR Verdrag (Conventie voor de bescherming van het mariene milieu in de Noordoost Atlantische Oceaan) is het verboden buiten gebruik gestelde platforms zonder vergunning, af te geven door de competente autoriteiten, te dumpen of te laten staan. Al eerder zijn tijdens de Oslo Commissie vergadering in 1991 «Guidelines on a Trial Basis» aangenomen wat betreft «Disposal of Offshore Installations at Sea». Alleen indien aan een aantal strenge voorwaarden wordt voldaan (onder andere met betrekking tot de afdichting van de putten, de verwijdering van alle mogelijke schadelijke stoffen en het opheffen/vermijden van de hinder voor scheepvaart, visserij en recreatie) mogen verdragspartijen een vergunning afgeven voor het dumpen van offshore installaties. Verwijdering van offshore installaties door hergebruik of verwerking op land is derhalve regel, dumping in zee is de uitzondering, waarvoor criteria zijn afgesproken. Verder wordt in deze richtlijnen aangegeven, dat het land, dat toestemming geeft voor dumping, de overige partijen hiervan notificeert en de, in de richtlijnen aangegeven informatie, doet toekomen. Dit betreft ook een onderbouwing waarom het betreffende platform gedumpt zal worden. Daarnaast moet voldaan worden aan de voorwaarden, zoals deze gesteld worden in de Londen Conventie 1972. Het dumpen van dergelijke platforms is ook daar aan soortgelijke strenge regels gebonden. </antwoord>
      <antwoord nummer="4">Nederland heeft in 1991 tijdens de vergadering van de Oslo Commissie onderstreept, dat alle niet meer in gebruik zijnde mijnbouwinstallaties op het Nederlandse deel van het Continentaal Plat conform artikel 68 van de Mijnreglement Continentaal Plat (1967) na afloop zullen worden verwijderd. Na verwijdering zullen deze platforms worden hergebruikt of op land verwerkt worden. Tot nu toe zijn 4 platforms, die op het Nederlands Continentaal Plat gestaan hebben geheel verwijderd en zijn daarna in Nederland ofwel gesloopt (2) ofwel elders gebruikt (2). De Nederlandse regering zal geen toestemming geven platforms van het Nederlands Continentaal Plat in zee te dumpen. Indien platforms, die op het Nederlands Continentaal Plat gestaan hebben, buiten gebruik gesteld zouden worden en verwerking buiten het Nederlands gezagsgebied zou plaatsvinden, zal de Nederlandse regering slechts toestemming verlenen voor export van deze platforms (op basis van de EG-verordening 259/93 betreffende toezicht en controle op de overbrenging van afvalstoffen binnen, naar en uit de Europese Gemeenschap) indien de garantie bestaat dat verwerking conform het Nederlands beleid zal plaatsvinden. </antwoord>
      <antwoord nummer="5">Ja, het is mogelijk om gebruikte platforms in Nederland te ontmantelen en onderdelen te hergebruiken. Ook bij de Rijkswerf in Den Helder is dit mogelijk, afhankelijk van de grootte en de diepgang van de platforms. Overigens is de capaciteit van de Rijkswerf aangepast aan de omvang van de vloot, zodat er geen sprake is van overcapaciteit. Het Nederlands beleid is gericht op verwerking van gebruikte platforms aan de wal, onder voorwaarden waarbij het milieu zoveel mogelijk wordt ontzien. Waar exact ontmanteling of hergebruik plaatsvindt is afhankelijk van de keuze van de eigenaar van het platform. Deze keuze zal, nadat aan alle milieutechnische en technische (als capaciteit en bereikbaarheid) randvoorwaarden is voldaan, uiteindelijk binnen de normale concurrentieverhoudingen op economische gronden gemaakt worden. Het ligt niet in de rede de ontmanteling en het gereedmaken voor hergebruik van onderdelen van gebruikte offshore-platforms door Nederlandse werven financieel te ondersteunen en daardoor de (inter)nationale markt te beı¨nvloeden. </antwoord>
      <antwoord nummer="6">Ik heb inmiddels mijn Britse collega, die de vergunning heeft verleend voor het afzinken van de Brent Spar, schriftelijk benaderd met een verzoek om overleg. Daarnaast is recent reeds door Nederland, in consultatie met enkele andere delegaties, meegewerkt aan het opstellen van een ontwerp-verklaring waarin ondermeer verwerking op het land van buiten dienst gestelde offshore installaties verplicht gesteld wordt. Het is de bedoeling, dat de tekst van deze verklaring onderdeel uit zal maken van de Ministers Verklaring die aangenomen zal worden tijdens de komende Noordzee Ministers Conferentie te Esbjerg op 8 en 9 juni 1995. </antwoord>
      <noten afkomstig="antwoord"/>
   </antwoorden>
</kvr>
