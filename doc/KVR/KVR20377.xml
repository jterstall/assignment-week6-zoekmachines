<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Volksgezondheid, Welzijn en Sport over mogelijke daling van het aantal pilgebruikers. (Ingezonden 29 april 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20377
</item>
         <item attribuut="Inhoud">Indiener informeert naar de mogelijke oorzaken van de daling van het aantal pilgebruikers.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Anticonceptiemiddelen Ziekenfondsverzekering</item>
         <item attribuut="Vindplaats">Kamervragen met antwoord 2003-2004, nr. 1627, Tweede Kamer</item>
         <item attribuut="Vraagnr_bij_indiening">2030413880</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2004-05-26</item>
         <item attribuut="Datum_indiening">2004-04-29</item>
         <item attribuut="Document-id">KVR20377</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3443" allpagenumbers="3443 3444" vetnummer="2030413880" code="0304tkkvr1627" lopendefooter="Tweede Kamer, vergaderjaar 2003–2004, Aanhangsel" filenaam="KVR20377" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1627" onderwerp="" indiendatum="29april 2004">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-05-26">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het onderzoek van de Stichting Farmaceutische Kengetallen naar uw mening correct uitgevoerd en geeft het cijfer van 160.000 afhakers een juist beeld? Is er sprake van een trendbreuk met de voorafgaande jaren? </vraag>
      <vraag nummer="2">Welke categorieën pilgebruikers betreft het in het bijzonder? Wat is de daling naar categorieën en naar verzekeringsvorm? Welk percentage van de afgehaakte pilgebruikers is overgestapt naar een andere vorm van anticonceptie? </vraag>
      <vraag nummer="3">Welk percentage van de vrouwen in de vruchtbare leeftijd maakte tot nu toe van geen enkele vorm van anticonceptie gebruik? Hoe sterk is dit percentage in de afgelopen maanden toegenomen? </vraag>
      <vraag nummer="4">Is het aantal sterilisaties bij mannen en vrouwen in de afgelopen maanden sterk toegenomen? </vraag>
      <vraag nummer="5">Zijn er landen waar de anticonceptiepil ook bij de drogist verkrijgbaar is, en welke invloed heeft dit op het gebruik en de prijs van orale anticonceptiva? </vraag>
      <vraag nummer="6">Is het aantal gevallen van abortus provocatus in de afgelopen jaren onder vrouwen in Nederland stabiel geweest? Hoe wordt het aantal gevallen van abortus provocatus in Nederland geregistreerd? Bent u bereid deze registratie de komende jaren te intensiveren? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen van het lid Tonkens (GroenLinks), ingezonden 29april 2004 (vraagnummer 2030413830) en van het lid Arib (PvdA), eveneens ingezonden 29april 2004 (vraagnummer 2030413840). </toelichting>
   <antwoorden aantal="5">
      <antwoord nummer="1 en 2">De mate van het gebruik van de orale anticonceptiepil sinds het ingaan van de maatregel is op dit moment nog niet definitief vast te stellen. De daling van het aantal gedeclareerde recepten voor orale anticonceptie in de eerste maanden van 2004 is voor een deel te verklaren doordat de vrouwen eind 2003 een voorraadje hebben ingeslagen. Zorgverzekeraar CZ heeft laten weten dat zijn ziekenfondsverzekerden in december 2003 in plaats van de gebruikelijke 850 000 euro aan recepten maar liefst 1,2 miljoen euro aan recepten voor de pil hebben gedeclareerd. Uiteraard daalt het aantal recepten vervolgens in de eerste maanden van 2004 daarna scherp. Dit betekent uiteraard niet dat hiermee ook het pilgebruik in gelijke mate is gedaald. Hiernaast heeft het onderzoek van de SFK zich beperkt tot de orale anticonceptiva. Steeds meer vrouwen stappen over op het gebruik van lokale anticonceptie. Dit zijn spiraaltjes, ringen of staafjes. De spiraaltjes en staafjes beschermen vrouwen jarenlang tegen zwangerschap. In 2003 is meer dan 100 000 keer een lokaal anticonceptivum in de apotheek afgehaald, twee keer zo veel als in 2002. Ook voor deze middelen is eind 2003 een hamstereffect geconstateerd. </antwoord>
      <antwoord nummer="3">Onderzoek van het Centraal Bureau voor de Statistiek (CBS) laat zien dat tweederde van de Nederlandse vrouwen tussen de 18 en de 45 jaar in 2003 gebruik maakte van een methode om een zwangerschap te voorkomen. Ongeveer 8 procent was zwanger of wilde zwanger worden, 8 procent was onvruchtbaar en 17 procent gebruikte om andere redenen geen methode. Deze laatste percentages zijn alle drie licht gestegen ten opzichte van 1998. Hoe sterk het percentage vrouwen dat geen enkele vorm van anticonceptie gebruikt de afgelopen maanden is gestegen is nog niet bekend. </antwoord>
      <antwoord nummer="4">De gegevens voor alle verrichtingen die plaatsvinden, zo ook sterilisaties, worden geregistreerd door Prismant in de Landelijke Medische Registratie (LMR). De registratie LMR wordt in principe 1 keer per jaar afgesloten en gecontroleerd. De LMR-gegevens komen in de maand mei van het navolgende jaar beschikbaar. De mogelijkheid voor tussentijdse uitlevering van het aantal sterilisaties is op mijn verzoek door Prismant onderzocht. Er zijn ziekenhuizen die 1 keer per maand aanleveren, anderen 1 keer per kwartaal of 1 keer per jaar. Voor de beschikbaarheid van gegevens geldt tevens een tijdsinterval van 3 maanden. Dit betekent dat ik op dit moment nog geen betrouwbare gegevens omtrent aantallen verrichte sterilisaties in de eerste 3 maanden van dit jaar kan vermelden. Overigens worden de sterilisaties per 1 juni van dit jaar niet meer vergoed door de ziekenfondsverzekering, waardoor een eventueel substitutie effect naar deze ingreep niet ten laste van de ziekenfondskas komt. </antwoord>
      <antwoord nummer="5">Er zijn mij geen (westerse) landen bekend waar de anticonceptiepil zonder recept verkrijgbaar is. De morning-after pil is wel in enkele landen zonder recept verkrijgbaar (België, Engeland, Finland, Spanje en Zweden). </antwoord>
      <antwoord nummer="6">Het abortuscijfer lijkt, na een stijging in de jaren negentig, de laatste jaren te zijn gestabiliseerd. Alle instellingen met een vergunning, zoals bedoeld in artikel 2 van de Wet Afbreking Zwangerschap (WAZ), zenden ieder kwartaal een formulier met het aantal door hen uitgevoerde behandelingen in het voorafgaande kwartaal naar de IGZ. De IGZ verwerkt en publiceert deze gegevens in hun jaarlijkse rapportage. Om iets meer te weten te komen over de achtergronden van het abortuscijfer heeft mijn ministerie nu drie maal een subsidie verstrekt aan de Rutgers Nissogroep en het Stisan om alle gegevens te verwerken in een wat meer uitgebreide rapportage. Dit heeft geresulteerd in de publicatie van «Abortus in Nederland, 1993–2000» en «Abortus in Nederland, 2001–2002». De gegevens van het jaar 2003 worden momenteel verwerkt in een uitgebreider verslag. De komende jaren zal de registratie niet verder worden geïntensiveerd. </antwoord>
      <noten afkomstig="antwoord"/>
   </antwoorden>
</kvr>
