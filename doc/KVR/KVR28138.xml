<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent (GroenLinks) en Van der Burg (VVD) aan de ministers van Binnenlandse Zaken en Koninkrijksrelaties en voor Wonen, Wijken en Integratie over de brandveiligheid van rijksgebouwen. (Ingezonden 22 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28138
</item>
         <item attribuut="Inhoud">Vragen naar aanleiding van berichten over rapport Rijkshuisvestingsberaad over rijksgebouwen (www.rtlnieuws, ook NRC Handelsblad, 16 maart 2007). Er zouden grote investeringen nodig zijn om de brandveiligheid op orde te brengen (880 miljoen euro). Voldoen de overheidsgebouwen waarvoor vanaf 2003 bouwvergunningen zijn verleend, volledig aan de brandveiligheidseisen?</item>
         <item attribuut="Rubriek">Bouw (Bouwvergunningen) Bouw (Gebouwen) Criminaliteit en openbare orde (Brandpreventie en brandbestrijding) Staats- en bestuursrecht (Rijksoverheid)</item>
         <item attribuut="Trefwoorden">Bouwvergunningen Brandweer Gebouwen Overheid</item>
         <item attribuut="Vindplaats">Kamervragen met antwoord 2006-2007, nr. 1550, Tweede Kamer</item>
         <item attribuut="Vraagnr_bij_indiening">2060710220</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Wonen, Wijken en Integratie (WWI)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="VVD">Van der Burg</persoon>
         </item>
         <item attribuut="Datum_reaktie">2007-05-15</item>
         <item attribuut="Datum_indiening">2007-03-22</item>
         <item attribuut="Document-id">KVR28138</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3285" allpagenumbers="3285 3286" vetnummer="2060710220" code="0607tkkvr1550" lopendefooter="Tweede Kamer, vergaderjaar 2006–2007, Aanhangsel" filenaam="KVR28138" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1550" onderwerp="" indiendatum="2007-03-22">
         <vrager partij="GroenLinks" oorsprong="parlement">Van Gent</vrager>
         <vrager partij="VVD" oorsprong="parlement">Van der Burg</vrager>
         <vraagt-aan>de ministers van Binnenlandse Zaken en Koninkrijksrelaties en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="15 mei 2007), zie ook Aanhangsel Handelingen nr. 1377, vergaderjaar 2006–2007">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de berichtgeving over de brandveiligheid van rijksgebouwen? <voetnoot nummer="1"/>
      </vraag>
      <vraag nummer="2">Kunt u bevestigen dat het Rijkshuisvestingsberaad een rapport heeft opgesteld over de brandveiligheid van rijksgebouwen? Wilt u dit rapport aan de Kamer toesturen? Zo neen, waarom niet? </vraag>
      <vraag nummer="3">Is het bericht waar dat enorme investeringen in de rijksgebouwen nodig zijn om de brandveiligheid op orde te brengen? Is hiervoor een bedrag van 880 miljoen euro geraamd? </vraag>
      <vraag nummer="4">Wat is uw oordeel over de brandveiligheid van overheidsgebouwen op dit moment? Kunt u bevestigen dat, zoals een van de medewerkers van de Rijksgebouwendienst heeft gezegd, er zich «onveilige situaties» voordoen in gebouwen waarvoor voor 2003 een bouwvergunning is verleend? Zo ja, welke (categorie) gebouwen betreft het en welke maatregelen zult u nemen? </vraag>
      <vraag nummer="5">Voldoen de overheidsgebouwen waarvoor vanaf 2003 bouwvergunningen zijn verleend, volledig aan de brandveiligheidseisen? </vraag>
      <vraag nummer="6">Kunt u een overzicht geven van de risico’s die de gebruikers van overheidsgebouwen op dit moment lopen? Kunt u hierbij in het bijzonder ingaan op gebouwen die gebruikt worden als gevangenis of als gesloten inrichting? </vraag>
      <vraag nummer="7">Deelt u de mening dat juist de overheid zich aan de eigen normen moet houden en dat voortvarend geïnvesteerd moet worden in brandveiligheid? Heeft u hiervoor reeds de benodigde 880 miljoen euro beschikbaar? </vraag>
      <vraag nummer="8">Kunt u daarnaast inzichtelijk maken wat de bevindingen van het Rijkshuisvestingsberaad betekenen voor niet-overheidsgebouwen als ziekenhuizen, verpleegtehuizen en scholen? Welke kosten zijn ermee gemoeid om deze gebouwen op orde te brengen? </vraag>
      <noten afkomstig="vraag">
         <noot nummer="1" datum="2007-03-16" bron="www.rtlnieuws.nl, zie ook: NRC Handelsblad">www.rtlnieuws.nl, zie ook: NRC Handelsblad, 16 maart 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het Rijkshuisvestingsberaad is een orgaan dat advies uitbrengt aan de minister voor Wonen, Wijken en Integratie en – via deze minister – de ministerraad over aangelegenheden betreffende de huisvesting van de rijksoverheid. Het Rijkshuisvestingsberaad heeft geen rapport opgesteld. In het Rijkshuisvestingsberaad van 14 februari 2007 is een intern ambtelijk stuk besproken waaraan geen politieke besluitvorming ten grondslag ligt. In het overleg is op grond van de voorbereiding door de Rijksgebouwendienst een aantal aspecten van brandveiligheid besproken ter voorbereiding van een advies aan de minister voor Wonen, Wijken en Integratie en de ministerraad. Het betrof voorstellen omtrent het te hanteren brandveiligheidniveau, de prioritering van brandveiligheidsonderzoek, de daaruit voortvloeiende maatregelen en de eventuele financiële consequenties. Aan het verslag van het Rijkshuisvestingsberaad is in de berichtgeving gerefereerd. Het verslag en de bijbehorende agendastukken zijn voor uw informatie bijgevoegd. </antwoord>
      <antwoord nummer="3">Het valt inderdaad niet uit te sluiten dat relatief forse investeringen nodig zullen zijn. Deze inventarisatie van de Rijksgebouwendienst, optellend tot optioneel € 880 miljoen, is slechts een eerste ambtelijke verkenning. Er zijn nog nadere preciseringen van deze berekening nodig. Verder moet nog een afweging worden gemaakt met betrekking tot de diverse denkbare investeringsopties en het gewenste niveau van brandveiligheid. Het kabinet moet hierover nog besluiten, waarbij de financiële consequenties duidelijk in beeld moeten zijn. </antwoord>
      <antwoord nummer="4">Overheidsgebouwen dienen net als alle andere gebouwen minimaal te voldoen aan de brandveiligheidseisen die het Bouwbesluit 2003 en de gemeentelijke verordening daaraan stelt. Het bouwbesluit 2003 maakt daarbij onderscheid tussen voorschriften voor nieuwbouw en voorschriften voor bestaande bouw. Het onderzoek van de Rijksgebouwendienst naar de brandveiligheid van de rijksoverheidsgebouwen is bedoeld om de brandveiligheid van een gebouw te inventariseren en mogelijke tekorten te signaleren. Dit onderzoek is nog in volle gang. In het Rijkshuisvestingsberaad is door de Rijksgebouwendienst-medewerker gesteld dat in die gebouwen gevaarlijke situaties «mogelijk zijn» in die zin dat waakzaamheid geboden blijft als bijvoorbeeld door tussentijdse aanpassingen tijdens het gebruik de bouwkundige staat van een gebouw is veranderd. Deze uitspraak is ingegeven door de ervaringen met de brandveiligheidsonderzoeken in de rijksgebouwen tot nu toe en de brandveiligheidsonderzoeken die de Rijksgebouwendienst heeft verricht in aan te huren panden. In de u op 16 februari 2007 toegezonden Tussenrapportage (Tweede Kamer, vergaderjaar 2006–2007, 24 587 nr. 213) bent u door de toenmalige ministers van Justitie en VROM reeds geïnformeerd over deze onderzoeken en de genomen en nog te nemen maatregelen. </antwoord>
      <antwoord nummer="5">Vanaf 2003 is het uitgangspunt, dat bij de aanvraag van bouwvergunningen de overheidsgebouwen minimaal voldoen aan de bouwkundige eisen die het Bouwbesluit 2003 daaraan stelt en aan de voorschriften uit de lokale bouwverordening. Evenwel is het hebben van een bouwvergunning geen garantie dat er zich tijdens de gebruiksfase van een gebouw geen veranderingen voordoen die mogelijk de brandveiligheid of andere aspecten van het Bouwbesluit 2003 aantasten. De meerwaarde van de brandveiligheidscans is dan ook dat deze de brandveiligheid van het gebouw gedurende de gebruiksfase in beeld brengen. Dit is momenteel nog in onderzoek. </antwoord>
      <antwoord nummer="6">Een overzicht van de risico’s die de gebruikers van overheidsgebouwen lopen kan pas worden gegeven na afronding van de brandveiligheidscans in alle overheidsgebouwen. In de kabinetsreactie op het onderzoek van de Onderzoeksraad voor Veiligheid van 21 september 2006 (Tweede Kamer, 2006–2007, 24 587, nr. 193) zijn diverse maatregelen aangekondigd ter verdere verbetering van de veiligheid in de justitiële inrichtingen. De maatregelen om de risico’s binnen de justitiële inrichtingen in kaart te brengen, betreffen het uitvoeren van de brandveiligheidscans en de kwaliteitscans van de lokale bedrijfshulpverlening (BHV). De brandveiligheidscans in de 24 unitbouwcomplexen zijn inmiddels uitgevoerd en hebben geleid tot (urgente) brandpreventieve maatregelen. De scans in de overige complexen zijn op dit op moment nog in uitvoering. Op basis van de uitkomsten van deze scans worden verbetermaatregelen uitgevoerd. Over de voortgang van deze en andere binnen de Dienst Justitiële Inrichtingen (en de Rijksgebouwendienst) belegde maatregelen en actiepunten is de Kamer geïnformeerd door middel van de in het antwoord op vraag 4 genoemde tussenrapportage als vermeld in het antwoord bij vraag 4. In mei van dit jaar wordt de Kamer nader geïnformeerd door middel van de eerste halfjaarlijkse rapportage. </antwoord>
      <antwoord nummer="7">Vanzelfsprekend heeft ook de overheid zich te houden aan de vigerende wet- en regelgeving. Indien uit het lopende onderzoek blijkt dat gebouwen – vooral door tussentijdse aanpassingen tijdens het gebruik – niet meer voldoen, zal voortvarend worden geïnvesteerd om ervoor te zorgen dat deze weer voldoen aan de regelgeving. Het bovengenoemde bedrag bestaat niet alleen uit de kosten die gemaakt moeten worden om gebouwen weer te laten voldoen aan de minimumeisen die de regelgeving daaraan stelt, maar bevat ook een grove inventarisatie om voor bepaalde soorten gebouwen, bijvoorbeeld waar personen zijn ingesloten, een hoger brandveiligheidsniveau te realiseren dan het wettelijk minimum. De hoogte van dit bedrag is indicatief, er heeft nog geen enkele besluitvorming over plaatsgevonden en het bedrag is dus nog niet beschikbaar. </antwoord>
      <antwoord nummer="8">In het Rijkshuisvestingsberaad is gesproken over de mogelijkheid van verhoging van het brandveiligheidniveau van rijksgebouwen waarin mensen verblijven die zijn ingesloten (veelal justitiële inrichtingen) en het merendeel van de rijksgebouwen waarin zelfredzame personen verblijven. Daarbij werd inderdaad onderkend dat er een uitstralingseffect kan optreden naar niet-rijksgebouwen. Zoals aangegeven bij het antwoord op vraag 3 moet echter nog een afweging worden gemaakt met betrekking tot de diverse investeringsopties en moet het kabinet nog besluiten over het gewenste niveau van brandveiligheid. Vooruitlopend hierop kunnen geen uitspraken worden gedaan over de betekenis hiervan voor niet-rijksgebouwen en de kosten die hiermee eventueel zijn gemoeid. </antwoord>
      <noten afkomstig="antwoord"/>
   </antwoorden>
</kvr>
