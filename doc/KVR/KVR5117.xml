<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden H. Vos (PvdA) en Remkes (VVD) over het «plan van aanpak Fries-Groningse-kanalen». (Ingezonden 30 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5117
</item>
         <item attribuut="Rubriek">Handel en economie (Regionale ontwikkeling) Verkeer, vervoer en waterstaat (Vaarwegen)</item>
         <item attribuut="Trefwoorden">Noord-Nederland Regionale ontwikkeling Waterwegen</item>
         <item attribuut="Vindplaats">Kamervragen met antwoord 1996-1997, nr. 1373, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">H. Vos</persoon>
            <persoon partij="VVD">Remkes</persoon>
         </item>
         <item attribuut="Datum_reaktie">1997-06-10</item>
         <item attribuut="Datum_indiening">1997-05-30</item>
         <item attribuut="Document-id">KVR5117</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2805" allpagenumbers="2805 2806" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1373" onderwerp="" indiendatum="1997-05-30">
         <vrager partij="PvdA" oorsprong="parlement">H. Vos</vrager>
         <vrager partij="VVD" oorsprong="parlement">Remkes</vrager>
         <vraagt-aan/>
      </vraagdata>
      <antwoorddata antwoorddatum="1997-06-10">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Gaat u ervan uit, dat de investeringsprojecten, opgenomen in het «plan van aanpak Fries-Groningse-kanalen», moeten dienen ter ondersteuning respectievelijk stimulering van de economische ontwikkeling van het noorden van Nederland? </vraag>
      <vraag nummer="2">Moet de opwaardering van de vaarweg Lemmer-Delfzijl tot klasse V worden opgevat als een pakket van maatregelen ter stimulering van het goederentransport te water (en in het bijzonder het containertransport)? </vraag>
      <vraag nummer="3">Bent u er inmiddels van op de hoogte, dat de in het «ontwerp-tracé-besluit Rijksweg 31» voorziene vaste-oeververbinding bij Fonejacht, voor een belangrijk aantal scheepswerven en toeleveranciers in de scheepsbouw, die voor bijzondere transporten gebruik maken van het Margrietkanaal, in de toekomst tot onoverkomelijke problemen zal leiden? </vraag>
      <vraag nummer="4">Heeft u inmiddels het bericht bereikt, dat deze problemen een negatieve invloed kunnen hebben op de investeringen van deze ondernemingen in de toekomst en dus ook op de economische ontwikkeling in dat deel van Friesland? </vraag>
      <vraag nummer="5">Bent u er inmiddels ook van op de hoogte dat deze vaste-oeververbinding geen ruimte laat voor het vierlaags-«high-cube»-containervervoer, waardoor het effect van de opwaardering van de vaarweg Lemmer-Delfzijl slechts zeer beperkt blijft? </vraag>
      <vraag nummer="6">Bent u bereid het plan voor de oeververbinding bij Fonejacht niet geïsoleerd te bezien, maar integraal te beschouwen in het kader van: – de economische ontwikkeling van het noorden van Nederland; – het plan van aanpak Fries-Groningse-kanalen, inclusief de opwaardering van de vaarweg Lemmer-Delfzijl tot klasse V; en – de verdere ontwikkeling van het moderne containervervoer te water? </vraag>
      <vraag nummer="7">Bent u bereid om daarbij de aanleg van een beweegbare brug bij Fonejacht opnieuw in overweging te nemen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">In eerste aanleg vloeit het plan van aanpak voort uit het beleid ter stimulering van vervoer over water, waaronder het vervoer van containers. De hoofdvaarroute Lemmer-Delfzijl vormt hierbij een belangrijke schakel in het (inter)nationale vaarwegnetwerk. Tegelijkertijd draagt de realisering van het plan van aanpak bij aan de door het Kabinet gewenste ondersteuning van de regionaal-economische ontwikkeling van Noord-Nederland. </antwoord>
      <antwoord nummer="2">Ja, zie beantwoording vraag 1. </antwoord>
      <antwoord nummer="3">Er is door de regionale directie van RWS overleg gevoerd met zowel de vaarwegbeheerder, de provincie Friesland, als met een vertegenwoordiging van de scheepswerven. De omleidingsroute via het aquaduct de Greuns die bedoeld is voor de grote recreatievaart kan door een deel van de incidenteel voorkomende bijzondere transporten ook gebruikt worden. Daarnaast kunnen de bijzondere transporten ook gebruik maken van het Van Harinxmakanaal dat dezelfde afmetingen en dus afvoermogelijkheden kent als het Prinses Margrietkanaal. Ik ben van mening dat de gekozen oplossing in het OTB in voldoende mate tegemoet komt aan de wensen van de bijzondere transporten. </antwoord>
      <antwoord nummer="4">Ik ben op de hoogte van de standpunten van de scheepswerven. Juist het plan van aanpak Fries-Groningse kanalen is een belangrijke voorwaarde voor de economische ontwikkeling van Noord-Nederland. </antwoord>
      <antwoord nummer="5">Bij een vaste oeververbinding met een doorvaarthoogte van 9,50 meter is wel degelijk vierlaagscontainervaart mogelijk. In de richtlijnen opgesteld door de Commissie Vaarwegbeheerders (OVB) wordt voor vierdaagscontainervaart een norm van 9,10 meter gehanteerd. Echter, mede gelet op het toegenomen aandeel van de «high-cube» container is gekozen voor een doorvaarthoogte van 9,50 meter. Onderzoek van AVV bevestigt dit beeld. In totaal zijn 336 reizen met containerschepen op de Rijn geanalyseerd. Het percentage «high-cubes» op een containerschip bleek gemiddeld 6,7% te zijn. In de notitie «de hoogte van containerschepen op de Rijn (december 1996)» wordt een norm van 9,45 meter doorvaarthoogte geadviseerd ten aanzien van vierlaagscontainervaart als gevolg van een toename in het aandeel «high-cube» containers en het vaak voorkomen van meer dan 50% lege containers in het containerschip. De containervaart zal dus bij een doorvaarthoogte van 9,50 meter zonder problemen kunnen passeren. Ook wanneer een substantieel deel van de containers bestaat uit «high-cubes». </antwoord>
      <antwoord nummer="6">In overleg met de vaarwegbeheerders is het Ontwerp Tracébesluit in overeenstemming gebracht met de uitgangspunten van het plan van aanpak Fries-Groningse kanalen. De betrokken brug maakt onderdeel uit van zowel het plan van aanpak Fries-Groningse kanalen als het OTB rijksweg 31. </antwoord>
      <antwoord nummer="7">Gelet op het voorgaande ben ik ervan overtuigd dat de vaste brug Fonejacht de beste oplossing is. </antwoord>
      <noten afkomstig="antwoord"/>
   </antwoorden>
</kvr>
