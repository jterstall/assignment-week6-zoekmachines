<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dibi (GroenLinks) aan de minister en de staatssecretarissen van Onderwijs, Cultuur en Wetenschap over financiële overschotten in het onderwijs. (Ingezonden 2 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27962
</item>
         <item attribuut="Inhoud">Vragen naar aanleiding van artikel in Het Onderwijsblad (2 december 2006), gebaseerd op onderzoek van AOb: ruim 60 procent van de onderwijsinstellingen zit boven de door OCW vastgestelde oppotnorm, met een gezamenlijk vermogen van 4,3 miljard euro. Dit is volgens indiener 'bizar gezien de teleurstellende staat van het onderwijs en de roep om meer geld vanuit het onderwijsveld'.</item>
         <item attribuut="Rubriek">Basisonderwijs (Algemeen) Beroepsonderwijs en volwasseneneducatie (Algemeen) Beroepsonderwijs en volwasseneneducatie (Bekostiging beroepsonderwijs en volwasseneneducatie) Hoger onderwijs (Bekostiging hoger onderwijs) Speciaal onderwijs (Bekostiging speciaal onderwijs) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Bekostiging beroepsonderwijs en volwasseneneducatie Bekostiging speciaal onderwijs Bekostiging voortgezet onderwijs Bekostiging wetenschappelijk onderwijs Onderwijsinstellingen</item>
         <item attribuut="Vindplaats">Kamervragen met antwoord 2006-2007, nr. 1394, Tweede Kamer</item>
         <item attribuut="Vraagnr_bij_indiening">2060711100</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Dibi</persoon>
         </item>
         <item attribuut="Datum_reaktie">2007-04-26</item>
         <item attribuut="Datum_indiening">2007-04-02</item>
         <item attribuut="Document-id">KVR27962</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2963" allpagenumbers="2963 2964" vetnummer="2060711100" code="0607tkkvr1394" lopendefooter="Tweede Kamer, vergaderjaar 2006–2007, Aanhangsel" filenaam="KVR27962" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1394" onderwerp="" indiendatum="2007-04-2">
         <vrager partij="GroenLinks" oorsprong="parlement">Dibi</vrager>
         <vraagt-aan>de minister en de staatssecretarissen van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-04-26">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het onderzoek van het Onderwijsblad van de AOb waarin het vermogen van onderwijsinstellingen is onderzocht? <voetnoot nummer="1"/>
      </vraag>
      <vraag nummer="2">Klopt de conclusie van dit onderzoek dat het onderwijs, met uitzondering van het primair onderwijs, 4,3 miljard euro aan vermogen beschikt? </vraag>
      <vraag nummer="3">Deelt u de mening dat dit fikse overschot, gezien de belabberde staat van het onderwijs en de roep om meer geld uit het onderwijsveld, bizar is? Zo neen, waarom niet? </vraag>
      <vraag nummer="4">Deelt u de mening dat het onwenselijk is dat ruim 60 procent van de onderwijsinstellingen boven de door u vastgestelde «oppotnorm» van 10 procent zit? Zo ja, welke consequenties verbindt u daaraan? Zo neen, waarom niet? </vraag>
      <vraag nummer="5">Deelt u het vermoeden dat scholen hun geld oppotten om financieel geen risico te lopen bij onvoorziene grote uitgaven? Ziet u de noodzaak van een algemeen onderwijsverzekeringsplan om financiële risico’s voor onderwijsinstellingen af te dekken zodat zij niet meer geneigd zijn te hoge financiële reserves op te bouwen? </vraag>
      <vraag nummer="6">Bent u van plan dit voorstel uit te voeren? Zo ja, kunt u de Kamer vóór 1 juni aanstaande informeren over de stand van zaken? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-12-2" bron="Het Onderwijsblad">Het Onderwijsblad, 2 december 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, het gaat hier om 1,9 miljard in het beroepsonderwijs en de volwasseneneducatie, 1,5 miljard in het voortgezet onderwijs en 0,9 miljard in het hoger beroepsonderwijs. De universiteiten zijn in dit onderzoek buiten beschouwing gelaten. </antwoord>
      <antwoord nummer="3">Nee, die mening deel ik niet. Binnen het onderwijs is het noodzakelijk dat schoolbesturen vanuit hun eigen bestuurlijke en maatschappelijke verantwoordelijkheid er zorg voor kunnen dragen dat noodzakelijke investeringen in onderwijsvernieuwing, infrastructuur en, in het geval van het beroeps- en hoger onderwijs, ook de huisvesting (waaronder nieuwbouwprojecten) kunnen worden uitgevoerd. Hiervoor is het noodzakelijk dat het bestuur reserves kan opbouwen opdat niet alleen de uitgaven op kortere maar ook die op langere termijn gedekt kunnen worden. Besturen realiseren jaarlijks een exploitatieoverschot als saldo van baten en lasten. Dit exploitatiesaldo vertaalt zich in een stijging van het eigen vermogen. De stijging van het eigen vermogen wordt echter, naast de benodigde afschrijvingen, mede ingezet voor het doen van (uitbreidings-) investeringen in materiële vaste activa. Er is dan geen sprake van oppotten in reserves, maar van het inzetten van de beschikbare middelen op een andere manier dan via de lopende exploitatie. Deze reserveringen zijn onderdeel van het vermogen van een instelling, maar zijn dus zeker niet allemaal vrij inzetbaar. In hun jaarverslagen leggen schoolbesturen over hun financiële beleid jaarlijks verantwoording af, waarbij een accountant aan de hand van regelgeving vanuit OCW een uitspraak doet over de getrouwheid van de jaarstukken van de instellingen. </antwoord>
      <antwoord nummer="4">Voor de universiteiten en hogescholen en instellingen in de bve-sector wordt de met de Tweede Kamer gecommuniceerde signaleringsgrens van 60% gehanteerd (governancebrief van 7 juli 2005, Tweede Kamer, vergaderjaar 2004–2005, 30 183, nr. 1). De instellingen die met hun eigen vermogen boven 60% van het totale vermogen uitkomen, moeten hierover verantwoording afleggen in hun jaarstukken. Uit onderzoek blijkt dat in 2005 6 hogescholen boven de signaleringsgrens van 60% uitkomen. Op dit moment wordt bezien wat de aanleiding en/of oorzaak hiervoor is. Indien er sprake is van een onvoldoende of ontoereikende verklaring zal over deze overschrijding vanuit OCW een gesprek met het betreffende bestuur worden aangegaan. In de bve-sector blijkt dat 6 ROC’s en 5 vakinstellingen boven de signaleringsgrens van 60% uitkomen. De analyse van de jaarrekeningen laat zien dat dit veroorzaakt wordt door reserveringen in nieuwbouw en door onzekerheden in de te ontvangen subsidies in het kader van afschaffen gedwongen winkelnering (inburgering). Specifiek voor de vakinstellingen geldt dat er aan de inkomstenkant naast publieke ook sprake is van private middelen. De 10% grens wordt gehanteerd als ondergrens om te kijken of instellingen met hun eigen vermogen niet in de problemen dreigen te komen, en heeft als zodanig geen betrekking op «oppotten». Bij een (dreigende) ongezonde financiële toestand van een ROC en/of vakinstelling wordt vanuit OCW een bestuursgesprek aangegaan met het college van bestuur. Voor het voortgezet onderwijs worden voor de beoordeling van de vermogenspositie andere signaleringsgrenzen gehanteerd dan die in voornoemde brief zijn vermeld. Hierover heb ik u in mijn brief van 28 februari 2007 (Tweede Kamer, vergaderjaar 2006–2007, 30 183, nr. 16) geïnformeerd. In deze brief heb ik u gemeld dat ik met de VO-raad overeenstemming heb bereikt over het verkrijgen van meer transparantie van de financiële positie van schoolbesturen. Schoolbesturen gaan zich over 2006 op vrijwillige basis verantwoorden over hun financiële positie. Vanaf het verslagjaar 2007 zal dat verplicht zijn. Om deze financiële positie te beoordelen heb ik in overleg met de sector signaleringsgrenzen afgesproken. Bij het hanteren van deze grenzen wordt het weerstandvermogen als maat genomen voor de beoordeling van de reservepositie van het schoolbestuur. De door u genoemde 10 procent is daarbij de ondergrens en 40% de bovengrens. Tegen deze achtergrond vind ik ook de omvang van de reserves in het voortgezet onderwijs vooralsnog niet verontrustend. </antwoord>
      <antwoord nummer="5">Voor wat betreft het voortgezet onderwijs, beroepsonderwijs en het hoger onderwijs bestaat niet zozeer het vermoeden dat de instellingen binnen deze sectoren middelen «oppotten» om onvoorziene uitgaven te dekken. Veel meer bestaat het beeld dat er weloverwogen, consciëntieus en behoudend wordt omgegaan met overheidsmiddelen. Het gaat dan vaak om reserveringen in het kader van geplande infrastructurele investeringen. De OCW-richtlijnen ter zake schrijven voor dat de verantwoording voor deze reserveringen is terug te vinden in de, door de accountant geaccordeerde, jaarstukken van de instellingen. Tegen deze achtergrond ben ik dan ook niet van plan een algemeen onderwijsverzekeringsplan te introduceren om financiële risico’s voor onderwijsinstellingen af te dekken. Een dergelijke verzekering is een inbreuk op de eigen verantwoordelijkheid van de betrokken instellingsbesturen en doet afbreuk aan bestuursautonomie (governance). Dit laat echter onverlet dat ik streef naar versterking van de horizontale verantwoording en de transparantie van de vermogenspositie. Ook zal ik, zoals vermeld bij de beantwoording van de overige vragen, schoolbesturen erop aanspreken wanneer sprake is van teveel of te weinig reserveren. </antwoord>
      <antwoord nummer="6">Zie mijn beantwoording van vraag 5. </antwoord>
      <noten afkomstig="antwoord"/>
   </antwoorden>
</kvr>
