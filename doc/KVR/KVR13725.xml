<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en Vendrik (beiden GroenLinks) aan de minister voor Grote Steden- en Integratiebeleid en de staatssecretaris van Onderwijs, Cultuur en Wetenschappen, dhr. Van der Ploeg, over stimulering van de snelle aanleg van breedband. (Ingezonden 1 mei 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13725
</item>
         <item attribuut="Inhoud">De minister pleit voor een verplichte aanleg van een glasvezelaansluiting in nieuwbouwwoningen (www.ministervanboxtel.nl) terwijl hij in het ICT-notaoverleg juist afhoudend was over overheidsinterventie met betrekking tot snelle breedbandaanleg.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Informatietechnologie</item>
         <item attribuut="Vindplaats">Kamervragen met antwoord 2000-2001, nr. 1230, Tweede Kamer</item>
         <item attribuut="Vraagnr_bij_indiening">2000110180</item>
         <item attribuut="Afkomstig_van">Grote Steden- en Integratiebeleid (GSI) Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2001-05-22</item>
         <item attribuut="Datum_indiening">2001-05-01</item>
         <item attribuut="Document-id">KVR13725</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2563" allpagenumbers="2563 2564 2565" vetnummer="2000110180" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13725" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1230" onderwerp="" indiendatum="2001-05-1">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister voor Grote Steden- en Integratiebeleid en de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2001-05-22">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de minister van Economische Zaken en de staatssecretarissen van Onderwijs, Cultuur en Wetenschappen en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="2 1">Waarom heeft u in het uitvoerige ICT-notaoverleg van 28 maart jl. niet gepleit voor overheidsbemoeienis met snelle breedbandaanleg en zelfs afhoudend over overheidsinterventie gesproken in het bijzonder waar het gaat om de rol van de overheid als launching customer terwijl u deze rol nu juist als beste optie voor overheidsoptreden in de RTL-toespraak verkiest <voetnoot nummer="2"/>(zie stenografisch verslag 26643/27406 nr. 27, bladzijde 46)? <voetnoot nummer="1"/>
      </vraag>
      <vraag nummer="2">Wat denkt de regering hieraan nu concreet te gaan doen en wanneer kan de Kamer een nota met uitgewerkte praktische voorstellen tegemoet zien van de regering voor een impuls tot snelle breedbandaanleg? </vraag>
      <vraag nummer="3">Heeft u zelf een budget om de drie voorstellen uit uw toespraak te kunnen uitvoeren? Zo nee, hoe denkt u aan de benodigde financiële middelen te komen? </vraag>
      <vraag nummer="4" voetnoot="2">Kent u, nu u een verplichte aanleg van een glasvezelaansluiting in nieuwbouwwoningen bepleit, de reactie van de staatssecretaris van VROM bij brief van 30 januari jl. op de motie-Halsema/Van Walsem <voetnoot nummer="2"/>, waarin deze zegt geen standaardverplichting in het Bouwbesluit te willen opnemen voor satellietaansluiting noch voor enige andere aansluiting van digitale infrastructuren? Wat vindt u van deze reactie in het licht van uw eigen voorstel? </vraag>
      <vraag nummer="5">Kan de staatssecretaris van OCenW als eerst verantwoordelijke voor het kabelbeleid, hier ook zijn mening over geven aangezien het regeringsbeleid bij de digitale informatiesamenleving uitgaat van zoveel mogelijk concurrentie tussen infrastructuren? Is deze bereid samen met de minister voor GSI deze kwestie opnieuw in het kabinet aan de orde te stellen? Zo ja, wanneer en hoe? Zo nee, waarom niet? </vraag>
      <vraag nummer="6">Wie in het kabinet is volgens u de verantwoordelijke coördinerend bewindspersoon voor de ontwikkeling van breedband? </vraag>
      <vraag nummer="7">Kunnen deze vragen voor het AO over de kabel en consument: marktwerking en digitalisering van 23 mei a.s. worden beantwoord? </vraag>
      <noten afkomstig="vraag">
         <noot nummer="3"/>
         <noot nummer="1">www.ministervanboxtel.nl</noot>
         <noot nummer="2" documenttype="Kamerstuk" kamerstuk-id="27 088" documentnummer="11">Kamerstuk 27 088, nr. 11</noot>
         <noot nummer="3" documenttype="Kamerstuk" kamerstuk-id="27 088" documentnummer="18">Kamerstuk 27 088, nr. 18</noot>
      </noten>
   </vragen>
   <antwoorden aantal="7">
      <antwoord nummer="1">Mijn terughoudendheid ter attentie van overheidsinterventie heeft te maken met de afspraken die het kabinet gemaakt heeft in een aantal nota’s die ook raken aan het onderwerp breedband. Ik noem er een paar: De Digitale Delta, Contract met de toekomst en de nota’s Kabel en Consument. Op hoofdlijnen komt het er op neer dat de overheid niet investeert in infrastructuur en de markt zijn werk laat doen. Bevordering van concurrentie op en tussen infrastructuren is daarbij een belangrijk instrument. Binnen deze uitgangspunten van beleid zie ik echter wel mogelijkheden om de overheid op te laten treden als «launching customer» om de uitrol en het gebruik van breedbandinfrastructuur te stimuleren. Deze mogelijkheden baseer ik op het recent uitgekomen rapport «Stand van zaken van breedband internet» dat aan de Minister voor Grote Steden- en Integratiebeleid is uitgebracht. Ik noem hier drie mogelijke varianten: 1. breedband laten aanleggen (tenderen) ten behoeve van (semi-)publieke instellingen en openstellen voor andere gebruikers; 2. diensten ontwikkelen die breedband behoeven, veelal diensten met zogenaamd «rich content». Dit kunnen diensten zijn voor eigen gebruik, maar ook voor bedrijven en burgers; 3. breedband afnemen voor eigen gebruik (de overheid als grootgebruiker). </antwoord>
      <antwoord nummer="2">In De Digitale Delta wordt een hoog ambitieniveau neergelegd voor de communicatieinfrastructuur in Nederland. We willen in Nederland een eersteklas infrastructuur en een impuls geven daar waar nodig. Vanuit staand kabinetsbeleid wordt een aantal acties ondernomen. Genoemd kunnen worden de projecten Kenniswijk (consumentenbreedbandmarkt) en Kennisnet. In de voortgangsrapportage «De Digitale Delta: eEurope voorbij» heeft het kabinet het initiatief aangekondigd voor breedbandproeven (hogesnelheidslijnen). Deze proeven zijn momenteel in voorbereiding en zullen nog dit jaar van start gaan. Een viertal departementen is bij de voorbereiding betrokken, te weten Onderwijs, Cultuur en Wetenschappen, Binnenlandse Zaken en Koninkrijksrelaties/Grote Steden- en Integratiebeleid, Economische Zaken en Verkeer en Waterstaat. We denken aan 3 à 5 proeven. Het doel van deze proeven is om te bezien hoe en onder welke voorwaarden partijen gestimuleerd kunnen worden tot de uitrol van een wijdvertakt breedbandnetwerk. Aan elke proef zal een andere businesscase ten grondslag liggen. Zowel aan de aanbodzijde als aan de vraagzijde zullen dan andere partijen een rol spelen. De rol van de overheid zal eveneens in de proeven meegenomen worden. U zult over de voortgang en over de mogelijke beleidsimplicaties van de afzonderlijke projecten nader worden geïnformeerd. </antwoord>
      <antwoord nummer="3">De opties die ik in mijn toespraak bij RTL genoemd heb – steun verlenen aan het doorbreken van marktmonopolies, het faciliteren van het invoeren van breedband bij (ver)nieuwbouw en het stimuleren van de overheid als launching customer – liggen in de randvoorwaardelijke sfeer. De eerste twee opties kosten geen geld. De rol van de overheid als launching customer zie ik niet zozeer in het creëren van een apart budget voor breedband, maar vooral in het zodanig aanwenden van budgetten van lopende projecten dat breedband wordt gestimuleerd. Kenniswijk is een goed voorbeeld waarbij de overheid breedbanddiensten wil ontwikkelen en aanbieden. Een ander voorbeeld is het intranet voor de Rijksoverheid (RYX). Deze biedt diensten aan alle rijksambtenaren. Hiervoor is een glasvezelring noodzakelijk tussen alle kerndepartementen en Hoge Colleges van Staat. Met de overheid als klant was een bedrijf bereid zo’n ring tussen de kerndepartementen aan te leggen die nu ook door andere organisaties en overheden kan worden gebruikt. </antwoord>
      <antwoord nummer="4">Ja. In het bouwbesluit wordt de aansluiting van infrastructuur in de woning geregeld. Door de eisen voor telefoon-, radio- en televisieaansluitingen uit het bouwbesluit te schrappen vervalt ook de voorkeurspositie voor de kabel. Op dit punt ontstaat dus een gelijke concurrentiepositie voor alle infrastructuren. Het gaat mij niet zozeer om de aansluitingvoorziening in de woning, maar meer om de infrastructuur naar de woning toe, want daar liggen kansen die nu niet benut worden. De aanleg van breedbandinfrastructuur bij de bouw is immers goedkoop, omdat graafkosten verantwoordelijk zijn voor een fors deel van de kosten voor de aanleg van breedbandinfrastructuur tot aan de woningen. Als aanbieders nog niet tot aanleg van glasvezel bij VINEX/nieuwbouwprojecten willen overgaan, zou overwogen kunnen worden om bij het aanleggen van de andere voorzieningen (water, riolering, elektriciteit, gas, telefoon, ktv-net) gebruik te maken van de graafwerkzaamheden en de aanleg van ducts te stimuleren. Op een later tijdstip hoeft er dan alleen de glasvezel doorheen geblazen te worden tegen relatief lage kosten. Gemeenten zouden bij projectontwikkelaars hiervoor aandacht kunnen vragen. Voor bestaande woningen liggen er ook mogelijkheden voor de aanleg van glasvezel, bijvoorbeeld door vraagbundeling en zich actief opstellende woningbouw- of bewonersverenigingen. In de Randstad heeft bijvoorbeeld het bedrijf Bredband een contract afgesloten met Kristal, een samenwerkingsverband van zes woningcorporaties die samen over 75 000 woningen beschikken. Dankzij de actieve opstelling van de woningbouwverenigingen kunnen velen beschikken over snel internet en worden ook de woningen aantrekkelijker gemaakt. </antwoord>
      <antwoord nummer="5">De regering beoogt digitalisering te stimuleren door concurrentie tussen en op infrastructuren te bevorderen. Het beleid met betrekking tot stimulering van digitalisering en concurrentie op en tussen infrastructuren is neergelegd in de kabelnota’s van juni 1999 en mei 2000. Over de voortgang met betrekking tot deze onderwerpen bent u inmiddels geïnformeerd in de voortgangsbrief die de Staatssecretaris van Onderwijs, Cultuur en Wetenschappen 13 maart jl. naar de Tweede Kamer heeft gestuurd. </antwoord>
      <antwoord nummer="6">Als we uitgaan van uitsluitend breedband als infrastructuur, dan is Verkeer en Waterstaat het coördinerende departement. Breedband is echter veel meer dan infrastructuur, het stimuleert de ontwikkeling van nieuwe diensten en technologieën. Dit betekent dat het belang van breedband verschillende beleidsterreinen raakt, zoals bijvoorbeeld: – ICT en Overheid, met de Minister van Grote Steden- en Integratiebeleid als coördinerend bewindspersoon; – Elektronische Snelwegen/Digitale Delta, gezamenlijke verantwoordelijkheid van Economische Zaken, Verkeer en Waterstaat, Onderwijs, Cultuur en Wetenschappen, Binnenlandse Zaken en Koninkrijksrelaties/Grote Steden- en Integratiebeleid, Financiën en Justitie met de Minister van Economische Zaken als trekker; – Kabelbeleid, gezamenlijke verantwoordelijkheid van Staatssecretaris van Onderwijs, Cultuur en Wetenschappen, Staatssecretaris van Verkeer en Waterstaat en Minister van Economische Zaken met de Staatssecretaris van Onderwijs, Cultuur en Wetenschappen als trekker; – Kenniswijk; – Breedbandpilots; – Gigaport, een grootschalig initiatief van de Ministeries van Economische Zaken, Verkeer en Waterstaat en Onderwijs, Cultuur en Wetenschappen, dat zich met name richt op de ontwikkeling en het gebruik van geavanceerde en innovatieve Internettechnologie, zowel op het terrein van het netwerk als de diensten. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
