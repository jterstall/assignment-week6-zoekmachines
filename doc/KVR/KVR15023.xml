<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Buijs (beiden CDA) aan de ministers voor Grote Steden- en Integratiebeleid en van Volksgezondheid, Welzijn en Sport over de passende opvang voor slachtoffergroepsverkrachting. (Ingezonden 23 november 2001); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15023
</item>
         <item attribuut="Inhoud">Vragen naar aanleiding van een bericht in de Telegraaf van 17 november 2001 dat de Amsterdamse Stadsdeelraad Westerpark bewust een groepsverkrachting geheim zou hebben willen houden.</item>
         <item attribuut="Rubriek">Criminaliteit en openbare orde (Slachtofferhulp) Strafrecht en strafprocesrecht (Misdrijven)</item>
         <item attribuut="Trefwoorden">Slachtoffers van delicten Zedendelicten</item>
         <item attribuut="Vindplaats">Kamervragen met antwoord 2001-2002, nr. 594, Tweede Kamer</item>
         <item attribuut="Vraagnr_bij_indiening">2010202780</item>
         <item attribuut="Afkomstig_van">Grote Steden- en Integratiebeleid (GSI) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2002-01-31</item>
         <item attribuut="Datum_indiening">2001-11-23</item>
         <item attribuut="Document-id">KVR15023</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1247" allpagenumbers="1247 1248 1249" vetnummer="2010202780" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15023" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="594" onderwerp="" indiendatum="2001-11-23">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Buijs</vrager>
         <vraagt-aan>de ministers voor Grote Steden- en Integratiebeleid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="31 januari 2002), zie ook Aanhangsel Handelingen nr. 430, vergaderjaar 2001–2002">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de minister en staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de Amsterdamse Stadsdeelraad Westerpark bewust een groepsverkrachting geheim heeft willen houden uit angst voor negatieve berichtgeving? <voetnoot nummer="1"/>
      </vraag>
      <vraag nummer="2">Is er sprake van een «ernstig falen» van hulpinstanties voor het slachtoffer? Zo neen, waarom niet? </vraag>
      <vraag nummer="3">Zijn de verdachten van de groepsverkrachting overwegend jongeren van Marokkaanse afkomst? Zijn alle daders inmiddels vervolgd? </vraag>
      <vraag nummer="4">In hoeverre is deze lokale handelwijze te rijmen met het landelijke beleid ten aanzien van openbaarheid, als het gaat om publieke bekendmaking van ernstige misdrijven en de etnische afkomst van de verdachten of daders? </vraag>
      <vraag nummer="5">Deelt u de mening dat van deze handelwijze niet alleen lokaal, maar ook landelijk een verkeerd politiek signaal uitgaat, en dat openheid juist meer op zijn plaats zou zijn geweest? </vraag>
      <vraag nummer="6">Zijn de daders van de groepsverkrachting en hun ouders opgevangen via allerlei cursussen, bijeenkomsten en opvoedingscapaciteiten, compleet met Marokkaanse tolken? Zo ja, is deze handelwijze waarbij gekozen wordt voor zorg voor de daders in plaats van een harde aanpak, symptomatisch voor het huidige kabinetsbeleid inzake criminaliteitsbestrijding en integratie? </vraag>
      <vraag nummer="7">Hoe verklaart u dat voor het slachtoffer van de groepsverkrachting geen professionele opvang en hulp werd geboden en zij tegelijk verder geterroriseerd kon worden door de jeugdige daders? </vraag>
      <vraag nummer="8">Hoe is het binnen het huidige landelijke beleid mogelijk dat gedwongen opname in een psychiatrisch ziekenhuis plaatsvindt en geen passende dagopvang beschikbaar is? Bent u bereid om het slachtoffer alsnog een passende dagopvang aan te bieden? </vraag>
      <noten afkomstig="vraag">
         <noot nummer="1" datum="2001-11-17" bron="De Telegraaf">De Telegraaf, 17 november 2001</noot>
      </noten>
   </vragen>
   <antwoorden aantal="5">
      <antwoord nummer="1">Nee, dat is niet het geval. Uit bij de gemeente Amsterdam opgevraagde informatie blijkt dat het Stadsdeel Westerpark gebruik heeft gemaakt van de expertise van de politie (Sociale Jeugd en Zedenpolitie), het Openbaar Ministerie en van de GG&amp;GD. In een zedenzaak als de onderhavige dient een belangenafweging plaats te vinden tussen een zo groot mogelijke openheid en de bescherming van de persoonlijke levenssfeer van het minderjarige slachtoffer. De gemeente Amsterdam geeft aan dat gehandeld is overeenkomstig de richtlijn «Voorlichting, Opsporing en Vervolging» van het College van Procureurs-Generaal. Die belangenafweging is in de richtlijn en in de daarop gebaseerde afspraken tussen het OM en politie Amsterdam-Amstelland inzake persvoorlichting uitgewerkt. Uit de richtlijn en deze afspraken vloeit voort dat in het soort zaken als de onderhavige de publiciteit in beginsel niet actief wordt gezocht. In casu waren er geen argumenten om van deze lijn af te wijken. </antwoord>
      <antwoord nummer="2, 3 en 7" voetnoot="1">De instelling die belast is met de voogdij van het meisje en daarmee primair de taak heeft zorg te dragen voor passende hulpverlening heeft een onafhankelijk onderzoek laten doen naar de gang van zaken rond de begeleiding van het meisje en heeft mijn collega van Justitie hierover geïnformeerd. Een van de conclusies van de onderzoeker is dat de hulpverlening op een aantal terreinen niet professioneel genoeg is geweest; met name zijn niet alle formele procedures en protocollen (zoals het opstellen van een hulpverleningsplan) gevolgd. Volgens de betrokken instelling is dit niet een structureel probleem, maar desondanks worden er maatregelen genomen om de professionaliteit te vergroten. Dit heeft de specifieke aandacht van mijn collega van Justitie. Volgens de onderzoeker heeft het niet volgen van de formele procedures er overigens niet toe geleid dat de opvoeding en verzorging van het meisje onder de maat is geweest. Verder heeft bij het zoeken naar een passende opvang door de voogdij-instelling een rol gespeeld dat er sprake was (en is) van wisselende problematiek waardoor het moeilijk is passende opvang te regelen. Daarnaast is het residentiële aanbod voor meisjes met problematiek als het onderhavige slachtoffer zeer schaars. Voor wat betreft de verdachten zijn dit voor zover mij bekend jongeren met verschillende etnische achtergronden (Marokkaans, Surinaams, Dominicaanse Republiek, Turks en Nederlands). Acht van hen zijn veroordeeld. Twee zijn er vrijgesproken; tegen één vrijspraak heeft het Openbaar Ministerie hoger beroep aangetekend. Ten aanzien van één verdachte is de strafzaak geseponeerd wegens onvoldoende wettig en overtuigend bewijs. In een situatie als de onderhavige is sprake van verschillende belangen. Aan de ene kant dient de privacy van de betrokkenen te worden gewaarborgd, waardoor gedurende het proces in de strafrechtketen zorgvuldig dient te worden omgegaan met het verstrekken van informatie over verdachten naar hulpinstanties in de buurt. Aan de andere kant is het van belang dat in een dergelijke situatie hulpinstanties op buurtniveau voldoende informatie hebben om adequaat op te kunnen treden. Ik verwijs hiervoor naar de beantwoording door mijn collega van Justitie van vraag 3 van het lid Arib in dezelfde zaak. Verder verwijs ik naar de brief van de staatssecretaris van Justitie en mij <voetnoot nummer="1"/>inzake de samenwerking tussen betrokken instanties bij de aanpak van jeugdcriminaliteit en het daarin opgenomen aspect van de omgang met privacy-regelgeving. </antwoord>
      <antwoord nummer="4 en 5">Politie en openbaar ministerie hebben in deze zaak geen actieve voorlichting gegeven. Hierbij is gehandeld overeenkomstig de richtlijn voorlichting opsporing en vervolging en de aanwijzing bejegening slachtoffers van zedendelicten, beide afkomstig van het College van procureurs-generaal. De richtlijn heeft als uitgangspunt, dat de voorlichting door het openbaar ministerie in concrete strafzaken passief is, tenzij er aanleiding is, bijvoorbeeld in geval van grote maatschappelijke onrust, om over een zaak actief naar buiten te treden. In de aanwijzing is voorgeschreven dat over gepleegde zedenmisdrijven slechts met uiterste terughoudendheid mededeling wordt gedaan aan de pers. Het uitgangspunt van beide beleidsregels is ingegeven door de Wet openbaarheid van bestuur en de Wet Bescherming Persoonsgegevens, op grond waarvan de persoonlijke levenssfeer van slachtoffers, nabestaanden, getuigen en verdachten zoveel mogelijk dient te worden beschermd. Met name is dit van belang als het, zoals in de onderhavige zaak, gaat om minderjarige daders en slachtoffer(s). In casu is er door het openbaar ministerie uit oogpunt van de bescherming van privacybelangen voor gekozen om de zaak niet actief via de media in de publiciteit naar buiten te brengen. Wat de bestuurskolom betreft: op landelijk niveau zijn er terzake geen beleidsafspraken met de gemeenten. </antwoord>
      <antwoord nummer="6">Een tijdige strafrechtelijke reactie op dergelijke ernstige delicten acht ik van groot belang. Dat laat echter onverlet dat tegelijkertijd moet worden onderzocht wat de oorzaken of factoren zijn die (mede) geleid hebben tot het begaan van dit strafbare feit. Wanneer blijkt dat bij minderjarige daders sprake is van achterliggende gezinsproblematiek of pedagogische onmacht van de ouders, dan is, teneinde de kans op recidive zo klein mogelijk te maken, gezinsinterventie (al dan niet met drang of dwang) essentieel. In het kader van het project «Justitie-keten en opvoedingsondersteuning» wordt gezocht naar mogelijkheden om op systematische wijze risicofactoren en achterliggende problematiek te signaleren om, daar waar nodig, ouders met een passende vorm van opvoedingsondersteuning te kunnen versterken in hun opvoedingsverantwoordelijkheid. U zult over genoemd project op korte termijn door de staatssecretaris van Justitie worden bericht. Drie van de elf daders ontvangen in het kader van een maatregel hulp en steun (jeugdreclassering) een behandeling gericht op het krijgen van inzicht met betrekking tot seksualiteit danwel is er een leerstraf seksualiteit opgelegd. Verder heb ik vernomen dat er in september 2000 met alle ouders van de verdachten gesprekken zijn georganiseerd door het stadsdeel; volgens mijn informatie hebben de ouders (nog) niet deelgenomen aan zogenoemde opvoedingscursussen. Het kabinetsbeleid is gericht op zowel preventie als repressie van criminaliteit. Dit beleid is uiteengezet in de nota «criminaliteit in relatie tot de integratie van etnische minderheden» en meer recent in de kabinetsnota «integratie in het perspectief van immigratie» (d.d. 18 januari 2002) waarnaar hier kortheidshalve wordt verwezen. </antwoord>
      <antwoord nummer="8">Een gedwongen opname in een psychiatrisch ziekenhuis vindt uitsluitend plaats op basis van de Wet bijzondere opnemingen psychiatrische ziekenhuizen (Wet Bopz) en geldt alleen als er sprake is van een geestesstoornis die gevaar oplevert dat niet op andere wijze kan worden afgewend dan door een onvrijwillige opname in een psychiatrisch ziekenhuis. Dagopvang is geen alternatief voor gedwongen opname in een psychiatrisch ziekenhuis. Het meisje is in dit kader in augustus en oktober 2001 enige malen gedwongen opgenomen geweest. De kinderrechter heeft vervolgens in november 2001 een machtiging gesloten plaatsing voor het meisje afgegeven. Het meisje is op basis daarvan door de voogdij-instelling in een justitiële jeugdinrichting geplaatst. Het behoort niet tot de verantwoordelijkheden en bevoegdheden van ministers om in een beslissing van de kinderrechter te treden. Het meisje verblijft in het kader van de door de kinderrechter afgegeven machtiging momenteel in een justitiële jeugdinrichting waar tijdelijk – op grond van haar huidige gemoedstoestand – het noodzakelijke toezicht op haar kan worden gehouden. Een plaats in een specifieke residentiële instelling die door alle direct betrokkenen als passend wordt aangemerkt voor de langere termijn komt naar ik heb vernomen binnenkort vrij. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 345" documentnummer="74" documentjaargang="2001-2002">Kamerstuk 26 345, nr. 74, vergaderjaar 2001–2002</noot>
      </noten>
   </antwoorden>
</kvr>
