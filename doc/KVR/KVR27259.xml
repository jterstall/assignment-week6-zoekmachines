<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over Poolse werknemers die in Nederland onder gevaarlijke en ongezonde arbeidsomstandigheden werken. (Ingezonden 11 januari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27259
</item>
         <item attribuut="Inhoud">Vragen naar aanleiding van een uitzending van het tv-programma Netwerk van 9 januari 2007 waaruit bleek dat vier van de ondervraagde uitzendbureaus bereid waren Poolse werknemers uit te zenden naar werkplekken waarvan het vooraf duidelijk was dat er onvoldoende veiligheidsmaatregelen aanwezig zouden zijn. Gevraagd wordt onder meer om de Arbeidsinspectie hier actief controle naar te laten doen. Deze vragen dienen als aanvulling op eerdere vragen van het Tweede Kamerlid Bussemaker (Aanhangsel van de Handelingen 2006-2007, nr. 762).</item>
         <item attribuut="Rubriek">Arbeid (Arbeidsbescherming) Arbeid (Arbeidsomstandigheden) Arbeid (Werknemers)</item>
         <item attribuut="Trefwoorden">Arbeidsbescherming Arbeidsomstandigheden Buitenlandse werknemers</item>
         <item attribuut="Vindplaats">Kamervragen met antwoord 2006-2007, nr. 763, Tweede Kamer</item>
         <item attribuut="Vraagnr_bij_indiening">2060705470</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-02-07</item>
         <item attribuut="Datum_indiening">2007-01-11</item>
         <item attribuut="Document-id">KVR27259</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1641" allpagenumbers="1641 1642" vetnummer="2060705470" code="0607tkkvr763" lopendefooter="Tweede Kamer, vergaderjaar 2006–2007, Aanhangsel" filenaam="KVR27259" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="763" onderwerp="" indiendatum="2007-01-11">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="7 februari 2007), zie ook Aanhangsel Handelingen nr. 746, vergaderjaar 2006–2007">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Vindt u het aanvaardbaar dat vier van de dertien benaderde uitzendbureaus <voetnoot nummer="1"/>bereid waren Poolse werknemers uit te zenden terwijl het vooraf duidelijk was dat er onvoldoende veiligheidsmaatregelen aanwezig zouden zijn? Zo ja, waarom? Zo neen, welke maatregelen gaat u treffen? </vraag>
      <vraag nummer="2">Deelt u de mening van FNV Bondgenoten dat er veel ongelukken gebeuren in niet legale arbeidsverhoudingen waardoor er geen betrouwbare cijfers zijn over het aantal ongelukken als gevolg van onveilige werksituaties? Zo ja, wat is uw oordeel? Zo neen, waarom niet? </vraag>
      <vraag nummer="3">Wat is uw oordeel over de waarneming dat opdrachtgevers via constructies met onderaannemers niet of nauwelijks aansprakelijk kunnen worden gehouden voor ongelukken? </vraag>
      <vraag nummer="4">Bent u bereid in kaart te brengen hoe vaak Poolse en andere buitenlandse werknemers (al dan niet via uitzendbureaus) worden ingezet voor werk onder onveilige en ongezonde arbeidsomstandigheden? Zo ja, hoe en op welke termijn? Zo neen, waarom niet? </vraag>
      <vraag nummer="5">Bent u bereid om op korte termijn maatregelen te treffen om te voorkomen dat Poolse en andere buitenlandse werknemers gebruikt worden voor werk onder onveilige en ongezonde arbeidsomstandigheden? Zo ja, welke maatregelen? Zo neen, waarom niet? </vraag>
      <vraag nummer="6">Bent u bereid om de Arbeidsinspectie actief te laten controleren of uitzendbureaus waarborgen dat hun medewerkers alleen worden uitgezonden naar opdrachtgevers die de Arbeidsomstandighedenwet naleven? Zo ja, hoe en wanneer? Zo neen, waarom niet en hoe wilt u dan voorkomen dat mensen via uitzendbureaus op onveilige en ongezonde werkplekken komen te werken? </vraag>
      <noten afkomstig="vraag">
         <noot nummer="1" datum="2007-01-9" bron=", Netwerk" titel="Het beloofde land (deel 1)">«Het beloofde land (deel 1)», Netwerk, 9 januari 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Bussemaker (PvdA), ingezonden 11 januari 2007 (vraagnummer 2060705360). </toelichting>
   <antwoorden aantal="5">
      <antwoord nummer="1 en 6" voetnoot="1">Op basis van de Arbeidsomstandighedenwet- en regelgeving (Arbowet) is de inlener de werkgever van de uitzendkracht. Op de inlener (feitelijke werkgever) rust de zorgplicht om zo goed mogelijke arbeidsomstandigheden te bewerkstelligen binnen zijn organisatie. Hij doet dit op basis van een risico-inventarisatie en evaluatie (ri&amp;e). De inlener is verplicht een onderdeel van de ri&amp;e (beschrijving van de gevaren en risicobeperkende maatregelen en van de risico’s voor de werknemers op de arbeidsplaats) tijdig te verstrekken aan de uitlener (het uitzendbureau). Deze wettelijke verplichting is gebaseerd op de EU-richtlijn A-typische arbeidsrelaties <voetnoot nummer="1"/>. Het uitzendbureau dient deze informatie aan de uitzendkracht te verstrekken. Daarnaast moet het uitzendbureau de uitzendkracht informatie verschaffen over de beroepskwaliteiten die voor de uitzendbaan vereist zijn. Deze verplichtingen voor uitzendbureaus zijn neergelegd in de Wet allocatie arbeidskrachten door intermediairs (Waadi). De Arbeidsinspectie zal nog dit jaar een project uitvoeren gericht op arbeidsomstandigheden van buitenlandse uitzendkrachten. </antwoord>
      <antwoord nummer="2">Er wordt actief opgetreden tegen niet legale arbeidsverhoudingen op basis van de Wet Arbeid Vreemdelingen. Als een ongeval plaatsvindt waarbij een illegale werknemer het slachtoffer is, handhaaft de Arbeidsinspectie zowel de Arbeidsomstandighedenwet als de Wet Arbeid Vreemdelingen. Verondersteld mag worden dat dergelijke ongevallen vaak niet gemeld worden aan de Arbeidsinspectie. Daardoor zijn geen betrouwbare cijfers te geven over het aantal ongevallen waarbij illegale werknemers betrokken zijn. </antwoord>
      <antwoord nummer="3" voetnoot="2">Uitgangspunten van de Arbowet- en regelgeving zijn de arbeidsplaats en de daar actieve werkgever(s). De (feitelijke) werkgever is verantwoordelijk voor de veiligheid op de arbeidsplaats en de deugdelijkheid van de arbeidsmiddelen. Daarbij is het niet van belang of de arbeidsplaats zich in het bedrijf van de werkgever bevindt of elders. Ook is het niet van belang of gebruik wordt gemaakt van eigen arbeidsmiddelen, dan wel middelen die zijn gehuurd of ter beschikking zijn gesteld door derden. Deze verantwoordelijkheid voor de feitelijke werkgever vloeit voort uit de Europese Kaderrichtlijn arbeidsomstandigheden (artikel 3) <voetnoot nummer="2"/>. Als de opdrachtgever/hoofdaannemer zelf werkzaamheden laat verrichten op de arbeidsplaats met ter beschikking gesteld personeel is hij/zij inlener. Op basis van artikel l van de Arbowet is hij/zij aan te merken als (feitelijke) werkgever. Als de opdrachtgever/hoofdaannemer een doorslaggevende invloed heeft op de op de arbeidsplaats werkzame personen (instructies met betrekking tot de dagelijkse activiteiten: wat, hoe, wanneer) en de verstrekking van materiaal, arbeidsmiddelen en persoonlijke beschermingsmiddelen, is hij/zij aan te merken als feitelijke werkgever. Er is dan sprake van een gezagsrelatie tussen opdrachtgever/hoofdaannemer en de op de arbeidsplaats werkzame personen (arbeid onder gezag in de zin van artikel l Arbowet). Dit is de basis voor de handhaving van de Arbeidsinspectie. </antwoord>
      <antwoord nummer="4">Op basis van de huidige onderzoeken op arbeidsomstandighedenterrein en de beschikbare informatie van de Arbeidsinspectie zijn deze gegevens niet op te leveren. De Arbeidsinspectie zal nog dit jaar een project uitvoeren gericht op arbeidsomstandigheden van buitenlandse uitzendkrachten. </antwoord>
      <antwoord nummer="5">Slechte arbeidsomstandigheden worden in eerste instantie via controle en bestuurlijke handhaving aangepakt door de Arbeidsinspectie. De AI heeft ook eigen strafrechtelijke bevoegdheden op grond van de Arbowet (artikelen 32 (recidive) en 33 (zeer ernstige overtredingen)). Hetzelfde geldt ook voor de Arbeidstijdenwet. Daar waar sprake is van crimineel ondernemerschap ofwel malafide intermediairs, is strafrechtelijk onderzoek door de SIOD naar uitbuiting van arbeiders met een strafbedreiging van maximaal 8 jaar gevangenisstraf mogelijk. De SIOD heeft met de Arbeidsinspectie afspraken gemaakt om signalen over uitbuiting bij de SIOD te melden. Strafrechtelijke onderzoeken naar uitbuiting richten zich op verdachten die inbreuk maken op de geestelijke en lichamelijke integriteit van arbeiders door deze bijvoorbeeld onder (extreem) slechte arbeidsomstandigheden, met slechte arbeidstijden en tegen lage beloning te werk te stellen Binnen het domein van SZW verricht de Sociale Inlichtingen en Opsporingsdienst (SIOD) deze strafrechtelijke onderzoeken. De SIOD heeft vier van dergelijke onderzoeken in 2006 afgerond. Momenteel lopen vijf strafrechtelijke onderzoeken naar uitbuiting van arbeiders. Naast de bestuursrechtelijke en – in zeer ernstige gevallen – strafrechtelijke handhaving van de Arbowet (artikel 33 resp. artikel 32) is er de op artikel 658 (zorgplicht werkgever) van boek 7 te baseren civielrechtelijke aansprakelijkheid. De burgerlijke rechter zal wanneer een werknemer (of nabestaande) op basis van genoemde bepalingen bij de werkgever vergoeding van de geleden schade claimt, bij de vaststelling van de aansprakelijkheid in ogenschouw nemen of de werkgever de voorschriften van de arbowetgeving in acht heeft genomen. Verder is in artikel 171 van boek 6 Burgerlijk Wetboek een civielrechtelijke aansprakelijkheid van de opdrachtgever voor het inschakelen van niet-ondergeschikten geregeld. </antwoord>
      <noten afkomstig="antwoord">
         <noot nummer="1">Richtlijn nr. 91/383/EG van de Raad van de Europese Gemeenschappen van 25 juni 1991 ter bevordering van de verbetering van de veiligheid en de gezondheid op het werk van de werknemers met arbeidsbetrekkingen voor bepaalde tijd of uitzendarbeidsbetrekkingen (Pb EG L 206)</noot>
         <noot nummer="2">Richtlijn nr. 89/391/EEG van de Raad van de Europese Gemeenschappen van 12 juni 1989 betreffende de tenuitvoerlegging van maatregelen ter verbetering van de veiligheid en gezondheid van de werknemers op het werk</noot>
      </noten>
   </antwoorden>
</kvr>
