<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de ministers van Financiën en van Justitie over SWIFT. (Ingezonden 14 maart 2007); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28496
</item>
         <item attribuut="Inhoud">Vragen naar aanleiding artikel 'CIA kijkt via achterdeur mee bij banken' (NRC Handelsblad, 10 maart 2007): banken zouden regelmatig, via Society for Worldwide Interbank Financial Telecommunication (SWIFT) of direct, informatieverzoeken krijgen van Amerikaanse autoriteiten. Indiener wil weten hoe vaak banken dit soort verzoeken krijgen en welke informatie er verstrekt wordt. Wat vinden de ministers ervan dat de Amerikaanse overheid gegevens van Europese burgers vraagt en verkrijgt, buiten reguliere rechtshulpverzoeken om? Op grond van welke rechtsbasis verstrekt SWIFT gegevens aan Amerikaanse instanties? Indiener vraagt de ministers waarom De Nederlandsche Bank in 2002 haar mede-toezichthouder het College Bescherming Persoonsgegevens niet heeft geïnformeerd over de gegevensoverdracht van SWIFT.</item>
         <item attribuut="Rubriek">Bedrijfsleven en industrie (Bank- en verzekeringswezen)</item>
         <item attribuut="Trefwoorden">Bankwezen</item>
         <item attribuut="Vindplaats">Kamervragen met antwoord 2006-2007, nr. 1882, Tweede Kamer</item>
         <item attribuut="Vraagnr_bij_indiening">2060709550</item>
         <item attribuut="Afkomstig_van">Financiën (FIN) Justitie (JUS)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2007-06-28</item>
         <item attribuut="Datum_indiening">2007-03-14</item>
         <item attribuut="Document-id">KVR28496</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3977" allpagenumbers="3977 3978 3979 3980" vetnummer="2060709550" code="0607tkkvr1882" lopendefooter="Tweede Kamer, vergaderjaar 2006–2007, Aanhangsel" filenaam="KVR28496" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1882" onderwerp="" indiendatum="2007-03-14">
         <vrager partij="D66" oorsprong="parlement">Pechtold</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="28 juni 2007), zie ook Aanhangsel Handelingen nr. 1231, vergaderjaar 2006–2007">
         <antwoorder functie="minister" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kunt u aangeven hoe vaak banken (via Society for Worldwide Interbank Financial Telecommunication (SWIFT) of direct) worden geconfronteerd met informatieverzoeken van Amerikaanse autoriteiten <voetnoot nummer="1"/>en welke soort informatie wordt er verstrekt? Weet u voor welke doeleinden deze informatie wordt gebruikt? Zo ja, hoe kunt u ervan op aan dat het (enkel) deze doeleinden zijn? </vraag>
      <vraag nummer="2">Vindt u het acceptabel dat de Amerikaanse overheid niet via reguliere internationale rechtshulpverzoeken gegevens van Europese burgers verkrijgt? </vraag>
      <vraag nummer="3">Kunt u aangeven welke internationale rechtsbasis ten grondslag ligt aan de verstrekking van gegevens door SWIFT aan de Amerikaanse autoriteiten? Wat zijn de gevolgen van deze extraterritoriale werking van het Amerikaanse recht voor de rechtsbescherming van de Nederlandse burger en voor de Nederlandse en Europese soevereiniteit? </vraag>
      <vraag nummer="4">Is het waar dat SWIFT zelf beoordeelt of de, bij administratieve vordering van de Amerikaanse overheid gevraagde, dataset (bulk) ter beschikking kan worden gesteld? Bent u voornemens een onafhankelijke toetsing op deze beoordeling in te bouwen? </vraag>
      <vraag nummer="5">Waarom stellen banken hun cliënten, waarvan (mogelijk) gegevens ter beschikking worden gesteld, hiervan niet schriftelijk op de hoogte? Kunt u erop toezien dat dit wel gebeurt? Welke middelen heeft een cliënt om een dergelijke inzage te voorkomen? </vraag>
      <vraag nummer="6">Hoe ziet u de economische machtspositie van SWIFT? Welke alternatieven hebben banken om gegevens van hun clientèle niet via SWIFT in handen van derden te zien komen? </vraag>
      <vraag nummer="7">Hebt u kennisgenomen van de ontwikkeling van de nieuwe standaard voor het betalingsverkeer in de interne Europese markt, (Single Euro Payments Area (SEPA) en TARGET2), waarbij SWIFT de enige partij is die deze standaard zal gaan draaien op zijn netwerk, waardoor de afhankelijkheid van banken van SWIFT alleen maar toeneemt? Kunt u garanderen dat niet ook het intra-Europese betalingsverkeer ter beschikking van de Amerikaanse autoriteiten komt te staan? </vraag>
      <vraag nummer="8">Kunt u aangeven in hoeverre ook andere Europese branches, bijvoorbeeld het verzekeringswezen of de telecombranche, met een vestiging in de Verenigde Staten met vergelijkbare verzoeken worden geconfronteerd? </vraag>
      <vraag nummer="9">Deelt u de mening dat De Nederlandse Bank (DNB) in 2002 haar collega-toezichthouder, het College Bescherming Persoonsgegevens (CBP), ten onrechte niet heeft geïnformeerd over de gegevensoverdracht van SWIFT? Kunt u DNB hierop aanspreken? </vraag>
      <vraag nummer="10">Kunt u aangeven welke stappen u zult ondernemen om tot een optimale rechtsbescherming van Europese burgers te komen en hoe u de Europese stellingname tegen de Amerikaanse informatieverzoeken, buiten de rechtshulpverlening om, kan versterken? </vraag>
      <noten afkomstig="vraag">
         <noot nummer="1" datum="2007-03-10" bron="NRC Handelsblad, " titel="CIA kijkt via achterdeur mee bij banken">NRC Handelsblad, «CIA kijkt via achterdeur mee bij banken», 10 maart 2007</noot>
      </noten>
   </vragen>
   <antwoorden aantal="9">
      <antwoord nummer="1" voetnoot="1">SWIFT is een in België gevestigde coöperatie die sinds 1977 diensten levert aan momenteel 8000 banken in ruim 200 landen. Hoofdactiviteit van SWIFT is het faciliteren van het internationale betalingsverkeer door middel van het ter beschikking stellen van een netwerk waarover de deelnemende banken betalingsberichten naar elkaar kunnen verzenden. Het berichtenverkeer tussen de banken wordt ondersteund door twee datacentra, waarvan er één in de VS en een ander in de EU is gevestigd. Internationale betalingsopdrachten die via SWIFT verlopen worden op beide locaties opgeslagen (gespiegeld) en voor een periode van ongeveer vier maanden bewaard. Spiegeling van de gegevens in twee datacentra is noodzakelijk om te voorkomen dat de betalingsberichten zoekraken en daardoor niet meer te achterhalen is welke financiële instelling welke betaling heeft gedaan. Ten tijde van het vormgeven van de bedrijfsstructuur in 1977 is de keuze voor twee datacentra op verschillende continenten ook ingegeven door de Koude Oorlog. Na de aanslagen van 11 september 2001 heeft de Amerikaanse regering en de internationale gemeenschap van de bestrijding van terrorisme(financiering) een prioriteit gemaakt. In dit kader is de Amerikaanse locatie van SWIFT door het Amerikaanse Ministerie van Financiën (US Treasury, hierna: UST) via meerdere administratieve dwangbevelen bevolen om bij deze locatie aanwezige gegevens te verstrekken over het internationale betalingsverkeer. Naar aanleiding van deze dwangbevelen zijn door SWIFT afspraken gemaakt met UST over procedures en waarborgen omtrent de verstrekking van de gegevens door SWIFT aan UST. Deze afspraken zijn neergelegd in een Memorandum of Understanding (MoU). Ten aanzien van de aard, omvang en inhoud van de verzoeken om gegevens is het een en ander opgenomen in het rapport van de zogenaamde «Werkgroep artikel 29». Deze Werkgroep adviseert de Europese Commissie over de uitvoering van de EU-Privacyrichtlijn en bestaat uit vertegenwoordigers van de 27 nationale privacytoezichthouders. Voorts zijn een aantal feiten vernomen van SWIFT en UST. – Vanaf 2001 heeft SWIFT ongeveer zestig maal een administratief dwangbevel ontvangen van UST om gegevens te verstrekken. Voor elk nieuw verzoek om gegevens aan SWIFT door UST in het kader van een onderzoek naar de betrokkenheid van een persoon bij terrorismefinanciering moet een nieuw administratief dwangbevel worden uitgevaardigd. – De gegevens in betalingsberichten die via SWIFT gaan zien op: namen van zender en ontvanger, rekeningnummer, bankgegevens, bedrag en een eventuele omschrijving/kenmerk van de betaling; – UST geeft aan dat de gegevens enkel worden gebruikt voor de bestrijding van terrorismefinanciering. Om dit te borgen hebben de partijen in het MoU afspraken gemaakt over de wijze waarop de verzoeken om gegevens moeten plaatsvinden en wat er met de gegevens gebeurt. – De controle op naleving van de afspraken uit het MoU vindt plaats door een onafhankelijk accountantskantoor. – UST heeft ten aanzien van de waarborgen uit het MoU aangegeven dat een speciale hiervoor ingestelde onderzoekscommissie, namelijk de Privacy and Civil Liberties Oversight Board, is ingelicht over het programma en de waarborgen die door SWIFT bedongen zijn. De Oversight Board is belast met de advisering van de Amerikaanse regering op het gebied van privacy in verband met maatregelen die genomen worden in de strijd tegen het terrorisme. <voetnoot nummer="1"/>
      </antwoord>
      <antwoord nummer="2">Uw vraag veronderstelt dat de Amerikaanse overheid gegevens van Europese burgers verkrijgt zonder toepassing van het tussen Nederland en de Verenigde Staten geldende verdrag aangaande wederzijdse rechtshulp in strafzaken van 12 juni 1981 (Trg. 1981, 188). Uit het onderzoek, zoals weergegeven in het rapport in de eerste bijlage (Kamerstuk 27 863, nr. 24), in het bijzonder hoofdstuk 5 en 6, is vooralsnog niet gebleken van verstrekking van gegevens van Europese burgers in het kader van een strafrechtelijk onderzoek zonder toepassing van het hiervoor genoemde verdrag. In het rapport is sprake van een geval waarin een Nederlands bedrijf is benaderd door vertegenwoordigers van het Department of Justice met een verzoek om gegevens te verstrekken die zich in Nederland bevinden. De precieze aard van het onderzoek in het kader waarvan dit is gebeurd is nog niet duidelijk. Dit voorval zal door vertegenwoordigers van het ministerie van Justitie aan de orde worden gesteld tijdens het regulier overleg wederzijdse rechtshulp met vertegenwoordigers van het Department of Justice dat is voorzien voor september dit jaar, teneinde de precieze aard van het onderzoek te achterhalen en de zienswijze van de VS vertegenwoordigers op de al dan niet toepasselijkheid van het rechtshulpverdrag. </antwoord>
      <antwoord nummer="3 en 4" voetnoot="2">Alvorens inhoudelijk in te gaan op deze vragen is het van belang te benadrukken dat de nationale en Europese privacyregelgeving primair persoonsgegevens binnen de EU beschermen. Wel reguleert deze regelgeving de doorgifte van persoonsgegevens aan een derde land, zoals de VS. Doorgifte aan een derde land is op grond van de Privacyrichtlijn alleen toegestaan indien een derde land een passend beschermingsniveau van gegevensbescherming heeft. Wanneer dit niet het geval is, zoals bij de VS, dan bestaan er een aantal manieren waarop doorgifte van persoonsgegevens legaal kan plaatsvinden. De twee belangrijkste zijn: 1) toepassing van de uitzonderingen binnen de Privacyrichtlijn en 2) het sluiten van overeenkomsten met derde landen zonder passend beschermingsregime. Aangezien de VS geen passend beschermingsniveau kennen en brede gebruikmaking van de uitzonderingen in de Privacyrichtlijn onwenselijk is, is het sluiten van overeenkomsten met de VS op basis van de Privacyrichtlijn noodzakelijk om gegevensuitwisseling met de VS mogelijk te maken. Voorbeelden van dit laatste zijn de verdragen welke zijn gesloten met de VS inzake de doorgifte van persoonsgegevens vanuit de EU naar de VS, zoals Safe Harbor en het Verdrag inzake PNR gegevens (Passenger name records) <voetnoot nummer="2"/>. Zoals de Europese privacytoezichthouders hebben geconstateerd vindt de huidige doorgifte van de gegevens van SWIFT EU naar SWIFT VS niet plaats op een juridisch voldoende basis. Dit betreft de overtreding van de nationale en Europese privacyregelgeving. De overtreding wordt primair niet gevormd door het verstrekken van de gegevens aan de overheid van de VS, maar het transport naar een land zonder passend beschermingsniveau. SWIFT verstrekt gegevens uit het datacentrum in de VS indien zij daartoe wordt gedagvaard door de Amerikaanse overheid. Bij deze informatieverstrekking door SWIFT is geen sprake van extraterritoriale werking van VS regels, maar gebruikmaking van nationale bevoegdheden door de Amerikaanse autoriteiten. Immers, de gegevens bevinden zich op het grondgebied van de VS en de verstrekking van de gegevens vindt plaats op basis van Amerikaans recht. Een internationale rechtsbasis is niet benodigd. Graag merken we hier op dat Nederland onverminderd het doel van de gegevensverstrekking door SWIFT aan de Amerikaanse autoriteiten onderschrijft, namelijk de bestrijding van de financiering van terrorisme. Uitwisseling van financiële gegevens tussen de EU en de VS voor dit doel is dan ook niet onwenselijk, maar noodzakelijk en gebruikelijk, mits dat gebeurt met voldoende waarborgen. Om de financiering van het terrorisme te kunnen blijven bestrijden met inachtneming van voor de bescherming van persoonsgegevens is samenwerking tussen de EU en de VS nodig. Een combinatie van een juridische oplossing met extra waarborgen wordt dan ook nagestreefd door ons, zoals dit in de eerste bijlage bij dit rapport nader is uitgewerkt (paragraaf 3 van onderdeel A). Verder merken wij hier op dat de Nederlandse regering weinig mogelijkheden heeft om een onafhankelijke toetsing van de door de Amerikaanse overheid uitgevaardigde administratieve dwangbevelen af te dwingen op Amerikaans grondgebied. Wel wordt momenteel in Europees kader gewerkt aan een oplossing, in samenwerking met de VS. Deze wordt zoals hierboven gemeld in de eerste bijlage bij deze brief, onder A, nader toegelicht. </antwoord>
      <antwoord nummer="5" voetnoot="3">In overleg met het College bescherming persoonsgegevens heeft de Nederlandse vereniging van banken (NVB) een aantal acties geformuleerd om de cliënten van de Nederlandse banken op de hoogte te stellen van de mogelijkheid dat hun gegevens in de VS door de Amerikaanse autoriteiten kunnen worden opgevraagd bij SWIFT. Ten eerste heeft de NVB op 17 april jl. een advertentie geplaatst in diverse landelijke dagbladen. Daarnaast zullen banken hun cliënten op diverse nog nader te bepalen wijzen, ook individueel, informeren. Dit informeren van de cliënten van de banken vindt overigens plaats in aanvulling op de benadering die de banken hanteren overeenkomstig de Gedragscode Verwerking Persoonsgegevens Financiële Instellingen, die in 2003 met het CBP werd overeengekomen. <voetnoot nummer="3"/>Ten aanzien van de vraag of er middelen zijn om inzage te voorkomen kan ik uw Kamer melden dat deze niet aanwezig zijn wanneer wordt gekozen voor een internationale betaling via SWIFT. </antwoord>
      <antwoord nummer="6" voetnoot="4">SWIFT is een initiatief van de internationale banken gezamenlijk, het is een coöperatie, die op een zo efficiënt en betrouwbaar mogelijke wijze internationaal betalen mogelijk heeft gemaakt. Er bestaat geen vergelijkbaar alternatief voor de banken. Overigens kan worden aangenomen dat het bij elke internationale betaling het de bedoeling is van de klant dat er gegevens naar een ander land gaan. Dit is ook door de Europese Commissie bij de totstandkoming van de Privacyrichtlijn onderkend. Ook de Nederlandse regering heeft, tijdens de behandeling van Wet bescherming persoonsgegevens in 2000, het doen van een internationale betaling via een bank aangehaald als een specifieke situatie waarin gegevensverkeer mogelijk is met derden landen die geen passend beschermingsniveau bieden. <voetnoot nummer="4"/>
      </antwoord>
      <antwoord nummer="7">Zoals ik uw Kamer ook meldde in mijn brief van 6 maart 2007 zal de introductie van TARGET2 geen wijziging betekenen wat betreft het gebruik van SWIFT. Het huidige TARGET systeem maakt ook gebruik van SWIFT. Wel worden door het Europese stelsel van Europese centrale banken voorbereidingen getroffen om ervoor te zorgen dat het betalingsverkeer via het TARGET systeem geheel in overeenstemming zal zijn met de Privacyrichtlijn. Wat betreft de totstandkoming van SEPA hebben wij van DNB vernomen dat deze ontwikkeling geen gevolgen zal hebben voor de hoeveelheid persoonsgegevens van EU-burgers die in de VS wordt opgeslagen. SEPA is eenvoudig gezegd een set afspraken waaraan Europese betalingen moeten voldoen, deze kunnen door SWIFT, maar ook door andere aanbieders worden uitgevoerd. Indien SWIFT een intra-Europese betalingsopdracht uitvoert, in het kader van SEPA afspraken, dan zullen er geen tot personen te herleiden gegevens in de VS worden opgeslagen. </antwoord>
      <antwoord nummer="8">Zoals uit het rapport in de eerste bijlage bij deze brief duidelijk wordt gemaakt is het voor de VS binnen diverse kaders mogelijk om aan multinationale ondernemingen direct informatie te verzoeken (die eventueel niet in de VS aanwezig is). De situatie waarin deze ondernemingen enerzijds verplicht zijn mee te werken in de VS om gegevens te verstrekken en anderzijds gebonden zijn aan Europese (privacy)regels geldt niet alleen voor financiële instellingen. Ook andere sectoren en ondernemingen in andere Europese landen kunnen hier mee te maken hebben. Deze materie zal zoals in het rapport is aangegeven op de EU agenda worden gezet. </antwoord>
      <antwoord nummer="9" voetnoot="5 6">Zoals in de beantwoording van de schriftelijke vragen van de Kamerleden Van Bommel, De Wit en Koenders,, 8 september 2006 <voetnoot nummer="5"/>, aan uw Kamer is gemeld, is door de Nederlandse regering geen mededeling gedaan over gegevensverstrekking van SWIFT aan UST, omdat dit de onderzoeken naar terrorismefinanciering van de Amerikaanse autoriteiten zou kunnen schaden. De Nederlandse regering was wel op de hoogte van de gegevensverstrekking door SWIFT aan UST. De president van De Nederlandsche Bank (DNB), evenals de presidenten van de nationale banken van de andere zogenaamde G10-landen, werd in 2002 door de Federal Reserve Board (Amerikaanse Centrale Bank) op de hoogte gesteld van de gegevensverstrekking aan de UST <voetnoot nummer="6"/>. Gezien het uitzonderlijke karakter van deze berichtgeving heeft de president van DNB mij (in dit geval de vorige minister van Financiën) op de hoogte gesteld. Door de toenmalige minister van Financiën zijn vervolgens de departementen van Justitie en Binnenlandse Zaken ingelicht. De informatie van SWIFT omtrent de gegevensverstrekking aan UST is vertrouwelijk behandeld aangezien de Nederlandse regering zich bewust was van het belang van onbekendheid van het Amerikaanse programma bij potentiële (financiers van) terroristen. In een later stadium is nogmaals gekeken naar de privacyaspecten en is er informatie opgevraagd bij SWIFT en de Amerikaanse autoriteiten met betrekking tot de ingebouwde zekerheden en de nadere invulling van de gegensverstrekking van SWIFT aan UST. De feiten die toentertijd bekend waren, leidden niet tot de conclusie dat er in strijd met Nederlands privacywetgeving werd gehandeld. Mogelijk ten overvloede merk ik op dat het destijds niet gepast zou zijn geweest wanneer DNB zelfstandig het CBP had ingelicht. DNB heeft, gezien de aard van de informatie die zij kreeg, het Ministerie van Financiën ingelicht. Het Ministerie van Financiën heeft toen, in overleg met de Ministeries van Justitie en BZK, besloten geen bekendheid aan het programma te geven en ook geen melding te doen aan het CBP. </antwoord>
      <antwoord nummer="10">Er bestaan diverse formele wegen waarlangs informatie-uitwisseling tussen de VS en Nederland kan plaatsvinden. Op deze formele wegen is in het rapport in bijlage 1 bij deze brief nader ingegaan. In dit rapport komt ook de vraag aan de orde of en zo ja in welke mate door vestigingen van Nederlandse banken in de VS – op verzoek van de Amerikaanse autoriteiten – direct informatie is verstrekt die zich niet in de VS bevond, buiten de bestaande formele wegen om (directe informatieverstrekking). Voor de te ondernemen acties met betrekking tot deze materie verwijs ik u naar het genoemde verslag van het onderzoek naar de directe informatieverstrekking. </antwoord>
      <noten afkomstig="antwoord">
         <noot nummer="1">Website van de Privacy and Civil Liberties Oversight Board is www.privacyboard.gov. Een artikel van de New York Times over de inlichting van de Oversight Board is te vinden op http://www.nytimes.com/2006/11/29/washington/29nsa.html?ex+1322456400&amp;en= caef935f25bda1c4&amp;ei=5088&amp;partner=rssnyt&amp; emc=rss</noot>
         <noot nummer="2">Zie met betrekking tot PNR gegevens de Mededeling van de Europese Commissie van 16 juni 2006 inzake opzegging van de overeenkomst tussen de Europese Gemeenschap en de Verenigde Staten van Amerika inzake de verwerking en overdracht van PNR-gegevens door luchtvaartmaatschappijen aan het Bureau of Customs and Border Protection van het ministerie van Binnenlandse Veiligheid van de Verenigde Staten van Amerika, COM(2006)335 definitief</noot>
         <noot nummer="3">De Gedragscode is gepubliceerd in Staatscourant van 4 februari 2003, nr. 23, pagina 16</noot>
         <noot nummer="4">Kamerstukken II 1999–2000, 27 043, nr. 1, p. 5</noot>
         <noot nummer="5" documenttype="Kamervragen">Aanhangsel Handelingen, II 2005–2006, nr. 2105.</noot>
         <noot nummer="6">Dit gebeurde in het zogenaamde G10 Governorsoverleg. Hierin zitten naast Nederland: België, Canada, Duitsland, Frankrijk, Italië, Japan, het Verenigd Koninkrijk en de Verenigde Staten, Zweden en Zwitserland</noot>
      </noten>
   </antwoorden>
</kvr>
