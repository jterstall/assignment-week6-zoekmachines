<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Ham en Bakker (beiden D66) aan de staatssecretaris van Onderwijs, Cultuur en Wetenschap over de bachelor-masterstructuur. (Ingezonden 22 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26354
</item>
         <item attribuut="Inhoud">Vragen naar aanleiding van berichten dat een behoorlijk aantal studenten 'oude stijl' in de problemen deigt te komen omdat bij de universiteiten waaraan zij studeren de termijn voor het afronden van hun studie 'oude stijl' afloopt. Indieners willen weten of universiteiten zelf kunnen bepalen wanneer de termijn afloopt en hoe ze de overgangsregeling invullen? Kennelijk bestaan er tussen universiteiten en zelfs tussen faculteiten van universiteiten verschillen in de overgangsregeling. Met het aflopen van de termijn lopen studenten 'oude stijl' die alleen nog hun scriptie moeten schrijven, het risico in de overgang naar de bachelor-masterstructuur vakken opnieuw te moeten volgen.</item>
         <item attribuut="Rubriek">Hoger onderwijs (Studenten) Hoger onderwijs (Universiteiten en hogescholen)</item>
         <item attribuut="Trefwoorden">Studenten Universiteiten</item>
         <item attribuut="Vindplaats">Kamervragen met antwoord 2005-2006, nr. 2123, Tweede Kamer</item>
         <item attribuut="Vraagnr_bij_indiening">2050617830</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Van der Ham</persoon>
            <persoon partij="D66">Bakker</persoon>
         </item>
         <item attribuut="Datum_reaktie">2006-09-12</item>
         <item attribuut="Datum_indiening">2006-08-22</item>
         <item attribuut="Document-id">KVR26354</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4513" allpagenumbers="4513 4514" vetnummer="2050617830" code="0506tkkvr2123" lopendefooter="Tweede Kamer, vergaderjaar 2005–2006, Aanhangsel" filenaam="KVR26354" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2123" onderwerp="" indiendatum="2006-08-22">
         <vrager partij="D66" oorsprong="parlement">Van der Ham</vrager>
         <vrager partij="D66" oorsprong="parlement">Bakker</vrager>
         <vraagt-aan>de staatssecretaris van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-09-12">
         <antwoorder functie="staatssecretaris" ministerie="Onderwijs, Cultuur en Wetenschap">Bruins</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het u bekend dat een behoorlijk aantal studenten «oude stijl» in de problemen dreigt te komen met hun studie omdat bij de universiteiten waaraan zij studeren de termijn voor het afronden van hun studie «oude stijl» afloopt? Zo ja, om hoeveel studenten gaat het hier? </vraag>
      <vraag nummer="2">Is het waar dat universiteiten zelf kunnen bepalen wanneer deze termijn afloopt en hoe ze de overgangsregeling invullen? Zo ja, is het waar dat er tussen universiteiten verschil bestaat met betrekking tot de gekozen overgangsregeling? </vraag>
      <vraag nummer="3">Is het waar dat binnen universiteiten verschillende faculteiten verschillende overgangsregelingen hanteren? </vraag>
      <vraag nummer="4">Is het waar dat universiteiten verplicht zijn de door hen opgestelde overgangsregeling uit te werken in de Onderwijs- en Examenregeling? Zo ja, voldoen alle universiteiten aan deze voorwaarde en hebben zij alle bepalingen betreffende de overgangsregeling in de Onderwijs- en Examenregeling opgenomen? Bent u bereid universiteiten die geen juiste invulling aan deze voorwaarde geven, hierop aan te spreken? </vraag>
      <vraag nummer="5">Hoeveel studenten hebben een klacht ingediend tegen de overgangsregeling van hun universiteit of de wijze waarop deze wordt toegepast? Bij hoeveel van deze klachten speelde een rol dat er geen of onvoldoende rekening werd gehouden met bijzondere omstandigheden die tot studievertraging hebben geleid? </vraag>
      <vraag nummer="6">Hoe oordeelt u over de informatievoorziening van de verschillende universiteiten aan individuele studenten met betrekking tot de overgangsregeling? Is het waar dat sommige studenten slechts op zeer korte termijn te horen hebben gekregen dat de overgangstermijn voor hen ten einde liep? </vraag>
      <vraag nummer="7">Is het waar dat ook voor studenten «oude stijl» die alleen nog een scriptie moeten schrijven een termijn geldt waarbinnen zij dit moeten doen om te voorkomen dat zij in de bachelor-masterstructuur terecht komen? </vraag>
      <vraag nummer="8">Is het waar dat deze studenten bij de overgang naar de bachelor-masterstructuur vaak vakken opnieuw moeten volgen? Zo ja, deelt u de mening dat het opnieuw moeten volgen van vakken deze studenten, die vaak al een baan hebben en hun scriptie daarnaast schrijven, in een moeilijke positie kan brengen en dat dit de kans vergroot dat zij hun studie niet afmaken? Vindt u dit een wenselijke ontwikkeling? </vraag>
      <vraag nummer="9">Bent u bereid ervoor te zorgen dat studenten «oude stijl» die alleen nog hun scriptie hoeven te schrijven zich niet gedwongen zien extra vakken te volgen om hun studie af te ronden? Zo ja, welke maatregelen gaat u daartoe nemen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Dat was mij niet bekend. Vorig jaar meldde de inspectie in het rapport «BaMa ontkiemt» (2005) immers dat ouderejaars zonder veel of grote problemen in het oude stelsel blijken te kunnen af studeren. (Vooral) jongerejaars stappen soepel over van het oude stelsel naar het nieuwe. Sindsdien zijn er geen signalen binnengekomen (niet van de studentenbonden, de instellingen of de Inspectie van het Onderwijs) dat er een groot probleem dreigt. Ik heb bij de LSVb en het ISO navraag gedaan. Ik heb begrepen dat er bij de LSVb een twintigtal meldingen is binnengekomen van studenten «oude stijl» die alleen nog een scriptie moeten doen. Deze studenten hebben te horen gekregen dat als zij de scriptie niet voor een bepaalde tijd (in sommige gevallen vóór 1 september 2007, in andere gevallen vóór 1 september 2006) afronden, zij de masteropleiding zullen moeten volgen. </antwoord>
      <antwoord nummer="2">De wet schrijft geen specifieke overgangsregeling voor. Wel schrijft de wet voor dat het instellingsbestuur de opleiding in stand dient te houden tot een zodanig tijdstip dat de voor de opleiding ingeschreven studenten en extraneï de opleiding aan dezelfde instelling of aan een andere instelling binnen een redelijke tijd kunnen voltooien. De instelling bepaalt dus zelf wat een redelijke termijn is waarbinnen een student de mogelijkheid heeft om de ongedeelde opleiding af te ronden. Uit het eerder aangehaalde rapport «BaMa ontkiemt» van de inspectie blijkt dat deze termijn per universiteit verschilt en in het algemeen tot het studiejaar 2006/2007 reikt. </antwoord>
      <antwoord nummer="3">Dit is onbekend. De inspectie monitort de invoering van de bachelor-masterstructuur. Daarbij heeft de inspectie ook gekeken naar de overgangsregelingen, maar niet naar de verschillen tussen faculteiten. Ik kan mij goed voorstellen dat er verschillen zijn tussen de faculteiten, omdat de specifieke situatie van de faculteiten (bijvoorbeeld het verschil tussen het doctoraalprogramma en het bachelor-masterprogramma, aantal studenten «oude stijl», gemiddelde studieduur) kan verschillen. Ik zie geen reden om dergelijke verschillen te onderzoeken. </antwoord>
      <antwoord nummer="4">Neen, de universiteiten zijn niet verplicht de door hen opgestelde overgangsregeling op te nemen in de Onderwijs- en Examenregeling (zie ook mijn antwoord op vraag 2). De wet schrijft wel voor dat universiteiten verschillende aspecten die met de overgang naar de bachelor-masterstructuur te maken hebben moeten regelen, zoals de termijn gedurende welke een opleiding in afbouw in stand wordt gehouden, de omrekening van behaalde studiepunten en de vrijstellingsregeling. Deze aspecten moeten in de Onderwijs- en Examenregeling vastgelegd worden. De universiteiten kunnen ervoor kiezen deze aspecten daarnaast in een aparte overgangsregeling op te nemen, wat meer herkenbaarheid oplevert en waarin de universiteit ook andere aspecten op kan nemen die niet wettelijk voorgeschreven zijn. Veel universiteiten doen dit ook (BaMa ontkiemt. Ondersteunend rapport, Inspectie van het Onderwijs, 2005). Het is echter niet wettelijk verplicht. </antwoord>
      <antwoord nummer="5">Het aantal klachten dat is ingediend bij de eigen instelling is niet bekend. De resultaten van het eerder aangehaalde inspectie-rapport «Bama ontkiemt» geven geen aanleiding dit te onderzoeken. De inspectie heeft dit jaar één klacht ontvangen. Deze had betrekking op de (onvoldoende) erkenning van resultaten van de «oude» studie. </antwoord>
      <antwoord nummer="6">Uit onderzoek van de inspectie blijkt dat de meeste opleidingen voorlichting hebben gegeven over de termijnen voor afronding van het oude programma (BaMa ontkiemt. Ondersteunend rapport, Inspectie van het Onderwijs, 2005). Het is niet uit te sluiten dat in incidentele gevallen studenten niet actief op de hoogte zijn gesteld. Studenten hebben, met het oog op de planning van hun studie, echter ook een eigen verantwoordelijkheid zich op de hoogte te stellen van de geldende termijnen voor afronding van het oude programma, zoals onder meer kenbaar uit de Onderwijs- en Examenregeling en het Studentenstatuut. </antwoord>
      <antwoord nummer="7">Voor de studenten – ongeacht de fase van hun studie – geldt de afbouwtermijn. Overigens lijkt mij de termijn die studenten «oude stijl» tot nu toe hebben gekregen voldoende toereikend om hun studie af te ronden. Het is gebruikelijk de cursusduur + 1 jaar te hanteren als redelijke termijn. De bachelor-masterstructuur is bij de meeste opleidingen in 2002 ingevoerd. De studenten, die in 2001 of eerder met de studie zijn begonnen, wisten sinds die datum dat de opleiding in afbouw verkeert en konden ervoor kiezen om de «oude» studie voort te zetten. Vooral jongerejaars zijn overgestapt naar de «nieuwe» opleiding. De meeste studenten voor wie de termijn nu afloopt zijn waarschijnlijk vóór 2001 ingestroomd en studeren dus al langer dan vijf jaar. Als de termijn voor de student vanwege bijzondere omstandigheden niet redelijk is, behoort het tot de verantwoordelijkheid van de instelling om daarvoor een voorziening te treffen. Ook kan de instelling in individuele gevallen met studenten afspraken maken voor vrijstellingen voor de masteropleiding. </antwoord>
      <antwoord nummer="8">Dit is onbekend. Wel heeft de LSVb meldingen ontvangen die daar mogelijk op duiden (zie mijn antwoord op vraag 1). Overigens is in de OER de geldigheidsduur van de met goed gevolg afgelegde tentamens vastgelegd. Met andere woorden: het kan altijd voorkomen dat studenten opnieuw vakken moeten volgen als de geldigheidsduur van reeds afgelegde tentamens wordt overschreden; dit heeft geen specifieke relatie met de invoering van de bachelor-masterstructuur. </antwoord>
      <antwoord nummer="9">Neen, ik ben daartoe niet bereid. Voor mijn motivering verwijs ik naar mijn antwoorden op de vragen 6, 7 en 8. Het gaat hier om bevoegdheden van de instelling en niet van de minister, met een verantwoordelijkheid voor de instelling én de student. Het gaat om zaken die zich afspelen in de relatie tussen de instelling en de individuele studenten die ook bij uitstek tussen hen opgelost moeten worden. In het uiterste geval kan de student, als hij of zij meent dat de instelling in gebreke is gebleven (bijvoorbeeld verkeerde informatie, termijn niet redelijk), in beroep gaan bij de rechter. Mijn indruk is overigens dat het om een beperkt aantal gevallen gaat. </antwoord>
      <noten afkomstig="antwoord"/>
   </antwoorden>
</kvr>
