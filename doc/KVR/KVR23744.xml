<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="19">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de kraamzorgveiling. (Ingezonden 5 augustus 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23744
</item>
         <item attribuut="Inhoud">Vragen naar aanleiding van bericht in de Telegraaf van 16 juni 2005, dat dezelfde persoon onder wiens leiding Kraamzorg Nederland en de vestigingen Leiden, Den Haag en Hoekse Waard failliet zijn gegaan, nu voor de derde keer betrokken is bij de start van een bedrijf, namelijk Zorg Nederland bv. Vragen over o.a. de schuld van 5 miljoen euro bij het UWV, de constatering van de curator dat er geen premies t.b.v. spaarloonregelingen zijn afgedragen, mogelijke belangenverstrengeling omdat de persoon die eerst werkzaam was voor Kraamzorg Nederland nu eigenaar is van de kraamzorgveiling, en de praktijken van zorgverzekeraars Achmea en Menzis.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Gezondheidszorg (Maatschappelijke gezondheidszorg) Gezondheidszorg (Zorginstellingen)</item>
         <item attribuut="Trefwoorden">Faillissementen Kraamverzorging</item>
         <item attribuut="Vindplaats">Kamervragen met antwoord 2004-2005, nr. 2298, Tweede Kamer</item>
         <item attribuut="Vraagnr_bij_indiening">2040519300</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-08-29</item>
         <item attribuut="Datum_indiening">2005-08-05</item>
         <item attribuut="Document-id">KVR23744</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4607" allpagenumbers="4607 4608 4609" vetnummer="2040519300" code="0405tkkvr2298" lopendefooter="Tweede Kamer, vergaderjaar 2004–2005, Aanhangsel" filenaam="KVR23744" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2298" onderwerp="" indiendatum="2005-08-5">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-08-29">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="19">
      <vraag nummer="1">Wat is uw reactie op het feit dat dezelfde persoon onder wiens leiding Kraamzorg Nederland en de vestigingen Leiden, Den Haag en Hoekse Waard failliet zijn gegaan nu voor de derde keer betrokken is bij de start van een bedrijf, namelijk Zorg Nederland bv? Deelt u de mening dat dit een vreemde gang van zaken is? Zo neen, waarom niet? </vraag>
      <vraag nummer="2">Wat is uw reactie op het feit dat na het laatste faillissement van Kraamzorg Nederland, twee ex-directeuren van het failliete Kraamzorg Nederland, nu de nieuwe eigenaar zijn van Zorg Nederland bv, dat sinds 22 april 2005 onderdeel is van Bruggink bv, welke 100% aandelen heeft bij Agile investments, waarvan de heer L.P.S de eigenaar is? </vraag>
      <vraag nummer="3">Bent u op de hoogte van en wat is uw reactie op de schuld van 5 miljoen euro, die Kraamzorg Nederland bij het UWV heeft? </vraag>
      <vraag nummer="4">Bent u op de hoogte van en wat is uw reactie op de anonieme aangifte bij de belastingdienst en de constatering van de curator van Kraamzorg Nederland dat er o.a. geen premies aan het UWV en PGGM ten behoeve van spaarloonregelingen zijn afgedragen, en er een grote som geld aan bevallingsverlofuitkeringen is verdwenen? </vraag>
      <vraag nummer="5">Bent u bereid een onderzoek naar de bovengeschetste vreemde gang van zaken in te stellen? Zo neen, waarom niet? </vraag>
      <vraag nummer="6">Is er door het OM een onderzoek ingesteld naar het faillissement of andere vormen van fraude? Zo ja, met welk resultaat? Zo neen, bent u bereid te bewerkstelligen dat dit onderzoek er alsnog komt? Zo neen, waarom niet? </vraag>
      <vraag nummer="7">Wat is uw reactie op de situatie waarin eenzelfde persoon die eerst werkzaam is geweest voor Kraamzorg Nederland, nu werkzaam is voor de zorgveiling en zich bezighoudt met de financiën van de kraamzorgveiling? Wat is uw reactie op het feit dat dezelfde persoon die zich in het verleden heeft beziggehouden met het oprichten van een Onderneming Raad bij Kraamzorg Nederland en nu de eigenaar is van de kraamzorgveiling? Lijkt hier niet op z’n minst sprake van belangenverstrengeling tussen de kraamzorgveiling en het voormalige Kraamzorg Nederland? </vraag>
      <vraag nummer="8">Bent u op de hoogte van en wat is uw reactie op de constatering dat vlak na het faillissement van Kraamzorg Nederland, de kraamveiling heeft stil gelegen? Wat was daarvan de reden? Bent u bereid hiernaar een onderzoek in te stellen? </vraag>
      <vraag nummer="9">Wat is uw reactie op het feit dat kraamzorginstellingen een boete krijgen opgelegd van zorgverzekeraar Achmea als zij niet bieden op de aangegeven driecijferige postcodegebieden, en Menzis direct het contract ontbindt? Zo ja, vindt u dit aanvaardbaar en kunt u dit toelichten? </vraag>
      <vraag nummer="10" voetnoot="1">Heeft Achmea in het kraamzorgveilingcontract vastgelegd dat de voorkeur van verzekerde voor een kraamcentrum wordt gehonoreerd? Zo ja, klopt het dat in de praktijk blijkt dat het voorkomt dat deze zorgverzekeraar de hoogst geboden korting honoreert in plaats van de voorkeur van verzekerde? Zo ja, bent u van mening dat de voorkeur van verzekerde hierdoor niet strookt met de keuzevrijheid? Wat gaat u ondernemen om dit probleem op te lossen? <voetnoot nummer="1"/>
      </vraag>
      <vraag nummer="11">Wat is uw reactie op het feit dat de zorgveiling niet transparant blijkt te zijn, omdat het kraamzorgcentrum alleen op postcode biedt en daardoor geen zicht heeft op de geschiedenis en huidige persoonlijke situatie van verzekerde? </vraag>
      <vraag nummer="12">Klopt het dat er geen transparantie is over de biedingen die plaatsvinden op de veilingen, en er theoretisch dus «fake» biedingen tussen kunnen zitten om de prijs te drukken? Op welke wijze wordt hierop gecontroleerd, en welke garantie bestaat dat dit niet gebeurt? </vraag>
      <vraag nummer="13">Wat is uw reactie op het feit dat verzekerde onwetend kan zijn over het feit dat zij op de veiling wordt aangeboden? </vraag>
      <vraag nummer="14">Wat is uw mening over het feit dat Achmea de kraamzorginstellingen verplicht een Achmea indicatieprotocol te hanteren? Vindt u het aanvaardbaar dat Achmea hiermee de professionaliteit van de kraamzorginstellingen ondermijnt, en op deze wijze plaats neemt op de stoel van de kraamzorginstellingen? Zo ja, waarom? Zo neen, wat gaat u ondernemen? </vraag>
      <vraag nummer="15">Klopt het dat Achmea in het kraamzorgveilingcontract heeft vastgelegd dat, indien de indicatiestelling plaatsvindt 24 uur voor, tijdens of na de bevalling, dit als een zogenaamde herindicatie wordt beschouwd waardoor het bedoelde tarief niet in rekening kan worden gebracht bij de zorgverzekeraar? Zo ja, vindt u het acceptabel dat een kraamzorginstelling niet wordt betaald voor de indicatiestelling, terwijl hieraan wel tijd en personeel wordt besteed? </vraag>
      <vraag nummer="16">Erkent u dat het kunnen bieden op een cliënt in het buitengebied van de zorgverzekeraar tot gevolg kan hebben dat een kraamverzorgende niet binnen een uur na oproep ter plekke is, zoals in het contract van Achmea wordt vermeld? Wat is uw reactie hierop? </vraag>
      <vraag nummer="17">Klopt het dat in het Menzis kraamzorgveilingcontract de oproeptermijn niet is vastgelegd? Welke maatregelen gaat u nemen om er voor te zorgen dat de oproeptermijn wel contractueel wordt vastgelegd, om te voorkomen dat kraamverzorgenden onverantwoord lang moeten reizen? </vraag>
      <vraag nummer="18">Vindt u het aanvaardbaar dat in het Achmea kraamzorgveilingcontract is vastgelegd dat bij een ongeplande verhuizing van verzekerde naar buiten het werkgebied van het kraamcentrum het centrum zelf verantwoordelijk is voor het uitzetten van de zorgvraag bij een kraamcentrum in de nieuwe woonplaats van de verzekerde? Zo ja, kunt u dit toelichten? Zo neen, wat gaat u ondernemen om er voor te zorgen dat de verantwoordelijkheid hiervoor terecht komt bij de zorgverzekeraar? </vraag>
      <vraag nummer="19">Bent u bereid, gezien het gebrek aan transparantie, gebrek aan inzicht en een groot aantal vragen over de werkwijze van de kraamzorgveiling, mede over de achtgrond en voorgeschiedenis van betrokkenen, op korte termijn een onderzoek in te stellen, en per direct gedurende dat onderzoek de veiling stil te leggen? </vraag>
      <noten afkomstig="vraag">
         <noot nummer="1" datum="2005-06-16" bron="De Telegraaf">De Telegraaf, 16 juni 2005</noot>
      </noten>
   </vragen>
   <antwoorden aantal="19">
      <antwoord nummer="1">Vanuit zorgverleningperspectief is een faillissement (of meerdere faillissementen) geen aanleiding tot een beroepsverbod. In hoeverre sprake is van een vreemde gang van zaken, daar kan ik geen uitspraak over doen. Ik heb in dit soort kwesties alleen een verantwoordelijkheid in verband met de continuïteit van zorg. </antwoord>
      <antwoord nummer="2">Het staat in Nederland iedereen vrij om een onderneming te starten en om daar financiers voor te zoeken. </antwoord>
      <antwoord nummer="3">Ik wist niet dat Kraamzorg Nederland een schuld van 5 miljoen euro heeft bij het UWV en ik hoef zulke details ook niet te weten van al de instellingen die zorg verlenen. Het is nu aan de curator om een en ander te onderzoeken, af te handelen en personen aan te spreken die verwijtbaar hebben gehandeld. </antwoord>
      <antwoord nummer="4">Ik ben niet op de hoogte van de anonieme aangifte bij de belastingdienst. Het is vervelend als inderdaad blijkt dat er rekeningen onbetaald blijven en/of afgesproken diensten niet worden geleverd of dat grote sommen geld zijn verdwenen. Echter, de exploitatie van zorginstellingen is een verantwoordelijkheid van bestuur en toezichthouders van die zorginstellingen. En de verantwoordelijkheid voor het voorkomen dan wel laag houden van verliezen door dubieuze debiteuren ligt bij de crediteuren van de gefailleerde. </antwoord>
      <antwoord nummer="5">Bij een faillissement is het primair de curator die de zaken onderzoekt, afwikkelt en mogelijke onregelmatigheden opspoort. Op dit moment zie ik geen aanleiding om zelf stappen te ondernemen. </antwoord>
      <antwoord nummer="6">Zie antwoord 5. Mocht het OM daartoe aanleiding zien, dan zal het OM (via de FIOD/ECD) een onderzoek naar faillissementen of andere vormen van fraude starten. Vanuit mijn verantwoordelijkheid zal ik het OM daartoe niet verzoeken. </antwoord>
      <antwoord nummer="7">Voor zover mij bekend hebben Zorgveiling dan wel andere werkmaatschappijen geen enkele financiële of bestuurlijke relatie met Kraamzorg Nederland of andere ondernemingen van diens eigenaren en hebben die ook nooit gehad. </antwoord>
      <antwoord nummer="8">Zorgveiling heeft nooit stilgelegen, ook niet na het faillissement van Kraamzorg Nederland. Wel heeft de directie van Zorgveiling, op het moment dat zij uit de media vernam dat Kraamzorg Nederland in surseance van betaling was geraakt, met onmiddellijke ingang, de toegang tot de veilingsite afgesloten voor alle vestigingen van Kraamzorg Nederland. Dit om te voorkomen dat een onderneming die in surseance van betaling verkeert, met haar biedingen het veilingproces zou kunnen beïnvloeden. </antwoord>
      <antwoord nummer="9">Dat er tussen zorgverzekeraars en kraamzorginstellingen afspraken zijn gemaakt lijkt mij niet meer dan logisch. Het is aan partijen om goede invulling te geven aan het nakomen van de gemaakte afspraken. Bij navraag bleek dat de «sancties» bij Achmea bestaan uit de verplichting om alsnog de gevraagde zorg te leveren, tegen de prijs die gemiddeld op de zorgveiling wordt overeengekomen. Bij Menzis is geen sprake van boetes of per direct beëindigen van contracten. </antwoord>
      <antwoord nummer="10">Vergroting van keuzevrijheid voor haar klanten is voor Achmea een van de belangrijkste criteria geweest om met zorgveiling te starten. Bij de gunningscriteria geeft de voorkeur van de klant altijd de doorslag en niet de prijs. Achmea hanteert bij de gunning van de zorg de gunningsciteria zoals deze zijn opgenomen in de met de kraamzorginstellingen gesloten overeenkomst. Alleen als de verzekerde geen voorkeur aangeeft, krijgt het bureau dat deze hoogste korting biedt, het werk toegewezen. </antwoord>
      <antwoord nummer="11">De informatie die op Zorgveiling staat vermeld is gelijk aan de informatie die de meeste kraamcentra hanteren op hun inschrijfformulieren. Het is de basisinformatie die nodig is om de zorguitvoering op termijn te kunnen plannen. </antwoord>
      <antwoord nummer="12">Er kunnen geen fake-biedingen tussen zitten om de prijs te drukken. De techniek accepteert alleen biedingen van zorgaanbieders die een overeenkomst hebben met de betreffende zorgverzekeraar. Het systeem is volledig transparant voor de zorgvrager. Alle biedingen zijn inzichtelijk voor de zorgverzekeraar. De systeemhouder heeft er geen enkel probleem mee de werking van het systeem periodiek te laten controleren door een onafhankelijke instantie. Zorgveiling heeft een klachtenreglement. De zorgveiling wordt dagelijks door de zorgverzekeraar gecontroleerd; zowel de processen als ook de biedingen. Onlangs zijn afspraken tussen de brancheverenigingen en Achmea Zorg gemaakt ten aanzien van de transparantie van de zorgveiling. </antwoord>
      <antwoord nummer="13">De zorgverzekeraar Achmea heeft mij gemeld dat zijn verzekerden in eerste instantie niet zijn geïnformeerd over de zorgveiling. Voor verzekerden veranderde er immers niets ten opzichte van voorgaande jaren. Nadat er aandacht was voor het onderwerp in de media en in de politiek, is op de internetsites van de merken van Achmea Zorg (Zilveren Kruis, Groene Land en PWZ) een informatieve tekst geplaatst. Overigens, de verzekerde zelf wordt niet op een veiling aangeboden; Achmea en Menzis plaatsen een geanonimiseerde zorgvraag op de zorgveiling, waarbij de kraambureaus de mogelijkheid krijgen om op het werk in te schrijven. Ook andere informatie, die mogelijk naar de verzekerde zou kunnen leiden, wordt weggelaten. </antwoord>
      <antwoord nummer="14">De zorgverzekeraar Achmea heeft aangegeven dat hij – vooruitlopend op een mogelijk landelijk indicatieprotocol kraamzorg – een protocol hanteert dat in samenspraak met en door verloskundigen en kraamzorginstellingen in de regio Kennemerland is ontwikkeld en in de praktijk is getest. Met het protocol krijgen de klanten altijd de gewenste noodzakelijke zorg. De kraamzorginstelling conformeert zich met het protocol tot het leveren van de noodzakelijke zorg aan de klant. Achmea gaat dus niet op de stoel van de zorgverlener zitten. De kraamzorginstelling die de zorg gaat leveren, kan de zorg altijd herindiceren indien dit voor de professionele zorgverlening aan de klant gewenst of noodzakelijk is. </antwoord>
      <antwoord nummer="15">Volgens consensus in de beroepsgroep vindt indicatiestelling plaats uiterlijk vóór de 36e week van de zwangerschap. De reguliere prestatie «intake» aan de kraamzorginstellingen kan slechts één maal per verzorging worden gedeclareerd, conform het CTG-tarief, indien zij deze uitvoeren. Tijdens en/of na de bevalling kan de indicatie – op medische gronden – aangepast worden. De prestatie «herindicering» is niet als zodanig gedefinieerd door het College Tarieven Gezondheidszorg (CTG) en is derhalve een onderdeel van de prestatie «intake/indicatiestelling». </antwoord>
      <antwoord nummer="16">In de overeenkomst die de zorgverzekeraar met de kraamcentra heeft gesloten, staat als kwaliteitsindicator ook het tijdig aanwezig zijn bij onder andere de partusassistentie. Ook hier geldt: komt een kraamcentrum de afspraken uit de overeenkomst niet na, dan wordt het contract beëindigd. </antwoord>
      <antwoord nummer="17">Menzis meldde dat binnen het netwerk van gecontracteerde zorgaanbieders er een landelijke dekking is gerealiseerd. Binnen de postcodegebieden geven kraamverzorgenden aan waar zij garant staan om zorg te leveren. Onnodig lang reizen wordt hiermee vermeden. In de werkafspraken tussen verloskundigen en kraamverzorgenden wordt vastgesteld wanneer de kraamverzorgenden worden gebeld voor partusassistentie. Hierbij wordt ook het indicatieprotocol gehanteerd. Aanvullende maatregelen zijn mijn inziens niet nodig. </antwoord>
      <antwoord nummer="18">Continuïteit van kwalitatief goede en doelmatige kraamzorg is voor verzekerden van essentieel belang. Daarom ligt de verantwoordelijkheid voor het uiteindelijk leveren van zorg bij het kraamcentrum en niet bij de zorgverzekeraar Achmea. Bij iedere verandering in de levenssituatie van de kraamvrouw, moet het kraamcentrum samen met de verzekerde een passende oplossing vinden. Bij verhuizing kan dit door een klant door te bemiddelen en onder te brengen bij een ander kraamcentrum of de zorg onder eigen verantwoordelijkheid uit te laten voeren door een andere kraamzorginstelling. Het gaat in principe om duidelijkheid in de afspraak/contracten tussen zorgverzekeraars en aanbieders over de uiteindelijke verantwoordelijkheid over leveren van kraamzorg. </antwoord>
      <antwoord nummer="19">Gezien voorgaande antwoorden zie ik geen reden voor onderzoek. </antwoord>
      <noten afkomstig="antwoord"/>
   </antwoorden>
</kvr>
