<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (RPF/GPV) aan de minister van Volksgezondheid, Welzijn en Sport over xenotransplantatie. (Ingezonden 22 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12260
</item>
         <item attribuut="Inhoud">Betreft het stopzetten van Schots onderzoek i.v.m. het risico van overdracht van (retro-)virussen bij klinische experimenten en de geringe betekenis van xenotransplantatie voor het opheffen van het tekort aan donatie-organen.</item>
         <item attribuut="Rubriek">Gezondheidszorg (Geneeskunde) Gezondheidszorg (Medische ethiek) Wetenschap en technologie (Overig)</item>
         <item attribuut="Trefwoorden">Biotechnologie Medische ethiek Orgaandonatie</item>
         <item attribuut="Vindplaats">Kamervragen met antwoord 1999-2000, nr. 1778, Tweede Kamer</item>
         <item attribuut="Vraagnr_bij_indiening">2990014840</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="RPF">Rouvoet</persoon>
         </item>
         <item attribuut="Datum_reaktie">2000-09-08</item>
         <item attribuut="Datum_indiening">2000-08-22</item>
         <item attribuut="Document-id">KVR12260</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3995" allpagenumbers="3995 3996" vetnummer="2990014840" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12260" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1778" onderwerp="" indiendatum="2000-08-22">
         <vrager partij="RPF" oorsprong="parlement">Rouvoet</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de berichten over het stopzetten van Schots onderzoek gericht op xenotransplantatie? <voetnoot nummer="1"/>
      </vraag>
      <vraag nummer="2">Is het risico van overdracht van (retro-)virussen bij eventuele klinische experimenten en – in verband daarmee – de geringe betekenis die xenotransplantie zou kunnen hebben voor het opheffen van het tekort aan donatie-organen, voor het Amerikaanse biotechbedrijf Geron reden geweest voor het beëindigen van de subsidie aan de Schotse onderzoekers? </vraag>
      <vraag nummer="3">Is deze ontwikkeling voor de regering aanleiding het eerder ingenomen standpunt terzake van de toelaatbaarheid van (pre-klinisch) onderzoek gericht op xenotransplantatie te herzien? </vraag>
      <vraag nummer="4">Bent u bereid hierover op korte termijn advies in te winnen bij, dan wel een gesprek aan te gaan met de CCMO en de Kamer over de uitkomsten te informeren? </vraag>
      <noten afkomstig="vraag">
         <noot nummer="1" datum="2000-08-14" bron="O.a. NRC-Handelsblad">O.a. NRC-Handelsblad, 14 augustus 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik heb hierover contact laten opnemen met de firma Geron. Men heeft verzekerd dat alleen een herprioritering van activiteiten er toe heeft geleid dat de subsidie voor het Schotse onderzoek is gestopt. Als relatief klein bedrijf heeft Geron een keuze moeten maken ten aanzien van de terreinen waarop men verder onderzoek uitvoert, en daarbij gekozen voor onderzoeksactiviteiten die men zelf meer beloftevol acht, in casu onderzoek naar weefselkweek. Dat is naar ik heb begrepen ook het terrein waarop Geron reeds gespecialiseerd was vóór de overname van het Roslin Instituut. </antwoord>
      <antwoord nummer="3">Zelfs wanneer het risico van overdracht van (retro-)virussen bij eventuele klinische experimenten wel voor Geron de reden zou zijn geweest om het onderzoek gericht op xenotransplantatie te beëindigen, dan nog zou die beslissing voor de regering geen aanleiding zijn om het standpunt over de toelaatbaarheid van (pre-klinisch) onderzoek te wijzigen. Op zijn minst zou daarvoor ook sprake moeten zijn van nieuwe breed gedragen wetenschappelijke inzichten in de risico’s. Er hebben mij overigens geen signalen bereikt dat ook andere organisaties die bezig zijn met ontwikkelingen op het gebied van xenotransplantatie daarmee stoppen. Kennelijk achten ook deze bedrijven de risico’s niet dusdanig onoverkomelijk dat continuering van het xenotransplantatieonderzoek zinloos is. Zelfs is het zo dat Novartis, zoals bekend een van de grotere bedrijven die zich bezig houdt met xenotransplantatieonderzoek met genetisch gemanipuleerde varkens, inmiddels expliciet heeft verklaard van mening te zijn dat de kwestie van de veiligheid van varkensorganen in de toekomst opgelost kan worden. </antwoord>
      <antwoord nummer="4">De taken en bevoegdheden van de CCMO worden bepaald door de Wet medisch-wetenschappelijk onderzoek met mensen (WMO, Stb. 1998, 161) en de nadere regelgeving in het kader daarvan. Zo bepaalt het Besluit centrale beoordeling medisch-wetenschappelijk onderzoek met mensen (BCB, Stb. 1999, 150) dat alleen de CCMO bevoegd is tot de beoordeling van de aanvaardbaarheid van concrete voorstellen voor klinisch xenotransplantatieonderzoek met mensen. Maar de WMO en het BCB impliceren niet dat de CCMO ook tot taak heeft het geven van advies over de toelaatbaarheid in algemene zin van (pre-klinisch) xenotransplantatieonderzoek. Ik zal de CCMO dan ook niet verzoeken een dergelijk advies uit te brengen. Overigens is het wel zo dat de CCMO vanuit haar taken nauwkeurig de nieuwe ontwikkelingen op het terrein van medisch-wetenschappelijk onderzoek volgt, zo ook die op het gebied van xenotransplantatie. Via de waarnemer die op grond van artikel 14, vierde lid, van de WMO namens mij de plenaire vergaderingen van de CCMO bijwoont, blijf ik goed op de hoogte van deze ontwikkelingen. Wanneer ontwikkelingen daartoe aanleiding geven, zal ik uiteraard de Kamer daarover informeren. </antwoord>
      <noten afkomstig="antwoord"/>
   </antwoorden>
</kvr>
