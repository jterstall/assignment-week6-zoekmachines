<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over uitzettingen naar Nigeria. (Ingezonden 28 januari 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22353
</item>
         <item attribuut="Inhoud">Vragen in vervolg op eerdere vragen (mondelinge vragenuur van 25 januari 2005) over het bestaan van terugkeer- en overnameovereenkomsten c.q. Memorandums of Understanding tussen Nederland en Nigeria. Betreft o.a. het onderzoek 'Terugkeermogelijkheden van vreemdelingen in vreemdelingenbewaring' van prof. van Kalmthout en het bestaan van zgn. ECOWAS-paspoorten.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Nigeria Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1036, Tweede Kamer</item>
         <item attribuut="Vraagnr_bij_indiening">2040507180</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-03-01</item>
         <item attribuut="Datum_indiening">2005-01-28</item>
         <item attribuut="Document-id">KVR22353</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2199" allpagenumbers="2199 2200 2201" vetnummer="2040507180" code="0405tkkvr1036" lopendefooter="Tweede Kamer, vergaderjaar 2004–2005, Aanhangsel" filenaam="KVR22353" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1036" onderwerp="" indiendatum="2005-01-28">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-03-1">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Herinnert u zich uw antwoord op mijn vraag naar het bestaan van terugkeer- en overnameovereenkomsten c.q. Memorandums of Understanding tussen Nederland en Nigeria? <voetnoot nummer="1"/>Kent u het onderzoek «Terugkeermogelijkheden van vreemdelingen in vreemdelingenbewaring» van professor Van Kalmthout? <voetnoot nummer="2"/>Zo ja, kloppen de passages in deel 1 van dat onderzoek: «De drie respondenten die zijn uitgezet via Schiphol zijn allemaal uitgezet naar Nigeria. Dit gegeven is te verklaren vanuit het feit dat in de onderzoeksperiode een overname convenant van kracht was met Nigeria» (pag. 162) en «Op de landenlijst is te zien dat de meeste personen werden teruggevlogen naar Nigeria: 13 personen met en 11 zonder een asielverleden. Het roept onmiddellijk de vraag op of en welke afspraken met Nigeria werden gemaakt door de IND» (pag. 281)? Zo ja, hoe komt het dat u stelt dat in het onderzoek van professor Van Kalmthout niets valt te lezen over het bestaan van overname-overeenkomsten met Nigeria? Blijft u erbij dat er geen terugkeer- en overnameovereenkomsten tussen Nederland en Nigeria bestaan? </vraag>
      <vraag nummer="2">Welke uitreispapieren worden bij de uitzetting naar Nigeria door de IND gebruikt? Beperkt de IND zich tot het gebruik van door de Nigeriaanse autoriteiten verstrekte Nigeriaanse paspoorten en laissez passers? Zo niet, welke andere uit- en inreisdocumenten worden door de Nigeriaanse autoriteiten aanvaard? </vraag>
      <vraag nummer="3" voetnoot="3">Klopt het dat bij de voorzieningenkamer van de Rechtbank Alkmaar <voetnoot nummer="3"/>door de IND is aangegeven dat Nederland vaststelt of een documentloze vreemdeling afkomstig is uit het door hem aangegeven land van herkomst (in het concrete geval Guinee), maar dat «indien bij aankomst blijkt dat de vreemdeling niet de Guinese nationaliteit bezit en dat de vreemdeling aangeeft dat hij uit een land komt binnen de CEDEAO-zone (dit is ECOWAS), hij met behulp van de Nederlandse ambassade kan doorreizen»? Zo ja, geldt dit naar uw mening ook voor uitgezette personen naar Nigeria, ongeacht hun (opgegeven) nationaliteit? </vraag>
      <vraag nummer="4">Wat is de relevantie van het bestaan van zgn. ECOWAS-paspoorten? Houdt dit in dat lidstaten van de ECOWAS hun onderdanen toestaan vrijelijk in de aangesloten staten te reizen? Houdt dit in dat onderdanen van bijvoorbeeld Sierra Leone, die in Nederland als asielzoeker uitgeprocedeerd zijn geraakt, uitgezet kunnen worden naar Nigeria om vervolgens al dan niet op eigen gelegenheid door te reizen naar Sierra Leone? </vraag>
      <vraag nummer="5">Heeft u met uw antwoord dat een Tsjetsjeen kan worden uitgezet naar Rusland, bedoeld dat u ook zal uitzetten naar derde landen waar een betrokkene niet vandaan komt of heeft u bedoeld dat dit alleen aan de orde is als betrokkene de nationaliteit van dat land draagt? </vraag>
      <vraag nummer="6">Kunt u aangeven hoe de IND-landenlijst voor Nigeria, die via www.INLIA.nl te raadplegen valt, tot stand is gekomen? Klopt het dat voor het verkrijgen van een Nigeriaans laissez passer uiterst vage criteria zijn gesteld waarmee niet is vast te stellen of een persoon daadwerkelijk de Nigeriaanse nationaliteit bezit en/of duurzame sociale banden heeft onderhouden met Nigeria? Waarom wordt volstaan met «bijzondere aandacht voor het adres van betrokkene in Nigeria» en «indien aanwezig kopieën die mogelijk aanwijzingen bevatten terzake de vermeende Nigeriaanse nationaliteit van betrokkene»? Sluit de procedure ter verkrijging van een Nigeriaans laissez passer uit dat niet-Nigerianen een Nigeriaans laissez passer krijgen? </vraag>
      <vraag nummer="7">Deelt u de mening dat de op 24 januari jl. in Twee Vandaag geschetste casus, die u bij uw mondelinge beantwoording van mijn vragen heeft betrokken, nu juist aangeeft dat de Nederlandse nationaliteitsverificatie ondeugdelijk is? Zo neen, hoe verklaart u dan dat het komt dat een vrouw die zich beroept op haar Sierra-Leonese nationaliteit uiteindelijk in Nigeria terecht kan komen? Op grond van welke overwegingen meende u dat de mevrouw uit deze casus bij de Nigeriaanse autoriteiten moest worden gepresenteerd? Kan geconcludeerd worden dat het onderzoek van de Nigeriaanse autoriteiten blijkbaar ondeugdelijk is geweest, nu is komen vast te staan dat deze vrouw uit Sierra Leone afkomstig was? Is dit in andere zaken ook aan de orde geweest? </vraag>
      <vraag nummer="8">Bent u bereid om binnen twee weken een uitgebreide reactie te geven op de eerder genoemde studie van professor Van Kalmthout? </vraag>
      <noten afkomstig="vraag">
         <noot nummer="1" datum="2005-01-25" bron="Vragen gesteld tijdens het Mondeling Vragenuur">Vragen gesteld tijdens het Mondeling Vragenuur, 25 januari 2005</noot>
         <noot nummer="2">www.uvt.nl (Universiteit van Tilburg)</noot>
         <noot nummer="3">AWB 04/4638</noot>
      </noten>
   </vragen>
   <antwoorden aantal="8">
      <antwoord nummer="1">Tijdens de beantwoording van gestelde vragen in het vragenuurtje van 25 januari 2005 heb ik aangegeven dat er geen terugkeer- en overnameovereenkomst dan wel Memorandum of Understanding (MoU) is gesloten met Nigeria. Tijdens dit vragenuurtje werd gerefereerd aan het onderzoek van professor Van Kalmthout. De inhoud van de genoemde passage over het bestaan van een overname convenant met Nigeria is niet juist. Met Nigeria is geen terugkeer- en overnameovereenkomst of Memorandum of Understanding (MoU) gesloten. </antwoord>
      <antwoord nummer="2">Bij uitzettingen naar Nigeria wordt gebruikt gemaakt van Nigeriaanse paspoorten, in die gevallen waarin vreemdelingen een dergelijk paspoort in bezit hebben. In alle overige gevallen wordt gereisd op een laissez passer, dat wordt afgegeven door de Nigeriaanse vertegenwoordiging in Nederland. </antwoord>
      <antwoord nummer="3">Hetgeen bij de voorzieningenkamer door de IND is gesteld is correct. In incidentele gevallen, wanneer bij aankomst in het land waarnaar een vreemdeling is uitgezet onverhoopt toch blijkt dat betreffende vreemdeling een andere nationaliteit heeft, kan betrokken vreemdeling, na goed overleg tussen de plaatselijke autoriteiten en de IND, op kosten van de IND doorreizen. Het is geen praktijk van Nederland om vreemdelingen van een andere nationaliteit uit te zetten naar een derde land, zodat de betreffende persoon binnen de CEDEAO-zone zelf kan doorreizen naar het land van herkomst. </antwoord>
      <antwoord nummer="4">ECOWAS-reisdocumenten zijn slechts geldig voor het reizen binnen het ECOWAS-gebied. Het ECOWAS-document staat een verblijf in een lidstaat toe van maximaal drie maanden. Na deze periode dient te worden beschikt over een verblijfsvergunning. Dit betekent niet dat Nederland onderdanen van bijvoorbeeld Sierra Leone uitzet naar Nigeria. In sommige gevallen worden mensen teruggebracht naar het (derde) land, waar zij voor hun komst naar Nederland verbleven en waar zij toegang hebben tot het grondgebied. </antwoord>
      <antwoord nummer="5">Bedoeld is te zeggen dat vreemdelingen in beginsel uitgezet worden naar hun land van herkomst. Maar in individuele gevallen is het mogelijk om een vreemdeling uit te zetten naar een land waar hij eerder heeft verbleven en waar de toegang gegarandeerd is. </antwoord>
      <antwoord nummer="6">De zogenaamde Landen VW is een periodiek overzicht dat ter beschikking aan de korpschef en de Bevelhebber der Koninklijke Marechaussee wordt gesteld en waarin de aanvraagprocedures van verwijderingen per land van bestemming zijn opgenomen. Aan Uw Kamer is op 11 februari een afschrift van de landen VW gezonden zoals ook verstrekt aan de stichting INLIA (bijlage bij Aanhangsel Handelingen nr. 908, vergaderjaar 2004–2005) Deze versie dateert van 1 oktober 2004. Ik heb u Kamer op 23 februari mondeling toegezegd tevens de meest recente versie van de landen VW toe te zullen zenden. Dit zal bij separate brief plaatsvinden. In de Landen VW is per land opgenomen of de ambtenaar belast met de grensbewaking of met het toezicht op vreemdelingen zich zelfstandig kan wenden tot de betreffende vertegenwoordiging of dat dit door tussenkomst van de IND dient te gebeuren. Dit periodieke overzicht komt tot stand op basis van feitelijke informatie en ervaringsgegevens van de IND. Voor Nigeria geldt dat de ambtenaar belast met de grensbewaking of met het toezicht op vreemdeling zich niet zelfstandig kan wenden tot de Nigeriaanse vertegenwoordiging, maar dat dit dient te geschieden door tussenkomst van de IND. Voor het verkrijgen van een laissez passer dient de eerder genoemde ambtenaar de volgende documenten aan de IND te zenden (de opsomming is in beide bovengenoemde versies van de Landen VW identiek) : – aanvraagformulier in verband met de afgifte van de Nigeriaanse laissez passer; – aanvraagformulier ten behoeve van de IND; – 4 pasfoto’s; – een set vingerslips; – indien aanwezig kopieën van documenten of anderszins kopieën die mogelijk aanwijzingen bevatten ter zake de vermeende Nigeriaanse nationaliteit van de betrokken vreemdeling. Vervolgens wordt de betreffende vreemdeling in persoon gepresenteerd bij de Nigeriaanse ambassade. Bij de presentatie kan informatie die ziet op de identiteit en nationaliteit uit bovengenoemde documenten gebruikt worden. Het beleid en de werkwijze ter vaststelling van de identiteit en nationaliteit van gepresenteerde vreemdelingen behoren tot de discretionaire bevoegdheid van staten, in dit geval Nigeria. De adresgegevens en kopieën van documenten die aanwijzingen bevatten omtrent de nationaliteit van de betreffende vreemdeling kunnen behulpzaam zijn voor de Nigeriaanse vertegenwoordiging voor wat betreft de vraag of de betreffende vreemdeling de Nigeriaanse nationaliteit bezit. Niet-Nigerianen krijgen dus geen Nigeriaanse laissez passer. Er kan echter niet uitgesloten worden dat in een individueel geval de Nigeriaanse vertegenwoordiging door een vreemdeling op het verkeerde been wordt gezet en er toch een laissez passer wordt afgegeven. </antwoord>
      <antwoord nummer="7">Deze mening deel ik niet. Betrokkene heeft in eerste instantie verklaard in het bezit te zijn van de Sierraleoonse nationaliteit. Zij is dan ook gepresenteerd bij de Sierraleoonse vertegenwoordiging. Tijdens deze presentatie heeft zij nauwelijks met de Sierraleoonse vertegenwoordiger willen spreken. Deze vertegenwoordiger heeft na de presentatie schriftelijk verklaard dat mevrouw niet in het bezit is van de Sierraleoonse nationaliteit. Op grond van de indrukken die zijn ontstaan tijdens de presentatie, is zij vervolgens gepresenteerd bij de Nigeriaanse ambassade. Na deze presentatie is door de Nigeriaanse vertegenwoordiging vastgesteld dat betrokkene de Nigeriaanse nationaliteit heeft. Aan haar is een laissez passer afgegeven. Met dit vervangend reisdocument is zij naar Nigeria gereisd. Bij terugkeer in Nigeria is zij geaccepteerd door Nigeriaanse immigratie-autoriteiten. Later bleek dat er alsnog twijfels ontstonden omtrent haar nationaliteit. Door de Nigeriaanse autoriteiten is zij vervolgens gepresenteerd bij de Sierraleoonse vertegenwoordiging in Nigeria. Daar werd vastgesteld dat zij in het bezit is van de Sierraleoonse nationaliteit. Met de lokale autoriteiten in Nigeria is vervolgens onmiddellijk naar een oplossing gezocht. Aan betrokkene is aangeboden om op vrijwillige basis en op kosten van Nederland door te reizen naar Sierra Leone. Dit wilde zij niet. Zij is vervolgens teruggehaald naar Nederland. Er kan niet zonder meer geconcludeerd worden dat het onderzoek door de Nigeriaanse vertegenwoordiging ondeugdelijk is geweest. Het is mogelijk dat de Nigeriaanse autoriteiten en de Sierraleoonse vertegenwoordiging op het verkeerde been zijn gezet door betrokkene doordat zij niet mee wilde werken aan de vaststelling van haar nationaliteit. In een individueel geval kan het voorkomen dat achteraf blijkt dat een vreemdeling niet uitgezet is naar het land van herkomst. Indien dit bekend wordt, zal per direct een oplossing worden gezocht. Allereerst wordt getracht de betreffende vreemdeling door te laten reizen naar het land van herkomst en anders zal de vreemdeling terugreizen naar Nederland. </antwoord>
      <antwoord nummer="8">Op 25 januari jl. is reeds een uitgebreide reactie op genoemde studie naar Uw Kamer verzonden (Kamerstuk 29 344, nr. 39). </antwoord>
      <noten afkomstig="antwoord"/>
   </antwoorden>
</kvr>
