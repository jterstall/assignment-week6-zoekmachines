<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over het mogelijk verstrekken van uitkeringen door de Duitse regering aan Nederlanders die zich in de Tweede Wereldoorlog hebben aangesloten bij het Duitse leger. (Ingezonden 4 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4788
</item>
         <item attribuut="Inhoud">Nederlanders die zich in de Tweede Wereldoorlog hebben aangesloten bij het Duitse leger, ontvangen soms drie- of vierdubbele uitkering (ongevallenuitkering, ouderdomsrente, Nederlandse AOW).</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW)) Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Duitsland Militairen Oorlogen Sociale uitkeringen</item>
         <item attribuut="Vindplaats">Kamervragen met antwoord 1996-1997, nr. 1094, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW) Buitenlandse Zaken (BUZA)</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1997-04-22</item>
         <item attribuut="Datum_indiening">1997-02-04</item>
         <item attribuut="Document-id">KVR4788</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2233" allpagenumbers="2233 2234" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1094" onderwerp="" indiendatum="1997-02-4">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="1997-04-22">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Ontvangen Nederlanders die zich in de Tweede Wereldoorlog hebben aangesloten bij het Duitse leger, soms drie- of vierdubbele uitkeringen? <voetnoot nummer="1"/>
      </vraag>
      <vraag nummer="2">Zo ja, deelt u de mening, dat dit onjuist en ongewenst is? </vraag>
      <vraag nummer="3">Welke mogelijkheden ziet u om aan deze ongewenste situatie een einde te maken? </vraag>
      <noten afkomstig="vraag">
         <noot nummer="1" datum="1997-02-2" bron="VPRO-radio">VPRO-radio, 2 februari 1997</noot>
      </noten>
   </vragen>
   <antwoorden aantal="3">
      <antwoord nummer="1">Het is inderdaad mogelijk dat Nederlanders die zich in de Tweede Wereldoorlog hebben aangesloten bij het Duitse leger soms meerdere uitkeringen ontvangen. Wanneer hen een ongeval is overkomen tijdens een ongevallenuitkering krachtens het Duitse Bundesversorgungsgesetz. Of zij daarnaast recht hebben op een ouderdomsrente wegens de tijd die zij hebben gediend in de Wehrmacht hangt af van de vraag of zij daaraan voorafgaand of naderhand echte verzekeringstijdvakken in het Duitse rentenstelsel hebben vervuld waarover ook premies zijn betaald. Indien niet ten minste één maandpremie is betaald, kunnen de betreffende tijdvakken, die als Ersatzzeiten gelden, volgens mededelingen van het Duitse Bundesministerium für Arbeit und Sozialordnung niet leiden tot de toekenning van een uitkering. Een militair ouderdomspensioen wordt overigens niet toegekend wegens deze Wehrmacht-tijdvakken. Wat een eventueel recht op een Nederlandse sociale-verzekeringsuitkering betreft geldt het volgende. Gelet op de omstandigheden zal het hier uitsluitend personen kunnen betreffen die de leeftijd van 65 jaar reeds hebben bereikt en derhalve in beginsel aanspraak kunnen maken op een Nederlandse uitkering ingevolge de Algemene Ouderdomswet (AOW). De AOW laat toe dat een uitkering krachtens deze wet samenloopt met buitenlandse uitkeringen. Bij de vaststelling van een AOW-uitkering wordt daarom volgens de huidige regelgeving geen rekening gehouden met eventuele buitenlandse uitkeringen, ongeacht de oorsprong of het bedrag ervan. </antwoord>
      <antwoord nummer="2">Het Duitse Bundesversorgungsgesetz kent de bepaling dat personen die zich hebben schuldig gemaakt aan gedragingen tegen de menselijkheid of tegen de rechtstaat geen recht hebben op een ongevallenuitkering krachtens deze wet. Onder dergelijke gedragingen worden onder meer verstaan het hebben begaan van misdaden in het kader van het nationaal-socialisme. Een dergelijke omstandigheid moet in het concrete geval worden aangetoond, bijvoorbeeld door een veroordelend vonnis, of door documenten en inlichtingen van de instanties die zich met oorlogsmisdaden bezig houden. In algemene zin kan overigens worden opgemerkt dat de wijze waarop de Duitse wetgever zijn wetgeving betreffende uitkeringen in verband met de Tweede Wereldoorlog inricht en toepast, moet worden beschouwd als een interne aangelegenheid van Duitsland. </antwoord>
      <antwoord nummer="3">Indien het mogelijk is dat de Duitse instanties op basis van de hun ter beschikking staande archieven onderscheid kunnen maken tussen de hier bedoelde groep van Wehrmachtsoldaten resp. oud-SS-ers, en de overige personen, kan worden gedacht aan het volgende. Allereerst kan worden nagegaan of wij ten aanzien van de hier bedoelde personen in Nederland beschikken over dossiers waaruit blijkt dat deze personen zich schuldig hebben gemaakt aan misdaden tegen de menselijkheid of tegen de rechtstaat. De Duitse autoriteiten zouden dan hun wettelijke voorschriften omtrent intrekking van de Duitse uitkering kunnen toepassen. Ten tweede zou aan Nederlandse zijde een maatregel tot stand kunnen worden gebracht op grond waarvan de AOW-uitkering kan worden verminderd met een uitkering krachtens het Bundesversorgungsgesetz die wordt ontvangen door de eerst genoemde categorie van personen. Hierbij wordt wel opgemerkt dat sedert de totstandkoming van de AOW (1957) bij de toekenning van een uitkering krachtens deze wet nimmer rekening is gehouden met andere uitkeringen of inkomsten. Het gevolg van de introductie van een dergelijke anti-cumulatiebepaling in het kader van de AOW zal overigens niet zijn dat de AOW-uitkering zal worden verminderd maar dat het recht op de Duitse uitkering zal komen te vervallen. Een uitkering op grond van het Bundesversorgungsgesetz wordt volgens mededelingen van het Duitse Bundesministerium für Arbeit und Sozialordnung alleen uitbetaald aan personen die buiten Duitsland wonen zolang een andere buitenlandse uitkering, in dit geval dus de AOW, geen rekening houdt met het bedrag van de Duitse uitkering. Zodoende zou kunnen worden bereikt dat het uitkeringsvoordeel van de betreffende categorie van personen zal komen te vervallen. In de praktijk vervalt de Duitse uitkering dus, en wordt de AOW onverminderd doorbetaald. Daarbij wordt echter vooropgesteld dat de groep die als Wehrmachtsoldaten resp. oud-SS-ers letsel hebben opgelopen kan worden onderscheiden van de andere personen. Om hierover klaarheid te krijgen zal de Duitse autoriteiten om uitsluitsel worden verzocht. In het bevestigende geval zal, naast het onderzoek naar eventuele begane misdaden tegen de menselijkheid en de rechtstaat, de totstandkoming van een daartoe strekkende algemene maatregel van bestuur worden bevorderd en op korte termijn een voorstel voor advies worden voorgelegd aan de Raad van State. </antwoord>
      <noten afkomstig="antwoord"/>
   </antwoorden>
</kvr>
