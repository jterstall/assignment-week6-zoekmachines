<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Rietkerk (beiden CDA) aan de staatssecretaris van Onderwijs, Cultuur en Wetenschappen, dhr. Van der Ploeg, de staatssecretaris van Volksgezondheid, Welzijn en Sport en de minister van Justitie over toezicht op (jongeren)tijdschriften. (Ingezonden 30 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13940
</item>
         <item attribuut="Inhoud">Vragen over een aantal op jongeren gerichte tijdschriften, die artikelen bevatten met een hoog gehalte aan porno of geweld.</item>
         <item attribuut="Rubriek">Communicatie, media en informatievoorziening (Pers) Communicatie, media en informatievoorziening (Uitgeverijen) Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Jeugdwelzijn Mishandeling Openbare orde en veiligheid Pornografie Tijdschriften</item>
         <item attribuut="Vindplaats">Kamervragen met antwoord 2000-2001, nr. 1417, Tweede Kamer</item>
         <item attribuut="Vraagnr_bij_indiening">2000111400</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Atsma en Rietkerk</persoon>
         </item>
         <item attribuut="Datum_reaktie">2001-06-28</item>
         <item attribuut="Datum_indiening">2001-05-30</item>
         <item attribuut="Document-id">KVR13940</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2955" allpagenumbers="2955 2956" vetnummer="2000111400" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13940" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1417" onderwerp="" indiendatum="2001-05-30">
         <vrager partij="CDA" oorsprong="parlement">Atsma en Rietkerk</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg, de staatssecretaris van Volksgezondheid, Welzijn en Sport en de minister van Justitie</vraagt-aan>
      </vraagdata>
      <antwoorddata antwoorddatum="28 juni 2001) zie ook Aanhangsel Handelingen nr. 1391, vergaderjaar 2000–2001">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>de minister van Justitie en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat een aantal op jongeren gerichte tijdschriften verhalen c.q. brieven van lezers publiceert die worden gekenmerkt door een hoog gehalte aan porno of geweld? </vraag>
      <vraag nummer="2">Deelt u de mening dat uitingen van geweld en porno in bepaalde gevallen schadelijk kunnen zijn voor jongeren, als het gaat om de beeldvorming rond relaties en de rol van seksualiteit, juist in bladen die gericht zijn op een jeugdige doelgroep? </vraag>
      <vraag nummer="3">Zijn er afspraken gemaakt met en tussen uitgevers van jongerenbladen over uitingen van geweld en grove seks? Zo ja, wat houden deze afspraken in? Zo neen, ziet u mogelijkheden daartoe? </vraag>
      <vraag nummer="4">Kunt u aangeven hoe het NICAM dat sinds vorig jaar actief is als zelfreguleringsorganisatie voor de audio-visuele branche momenteel functioneert? Is een vergelijkbaar classificatie-instituut haalbaar en wenselijk voor de tijdschriftenbranche? </vraag>
      <vraag nummer="5">Op welke wijze worden uitingen op internetpagina’s van Nederlandse (jongeren)tijdschriften beoordeeld en kan worden ingegrepen als zich daar buitensporige uitingen van geweld en sex voordoen? Zo ja, bent u daartoe bereid? Ziet u een rol weggelegd voor het Nicam in dezen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Wij hebben kennis genomen van de publicaties in de pers over de inhoud van bepaalde jongerenbladen. </antwoord>
      <antwoord nummer="2">Ja. Wij merken daarbij op dat bij het voorkomen van schade bij jeugdigen hun ouders een cruciale rol spelen. Zij zijn immers verantwoordelijk voor de morele en seksuele opvoeding van hun kinderen. Bij jongerenbladen is de situatie zo dat de verspreiding voornamelijk op abonnementsbasis plaatsvindt en dat het abonnementsgeld veelal – en naarmate de leeftijd lager is vaker – door de ouders wordt voldaan. </antwoord>
      <antwoord nummer="3">Er zijn door de overheid geen afspraken gemaakt met de georganiseerde uitgevers over hun redactionele beleid en verantwoordelijkheid. Het grondwettelijke beginsel van de persvrijheid weegt voor ons hier zeer zwaar. Verder bestaan er voorzover ons bekend geen afspraken tussen de diverse uitgevers van jongerenbladen onderling over de redactionele inhoud. De uitgevers van bijna alle in de pers genoemde bladen zijn lid van het Nederlands Uitgevers Verbond (NUV). Voor leden van het NUV geldt mede op grond van de geldende CAO de afspraak dat zij voor hun uitgaven een redactiestatuut vaststellen. Uit het redactiestatuut volgt in de regel wat de grenzen zijn die journalisten in acht moeten nemen en die door de hoofdredactie moeten worden bewaakt. De formulering van het beleid ten aanzien van de inhoud van de bladen wordt overigens sterk beïnvloed door de veranderingen in maatschappelijke opvattingen en gedrag. Publicaties in de pers, zoals door vragenstellers in beweging gezet, leiden in het algemeen niet alleen tot maatschappelijk debat, maar ook tot interne discussie over de grenzen die bij het redactionele beleid in acht genomen moeten worden. Wij achten het niet ondenkbaar dat de georganiseerde uitgevers tot enige vorm van zelfregulering komen om hun maatschappelijke verantwoordelijkheid nader tot uitdrukking te brengen. Wij zullen aan het NUV vragen ons te informeren over eventuele ontwikkelingen op dit gebied. </antwoord>
      <antwoord nummer="4">Op 22 februari 2001 werden de wetswijzigingen van kracht die het classificatiestelsel voor audiovisuele media wettelijk inkaderen. Vanaf die dag is het NICAM actief met het introduceren van de nieuwe classificatiemethodiek en de promotie van het nieuwe stelsel onder de naam «Kijkwijzer». De start van het systeem verschilt per medium. Voor film werkt het nu reeds in zijn geheel; voor video wordt binnenkort het bestaande classificatiesysteem vervangen door de Kijkwijzer; voor televisie wordt het fasegewijs geïntroduceerd, beginnend met film en jeugdprogramma’s. Per 1 september 2001 zal het ook bij televisie vrijwel integraal zijn ingevoerd, evenals bij interactieve media (computerspellen). Inmiddels is ook de uitvoering van het evaluatieonderzoek door het Bureau Intomart gestart. Gelet op de bovengenoemde antwoorden zien wij geen plaats voor een met het NICAM te vergelijken instituut. </antwoord>
      <antwoord nummer="5">Internetpagina’s van Nederlands (jongeren)tijdschriften worden – evenals andere sites – alleen gescreend door de eigen redactie. Behalve providers kunnen derden daarbij niet rechtstreeks ingrijpen. Wel kunnen gebruikers (i.c. ouders) gebruikmaken van filters die met name ter bescherming van jeugdigen thans reeds in de handel zijn. Wij zijn gelet op het globale karakter van het Internet van mening dat de regelgeving op dit terrein ook gebaseerd moet zijn op internationale samenwerking. In dat kader is ons land betrokken bij de voorbereiding van gezamenlijk beleid in de Europese Unie en in de Raad van Europa dat is gericht op methoden van classificatie en filtering en de beproeving daarvan in de praktijk. Voor audiovisuele aspecten van het internet wordt het NICAM daar ook bij betrokken. </antwoord>
      <noten afkomstig="antwoord"/>
   </antwoorden>
</kvr>
