<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over Iraanse asielzoekers. (Ingezonden 6 november 1995); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2311
</item>
         <item attribuut="Inhoud">Gevraagd wordt naar de gevolgen van de uitspraak van de rechtseenheidskamer van 2 november 1995 voor de positie van Iraanse asielzoekers in Nederland.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Iran Vluchtelingen</item>
         <item attribuut="Vindplaats">Kamervragen met antwoord 1995-1996, nr. 377, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-12-19</item>
         <item attribuut="Datum_indiening">1995-11-06</item>
         <item attribuut="Document-id">KVR2311</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="765" allpagenumbers="765" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="377" onderwerp="" indiendatum="1995-11-6">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="19 december 1995), zie ook Aanhangsel Handelingen nr. 287, Vergaderjaar 1995/1996">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat zijn de gevolgen van de uitspraak van de rechtseenheidskamer van 2 november voor de positie van Iraanse asielzoekers in Nederland? </vraag>
      <vraag nummer="2">Bent u voornemens alle Iraanse asielzoekers die op dit moment uitgeprocedeerd zijn uit te zetten? </vraag>
      <vraag nummer="3">Bent u in dat geval bereid een onderzoek in te stellen naar de situatie van die asielzoekers in Iran in de periode na hun uitzetting, ten einde te beoordelen of zij daadwerkelijk geen vervolging te vrezen hebben of anderszins niet aan een onmenselijke behandeling worden blootgesteld? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 2" voetnoot="1">Het gevolg van de uitspraak van de Rechtseenheidskamer van 2 november jl. is, dat ik het beleid voor de toelating van Iraanse asielzoekers, zoals ik dat in mijn brief van 25 januari jl. <voetnoot nummer="1"/>aan de vaste commissie voor Justitie heb uiteengezet, zal voortzetten. Dit beleid houdt in dat de asielaanvragen van Iraanse asielzoekers volgens het algemeen geldende asielbeleid zorgvuldig op hun individuele merites zullen worden bezien. Indien het asielrelaas van een Iraanse asielzoeker geen aanknopingspunten oplevert voor toelating als vluchteling of verlening van een vergunning tot verblijf, is betrokkene verwijderbaar indien de asielaanvraag als kennelijk ongegrond is aangemerkt ofwel indien hij legaal is uitgereisd uit Iran. Indien er sprake is van dienstweigering of desertie tijdens de oorlog Iran-Irak zal er geen verwijdering plaatsvinden. Op grond van de uitspraak van de Rechtseenheidskamer van 2 november jl. zal ik daarom binnenkort weer een aanvang maken met het verwijderen naar Iran van Iraanse asielzoekers wier asielaanvraag is afgewezen en die daarvoor op grond van de hiervoor genoemde criteria in aanmerking komen. </antwoord>
      <antwoord nummer="3">De vraag of een uitgeprocedeerde Iraanse asielzoeker vervolging te vrezen heeft in zijn land van herkomst, dan wel een ree¨el gevaar loopt te worden onderworpen aan een behandeling of straf in de zin van artikel 3 van het Europese Verdrag voor de rechten van de mens en de fundamentele vrijheden, is reeds in het kader van de asielprocedure aan de orde geweest en ontkennend beantwoord. Verder onderzoek, nadat uitzetting heeft plaatsgevonden, zou dan ook een doublure vormen. De Nederlandse ambassade in Iran volgt de algemene situatie aldaar nauwlettend. Ook kan de aankomst van afgewezen Iraanse asielzoekers op de luchthaven van Teheran door medewerkers van de Nederlandse ambassade aldaar worden gevolgd. Bovendien kan aan te verwijderen asielzoekers adres en telefoonnummer van de Nederlandse ambassade in Teheran worden verstrekt, waar zij zich kunnen vervoegen. Tenslotte kan door de Minister van Buitenlandse Zaken een onderzoek worden ingesteld, indien er aanwijzingen zijn van of over personen die na aankomst in Iran in moeilijkheden zijn geraakt. </antwoord>
      <noten afkomstig="antwoord">
         <noot nummer="1">Ter inzage bij de vaste commissie voor Justitie, Just-95-63</noot>
      </noten>
   </antwoorden>
</kvr>
