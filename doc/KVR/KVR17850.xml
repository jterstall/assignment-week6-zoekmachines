<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Landbouw, Natuurbeheer en Visserij en van Volksgezondheid, Welzijn en Sport over de hoeveelheden landbouwgif op druiven. (Ingezonden 27 maart 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17850
</item>
         <item attribuut="Inhoud">Vragen over metingen naar resten landbouwgif bij druiven bij Aldi en Lidl, waaruit bleek dat de hoeveelheden gif veel te hoog waren.</item>
         <item attribuut="Rubriek">Consument (Levensmiddelenkeuring) Consument (Voedings- en productveiligheid) Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Levensmiddelenkeuring</item>
         <item attribuut="Vindplaats">Kamervragen met antwoord 2002-2003, nr. 1347, Tweede Kamer</item>
         <item attribuut="Vraagnr_bij_indiening">2020309520</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-05-27</item>
         <item attribuut="Datum_indiening">2003-03-27</item>
         <item attribuut="Document-id">KVR17850</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2811" allpagenumbers="2811 2812" vetnummer="2020309520" code="0203tkkvr1347" lopendefooter="Tweede Kamer, vergaderjaar 2002–2003, Aanhangsel" filenaam="KVR17850" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1347" onderwerp="" indiendatum="2003-03-27">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Landbouw, Natuurbeheer en Visserij en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="27 mei 2003), zie ook Aanhangsel Handelingen nr. 1105, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat TNO in opdracht van o.a. Stichting Natuur en Milieu en de vereniging van consumenten Goede Waar &amp; Co. in september en oktober 2002 metingen heeft uitgevoerd naar resten van landbouwgif in druiven bij Lidl en Aldi? </vraag>
      <vraag nummer="2">Deelt u de conclusie naar aanleiding van de metingen dat de druiven in de winkels van Aldi en Lidl buitengewoon vervuild waren, sterker dan ooit is gemeten, en dat deze nooit ter consumptie hadden mogen worden aangeboden? </vraag>
      <vraag nummer="3">Heeft u een verklaring voor het feit dat de resultaten van metingen van de Keuringsdienst van Waren doorgaans een veel lagere vervuiling aantonen? </vraag>
      <vraag nummer="4">Deelt u de mening dat én het aantal keuringen én de plek in de keten waar gekeurd wordt door Keuringsdienst van Waren, namelijk het handelskanaal en niet de winkel, van invloed zijn op de resultaten van metingen van de Keuringsdienst van Waren? Zo neen, waarom niet? </vraag>
      <vraag nummer="5">Bent u bereid het aantal keuringen van de Keuringsdienst van Waren te intensiveren? Zo nee, waarom niet? </vraag>
      <vraag nummer="6">Bent u bereid de keuringen óók plaats te laten vinden in de winkels, de plek waar consumenten uiteindelijk het product kopen in plaats van eerder in de keten? Zo neen, waarom niet? </vraag>
      <vraag nummer="7">Deelt u de mening dat het handhavingsbeleid aangescherpt zou moeten worden om dergelijk met gif vervuild voedsel uit de schappen te kunnen weren? </vraag>
      <vraag nummer="8">Bent u bereid de uitslagen van keuringen te publiceren, zodat er een preventieve werking van uit kan gaan? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De uitkomsten van het onderzoek dat de Stichting Natuur en Milieu en Goede Waar &amp; Co. in september en oktober heeft laten uitvoeren vormen geen verrassing. De Keuringsdienst van Waren heeft vergelijkbare resultaten gevonden, zoals blijkt uit een persbericht, dat de Keuringsdienst van Waren op 29 november 2002 heeft doen uitgaan (zie bijlage). Uit de bevindingen van de Keuringsdienst van Waren kan worden geconcludeerd dat de meeste overtredingen een gevolg waren van gebrek aan harmonisatie van wetgeving in Europa. Bij een aantal stoffen werd weliswaar de Nederlandse norm overschreden, echter niet die in het land van herkomst. Overigens geldt voor deze stoffen (zoals ook voor vele andere bestrijdingsmiddelen) dat zelfs bij een overschrijding van de (buitenlandse) norm de acceptabele dagelijkse inname (ADI) niet wordt overschreden. Dat zou anders kunnen zijn voor een andere groep verbindingen, de zogenaamde organofosfaten. Een overschrijding van een maximumlimiet in een levensmiddel zou tot gevolg kunnen hebben dat de Acute Referentie Dosis (een maat voor de acute giftigheid) voor deze stoffen wordt overschreden. Het is dan ook de aanwezigheid van deze stoffen waaraan de Keuringsdienst van Waren in het bijzonder aandacht schenkt. Ik deel dan ook de conclusie dat druiven met te hoge gehaltes aan organofosfaten niet ter consumptie aangeboden hadden mogen worden. </antwoord>
      <antwoord nummer="3">Zoals uit het bijgevoegde persbericht blijkt, komen de metingen van de Stichting Natuur en Milieu en de vereniging van consumenten Goede Waar &amp; Co. sterk overeen met de resultaten van de Keuringsdienst van Waren. </antwoord>
      <antwoord nummer="4">Nee, met de door de Keuringsdienst van Waren gehanteerde handhavingsstrategie zijn de stromen waaruit de producten in de winkels komen vrijwel volledig gedekt. De monstername door medewerkers van de Keuringsdienst van Waren geschiedt wat Nederlandse producten betreft voor een belangrijk deel op veilingen. Producten uit andere landen worden vooral bemonsterd bij importeurs, groothandels en in distributiecentra van grootwinkelbedrijven. Daarmee zijn de stromen waaruit de producten in de winkels komen vrijwel volledig gedekt. Daar waar de bevoorrading van winkels niet via een centraal punt geschiedt (maar b.v. rechtstreeks uit het buitenland), vindt monstername in de winkel plaats. </antwoord>
      <antwoord nummer="5">Nee, daarvoor bestaat vooralsnog geen aanleiding. De Keuringsdienst van Waren onderzoekt jaarlijks ongeveer 3500 monsters groente en fruit op residuen van bestrijdingsmiddelen. Daarvan zijn ca. 1000 monsters afkomstig van Nederlandse teelt en de overige afkomstig uit andere EU-lidstaten of derde landen. Het aantal stoffen waarnaar in de routine wordt «gezocht» bedraagt ruim 350. In vergelijking met andere landen scoort Nederland hiermee hoog. Wel onderzoekt de Keuringsdienst mogelijkheden de capaciteit nog effectiever in te zetten. </antwoord>
      <antwoord nummer="6">Dit is voor een deel al bestaande praktijk, zie ook het antwoord op vraag 4. </antwoord>
      <antwoord nummer="7">Ja, met name voor die producten waarin te hoge gehaltes aan organofosfaten zouden kunnen voorkomen beraadt de Keuringsdienst van Waren zich momenteel op de ontwikkeling van andere handhavingsinstrumenten om het afwijkingspercentage terug te dringen. </antwoord>
      <antwoord nummer="8">Bestaande wet- en regelgeving verzet zich tegen het publiceren van uitslagen van keuringen op een zodanige wijze dat overtreders publiekelijk kunnen worden getraceerd. Onlangs is in een brief aan uw Kamer toegezegd «dat zal worden bezien of er mogelijkheden aanwezig zijn om belemmeringen voor het openbaar maken van de resultaten van residu-onderzoek van de Keuringsdienst van Waren op het niveau van de retail en de foodprovider weg te nemen». </antwoord>
      <noten afkomstig="antwoord">
         <noot nummer="1"/>
         <noot nummer="1" documenttype="Kamerstuk" kamerstuk-id="27 858" documentnummer="39">Kamerstuk 27 858, nr. 39. Bijlage Residuen bestrijdingsmiddelen op druiven Datum: 26-3-03 Dit persbericht dateert van 29-11-2002 en is teruggeplaatst onder «Nieuws» naar aanleiding van recente publicaties in de media. De Keuringsdienst van Waren heeft bij het onderzoek van druiven op residuen van bestrijdingsmiddelen de afgelopen jaren een groot aantal keren overschrijdingen van maximum residulimieten (MRLs) gevonden. Daarom is besloten dit jaar extra monsters te onderzoeken. Deze actie werd van tevoren aangekondigd via de Website van de Keuringsdienst van Waren. Opzet onderzoek. In 2002 zijn gedurende het gehele jaar monsters druiven onderzocht. In de maanden januari tot en met juli worden in Nederland voornamelijk druiven van het zuidelijk halfrond aangevoerd (met name uit Zuid-Afrika en Chili). Later in het jaar worden voornamelijk druiven uit Zuid-Europa (met name uit Italië en Griekenland) in Nederland aangevoerd. Resultaten Uit het onderzoek is gebleken, dat druiven afkomstig uit Europa veel meer overschrijdingen van de MRLs laten zien dan die afkomstig van het zuidelijk halfrond. Er is een grote verscheidenheid aan bestrijdingsmiddelen aangetroffen. De meeste monsters druiven bevatten meer dan één residu. Het maximum betrof 16 verschillende stoffen in een monster Zuid-Europese druiven. In sommige gevallen was sprake van meer dan één overschrijding per monster, tot een maximum van vijf (2x). Maatregelen Door de Keuringsdienst van Waren zijn er dan ook een groot aantal boetes (59) en waarschuwingen (10) uitgedeeld. Met name druiven uit Turkije, al waren dat er weinig, voldeden niet aan de eisen. Net als vorig jaar voldeden Griekse druiven wat beter dan Italiaanse. Gezondheidsrisico’s Het voorkomen van residuen van bestrijdingsmiddelen hoeft niet te betekenen dat er gevaar voor de gezondheid is, zelfs bij overschrijdingen van de residulimiet. MRLs komen tot stand op basis van twee overwegingen: bescherming volksgezondheid en goed landbouwkundig gebruik. Dit betekent dat vele MRLs op een lager niveau liggen dan toxicologisch nog aanvaardbaar zou zijn. Het blijkt ook uit berekeningen van de Keuringsdienst van Waren, dat indien er sprake is van een overtreding van een MRL, de acceptabele dagelijkse inname (ADI), bijna nooit wordt overschreden. Residuen van in Nederland verboden bestrijdingsmiddelen hoeven eveneens geen gezondheidsrisico te vormen. In veel gevallen mag het middel namelijk wel gebruikt worden in het land van herkomst! Omdat dit bestrijdingsmiddel niet in Nederland op veiligheid getoetst is, geldt uit voorzorg dat residuen van deze middelen niet aangetroffen mogen worden. De producerende landen of de producenten van deze bestrijdingsmiddelen kunnen in zo’n geval een importtolerantie aanvragen bij het College voor de Toelating van Bestrijdingsmiddelen (CTB). Van de bij dit onderzoek gevonden residuen van bestrijdingsmiddelen betreft het in 66 gevallen bestrijdingsmiddelen waarvoor een importtolerantie is aangevraagd, maar waarvan de beoordeling door het CTB nog niet heeft plaats gevonden. De gevonden bestrijdingsmiddelen zijn voor een groot deel schimmelwerende middelen. Deze zijn voor mensen en dieren doorgaans weinig giftig. Van de ruim 700 gevonden bestrijdingsmiddelresiduen behoorden 85 tot de groep van de organofosforesters. Deze worden meestal als insecticiden gebruikt. Vaak zijn deze potentieel wel giftig. Hierbij werd 12 keer (in 9 monsters) de norm overschreden. Voor het jaar 2003 ontwikkelt de Keuringsdienst van Waren andere handhavingsinstrumenten om het afwijkingspercentage terug te dringen</noot>
      </noten>
   </antwoorden>
</kvr>
