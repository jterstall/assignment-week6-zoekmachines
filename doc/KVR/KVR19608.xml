<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over het gebruik van internet door kinderen. (Ingezonden 12 februari 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19608
</item>
         <item attribuut="Inhoud">Gaat de overheid de ouders wijzen op de mogelijke gevaren van internet voor kinderen, nu blijkt dat de ouders deze gevaren vaak niet onderkennen.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Overig) Welzijn (Jeugdigen)</item>
         <item attribuut="Trefwoorden">Internet Jeugdigen Voorlichting</item>
         <item attribuut="Vindplaats">Kamervragen met antwoord 2003-2004, nr. 944, Tweede Kamer</item>
         <item attribuut="Vraagnr_bij_indiening">2030408110</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-02-23</item>
         <item attribuut="Datum_indiening">2004-02-12</item>
         <item attribuut="Document-id">KVR19608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2001" allpagenumbers="2001 2002" vetnummer="2030408110" code="0304tkkvr944" lopendefooter="Tweede Kamer, vergaderjaar 2003–2004, Aanhangsel" filenaam="KVR19608" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="944" onderwerp="" indiendatum="2004-02-12">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-02-23">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het feit dat 98% van de kinderen gebruik maakt van internet, maar dat veel ouders niet weten wat het internet aan kinderen biedt? <voetnoot nummer="1"/>
      </vraag>
      <vraag nummer="2">Deelt u de mening dat daardoor internet voor kinderen juist gevaren kan opleveren die onwenselijk zijn? Zo ja, wat voor maatregelen gaat u nemen? Zo neen, waarom niet? </vraag>
      <vraag nummer="3">Bent u van mening dat ouders hier een belangrijke taak als opvoeders hebben, maar deze niet goed kunnen uitvoeren omdat zij vaak niet weten van deze gevaren? </vraag>
      <vraag nummer="4">Bent u bereid ouders te wijzen op deze lacune door middel van een voorlichtingscampagne? Zo ja, hoe gaat u hieraan vorm geven? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-02-6" bron="NOS-Journaal">NOS-Journaal, 6 februari 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">Het gebruik van Internet levert naast veel informatie, plezier en mogelijkheden tot communiceren ook diverse risico’s op. Die zijn inderdaad onwenselijk. Deze risico’s zijn reeds onderkend in de nota «Kwetsbaarheid op Internet (KWINT)» die in juli 2001 aan uw Kamer is aangeboden. <voetnoot nummer="1"/>Daarin is ook aangegeven hoe volgens de toenmalige regering de verantwoordelijkheden voor het omgaan met de in de nota aangegeven kwetsbaarheden zijn verdeeld en welke actielijnen de regering noodzakelijk achtte. Deze nota vormt nog altijd het kader voor de activiteiten ter beheersing van de kwetsbaarheden op Internet. Ter invulling van de rol van de overheid heeft het Ministerie van Economische Zaken (samen met het Ministerie van Verkeer en Waterstaat dat destijds verantwoordelijk was voor Internetveiligheid) de voorlichtingscampagne Surf op Safe ontwikkeld, die in oktober 2001 van start is gegaan en zich nadrukkelijk (mede) richt op kinderen. Deze campagne heeft een website (www.surfopsafe.nl) waar veel informatie te vinden is over het veilig gebruiken van Internet. Naar de website werd en wordt verwezen via onder ander advertenties in bushokjes (2001), via banners op andere internetsites (2001–nu) en via radiospotjes (2003–nu). Tevens zijn onder de vlag van Surf op Safe – specifiek in verband met het gebruik van Internet door kinderen – cursussen ontwikkeld voor ouders en leerkrachten en is in april 2003 een speciale editie van het tijdschrift Donald Duck verschenen met als thema veilig internetten. Het is mijn bedoeling om deze campagne voort te zetten. Naast deze campagne wordt sinds 2002 in het publiek-private samenwerkingsprogramma KWINT gewerkt aan het beheersbaar maken van de risico’s van Internet. Hiertoe worden in diverse werkgroepen producten ontwikkeld die gebruikers van Internet, zowel bij bedrijven als thuis, in staat stellen om te gaan met deze risico’s en kwetsbaarheden. Dit jaar is in het programma voorzien in een werkgroep die zich specifiek richt op maatregelen voor het veiliger maken van Internet voor kinderen. Gedacht kan bijvoorbeeld worden aan een gedragscode voor chatboxen die zich vooral richten op kinderen. </antwoord>
      <antwoord nummer="3">Ik ben het met u eens dat ouders en andere verzorgers een belangrijke taak, ik zou zelfs willen zeggen een eerste verantwoordelijkheid, hebben ten aanzien van wat zij willen dat hun kinderen zien of niet. Dit geldt zowel in de fysieke wereld als op Internet. Indien ouders niet voldoende bekend zijn met de risico’s van Internet, kunnen zij hun verantwoordelijkheid wellicht niet voldoende oppakken. Het ligt in de rede te verwachten dat ouders zich (laten) informeren ten aanzien van wat het Internet te bieden heeft, zowel aan mogelijkheden als aan risico’s. Hiertoe kunnen zich onder andere wenden tot de informatie hierover die op het Internet zelf is te vinden, bijvoorbeeld op www.surfopsafe.nl, of tot de openbare bibliotheek waar de cursus «Mijn kind en Internet» wordt aangeboden, die in het kader van de campagne Surf op Safe is ontwikkeld door de bibliotheken en de Stichting Kinderconsument. </antwoord>
      <antwoord nummer="4">Zoals aangegeven bestaat er reeds een campagne, deze zal ik voortzetten. Het Ministerie van Economische Zaken faciliteert hiermee het bewustwordingsproces bij ouders, kinderen en andere gebruikers van Internet. Het is vervolgens de verantwoordelijkheid van de ouders zelf om met de aangeboden informatie iets te doen en bijvoorbeeld samen met hun kinderen afspraken te maken over wat wel en wat niet gewenst gedrag is op het Internet. </antwoord>
      <noten afkomstig="antwoord">
         <noot nummer="1">Tweede Kamer, 2000–2001, 26 643, nr. 30</noot>
      </noten>
   </antwoorden>
</kvr>
