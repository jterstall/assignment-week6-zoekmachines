<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koomen (CDA) aan de minister van Volksgezondheid, Welzijn en Sport over de nieuwe sociale zekerheidsverordening. (Ingezonden 29 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23738
</item>
         <item attribuut="Inhoud">Vragen over de nieuwe sociale zekerheidsverordening Vo 883/04, waarin het keuzerecht voor medische verstrekkingen wordt cq kan worden toegekend aan gezinsleden van grensarbeiders, de postactief geworden grensarbeiders en de verhuisde postactieven. Indiener vraagt onder meer hoe deze verordening, waarin lidstaten zijn opgenomen die beperkingen stellen aan het recht op verstrekkingen aan gezinsleden van grensarbeiders, zich verhoudt met de uitspraak van het Europese Hof inzake de zaak-Müller-Fauré. In die zaak heeft het Hof uitgesproken dat er vrij verkeer van personen, goederen en diensten in de EU mogelijk moet zijn - dus ook op het gebied van de gezondheidszorg.</item>
         <item attribuut="Rubriek">Arbeid (Overig) Gezondheidszorg (Algemeen) Internationale betrekkingen (Europese Unie)</item>
         <item attribuut="Trefwoorden">Buitenlandse werknemers Gezondheidszorg</item>
         <item attribuut="Vindplaats">Kamervragen met antwoord 2004-2005, nr. 2292, Tweede Kamer</item>
         <item attribuut="Vraagnr_bij_indiening">2040519100</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Koomen</persoon>
         </item>
         <item attribuut="Datum_reaktie">2005-08-31</item>
         <item attribuut="Datum_indiening">2005-07-29</item>
         <item attribuut="Document-id">KVR23738</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4595" allpagenumbers="4595 4596" vetnummer="2040519100" code="0405tkkvr2292" lopendefooter="Tweede Kamer, vergaderjaar 2004–2005, Aanhangsel" filenaam="KVR23738" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2292" onderwerp="" indiendatum="2005-07-29">
         <vrager partij="CDA" oorsprong="parlement">Koomen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-08-31">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat in de nieuwe sociale zekerheidsverordening Vo 883/04 het zgn. keuzerecht voor medische verstrekkingen wordt cq kan worden toegekend aan gezinsleden van grensarbeiders de post-actief geworden grensarbeiders en de verhuisde postactieven? </vraag>
      <vraag nummer="2">Om welke redenen staat Nederland – in tegenstelling tot bijvoorbeeld andere landen zoals België en Duitsland – wel in bijlage III, waarin het keuzerecht wordt beperkt, en komt Nederland niet voor in de bijlagen IV en V, die het keuzerecht mogelijk maken? </vraag>
      <vraag nummer="3">Vormt de wijze waarop de kosten voor medische zorg worden afgerekend, te weten afrekening door vaste in plaats van werkelijke kosten een financieel-administratieve belemmering om het keuzerecht voor post-actieven en gezinsleden mogelijk te maken? </vraag>
      <vraag nummer="4">Bent u bereid op korte termijn met een aantal belangrijke Lidstaten (met name de beide buurlanden, Spanje, enz.) op grond van artikel 95, lid 6 van Vo 574/72 overeen te komen dat er wordt afgerekend op basis van werkelijke kosten, zodat de in België, Duitsland, Spanje, enz. wonende postactieven het recht krijgen om in Nederland – de lidstaat alwaar zij de bijdragen ter hoogte van de Nederlandse ZVW/AWBZ-premies betalen – medische behandelingen te ondergaan? </vraag>
      <vraag nummer="5">Hoe verhoudt deze Europese Verordening zich met de uitspraak van het Europese Hof inzake de zaak-Müller-Fauré, waarin wordt gesteld dat er vrij verkeer van personen, goederen en diensten in de EU mogelijk moet zijn en dus ook op het gebied van de gezondheidszorg? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">De Nederlandse regering heeft een open instelling wat het inroepen van zorg over de grens betreft. Al sinds de informele Gezondheidsraad in Charleroi in 1993 wordt het beleid gekenmerkt door een actieve betrokkenheid bij (het wegnemen van belemmeringen voor) grensoverschrijdende zorg. Achtereenvolgende ministers van Volksgezondheid, Welzijn en Sport hebben in het verleden diverse experimenten op het terrein van de grensoverschrijdende zorg gesubsidieerd. Ook op dit moment lopen nog drie experimenten om zorg over de grens in te roepen. De mate waarin grensoverschrijdende zorg mogelijk kan worden gemaakt, vindt zijn begrenzing in de wijze waarop de kosten van medische zorg in deze gevallen moet worden betaald. Hoofdregel van de Europese sociale zekerheidsverordening inzake de afrekening van de kosten van gepensioneerden is dat het verzekeringsland een vast bedrag per jaar aan het woonland van betrokkene moet betalen waarbij het woonland alle voorkomende kosten van medische zorg voor zijn rekening neemt, ook wanneer die zorg wordt ingeroepen in het verzekeringsland. Het vaste bedrag dat het verzekeringsland aan het woonland moet betalen, is altijd verschuldigd, ongeacht of betrokkene wel of niet medische zorg consumeert. Deze hoofdregel is nog eens bevestigd in het arrest Van der Duin <voetnoot nummer="1"/>. Uitgangspunt van de Nederlandse regering is dat van deze hoofdregel kan worden afgeweken wanneer het woonland bereid is genoegen te nemen met een lager vast bedrag. Dit uitgangspunt heeft inmiddels gestalte gekregen in de verdragsrelaties met Turkije en Slovenië. Tegenover een korting op het vaste bedrag dat Nederland aan Slovenië en Turkije betaalt, voorziet het verdrag in de mogelijkheid voor Nederlandse gepensioneerden in Slovenië en Turkije om bij tijdelijk verblijf in Nederland zorg in te roepen die bij dat verblijf onmiddellijk noodzakelijk is. De uitwerking van dit beleid wordt actueel bij de herziening van alle afrekeningsrelaties dat als gevolg van de inwerkingtreding van de Zorgverzekeringswet noodzakelijk wordt. Daarbij is enige behoedzaamheid overigens wel geboden omdat het gaat om relatief grote aantallen naar hun land van oorsprong teruggekeerde voormalige gastarbeiders, hun gezinsleden en expatriates en in voorkomende gevallen gaat om aanmerkelijke kosten. Daar komt bij dat in de gemoderniseerde verordening nr. 883/04, die naar verwachting in de loop van 2006 in werking zal treden, de kosten van de zorg die bij tijdelijk verblijf van gepensioneerden buiten hun woonland worden gemaakt ook al voor rekening van het verzekeringsland komen, naast de verschuldigde vaste bedragen. Tenslotte geldt dat het uiteindelijk de keuze van het woonland is om al dan niet in te stemmen met een verlaging van het vaste bedrag in relatie tot de invoering van een keuzerecht voor de betrokkenen. Het voorgaande ligt anders bij gezinsleden van grensarbeiders. Daarbij is de hoofdregel van de Europese sociale zekerheidsverordening dat de verzekeringsstaat de individuele gemaakte kosten op basis van rekeningen vergoedt aan het woonland. In de praktijk echter blijkt deze hoofdregel vaak niet toepasbaar. Er zijn namelijk landen die in het geheel geen individuele kostenregistratie kennen omdat de zorgverlening plaatsvindt op basis van toegekende budgetten, zonder doorrekening naar per individu gemaakte kosten. Ook Nederland heeft met die situatie te maken bij een groot deel van de AWBZ-zorg. Afrekening op basis van een vast bedrag, bestaande uit de gemiddelde kosten, is dan de aangewezen manier om de kosten van verleende zorg toch betaald te krijgen. Los van dit punt is afrekening op basis van vaste bedragen ook administratief aanmerkelijk minder belastend dan afrekening per individuele kostennota. Overigens is de huidige situatie voor verdragsgerechtigden wat de no-claimteruggave betreft zonder meer gunstiger dan een afrekening op basis van werkelijke kosten. Als namelijk wordt afgerekend op basis van werkelijke kosten dan kost dit betrokkenen (deels) hun no-claimteruggave. Wordt afgerekend op basis van een vast bedrag dan is het in de regel onbekend of er kosten worden gemaakt en hebben betrokkenen recht op een volledige no-claimteruggave. </antwoord>
      <antwoord nummer="3 en 4">Zie 2. </antwoord>
      <antwoord nummer="5">Mijns inziens is er geen strijdigheid met het vrij verkeer van personen. Daarbij merk ik op dat uit het arrest Müller-Fauré niet mag worden afgeleid dat verzekerden naar eigen goeddunken ten algemene zorg in een andere lidstaat mogen inroepen. Zoals ik onder 2 al heb aangegeven is het voor betrokkenen op grond van het genoemde arrest mogelijk om zonder voorafgaande toestemming (van het orgaan van de woonplaats) buiten zijn woonland extramurale zorg in te roepen binnen de EU/EER. Het Europese recht staat echter niet in de weg dat het inroepen van intramurale zorg buiten het woonland aan een vereiste van voorafgaande toestemming wordt gebonden. Het Europees Hof van Justitie heeft dit bevestigd in het arrest in de zaak Smits-Peerbooms (C-157/99 van 12 juli 2001). </antwoord>
      <noten afkomstig="antwoord">
         <noot nummer="1">Het Europees Hof van Justitie heeft in de zaak Van der Duin/ANOZ (C-156/01 van 3 juli 2003) bevestigd dat een gepensioneerde verzekerde die medische zorg inroept in zijn verzekeringsstaat, daarvoor ook toestemming van zijn woonstaat nodig heeft. Tevens bevestigt het Hof in die zaak dat de verzekeringsstaat in die situatie de kosten van medische verzorging niet voor zijn rekening moet nemen naast het forfaitaire bedrag dat al jaarlijks aan de woonstaat werd betaald</noot>
      </noten>
   </antwoorden>
</kvr>
