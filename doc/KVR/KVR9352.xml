<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de minister van Landbouw, Natuurbeheer en Visserij over de gevolgde procedure bij het tot stand komen van de Wet Herstructurering Varkenshouderij (WHV). (Ingezonden 13 april 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9352
</item>
         <item attribuut="Inhoud">Vragen over het wijzigen van de grondslag van het wetsvoorstel gedurende de behandeling, over de mening van de Europese Commissie en het standpunt van de juridische adviseurs van de minister inzake het afnemen van varkensrechten.</item>
         <item attribuut="Rubriek">Natuur (Dierenbescherming) Veeteelt (Intensieve veehouderij) Veeteelt (Varkens)</item>
         <item attribuut="Trefwoorden">Dierenbescherming Intensieve veehouderij Varkens</item>
         <item attribuut="Vindplaats">Kamervragen met antwoord 1998-1999, nr. 1358, Tweede Kamer</item>
         <item attribuut="Vraagnr_bij_indiening">2989911330</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">1999-05-17</item>
         <item attribuut="Datum_indiening">1999-04-13</item>
         <item attribuut="Document-id">KVR9352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2699" allpagenumbers="2699 2700" vetnummer="2989911330" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9352" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1358" onderwerp="" indiendatum="1999-04-13">
         <vrager partij="CDA" oorsprong="parlement">Atsma</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-05-17">
         <antwoorder functie="minister" ministerie="Landbouw, Natuurbeheer en Visserij">Apotheker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Hebt u kennisgenomen van de artikelen «Van Aartsen misleidde Kamer voor varkenswet» <voetnoot nummer="1"/>en «NVV eist inzage Brusselse brief over varkenswet»? <voetnoot nummer="2"/>
      </vraag>
      <vraag nummer="2" voetnoot="3 4">Is gedurende de behandeling van de WHV de grondslag van het (toen nog) wetsvoorstel gewijzigd? Zo ja, hoe verhoudt zich dat tot het ontkennende antwoord van de toenmalig minister van Landbouw, Natuurbeheer en Visserij? <voetnoot nummer="3"/>Hoe interpreteert en kwalificeert u de handelwijze van uw voorganger bij de wijziging van de grondslag? <voetnoot nummer="4"/>
      </vraag>
      <vraag nummer="3">Heeft de Europese Commissie (EC) gedreigd met een uitgebreide gemotiveerde mening (u.g.m.) waardoor de behandeling van de WHV een vertraging op zou lopen van minimaal 3 maanden? Zo ja, waarom is deze relevante zienswijze niet aan de Kamer meegedeeld? </vraag>
      <vraag nummer="4">Is ten behoeve van de behandeling van de WHV advies ingewonnen bij de Europese Commissie aangaande het afnemen van varkensrechten en de toets van het Europese Verdrag van de Rechten van de Mensen (EVRM)? Zo ja, hoe luidden deze adviezen? </vraag>
      <vraag nummer="5">Op welke wijze hebben de juridische adviseurs van de toenmalige minister geadviseerd over het ontnemen van varkensrechten? Hoe luidden deze adviezen? </vraag>
      <noten afkomstig="vraag">
         <noot nummer="1" datum="1999-03-2" bron="Trouw">Trouw, 2 maart 1999</noot>
         <noot nummer="2" datum="1999-04-8" bron="ANP">ANP, 8 april 1999</noot>
         <noot nummer="3">zie Kamerstuk: 25 746 nr. 192c pagina 7</noot>
         <noot nummer="4">zie de brief: Actieprogramma nitraatrichtlijn van 12 december 1997; kenmerk J.97.13999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Mijn ambtsvoorganger heeft aan beide Kamers aangegeven dat het voorstel voor de Wet herstructurering varkenshouderij sterker is gepositioneerd in het licht van de EG-Nitraatrichtlijn; dit althans waar het het onderdeel van de varkensrechten betreft: daarnaast bevatte het wetsvoorstel immers het onderdeel van de veterinaire varkensheffing. Een sterkere positionering is wat anders dan een wijziging in grondslag. Ervan uitgaande dat met «grondslag» wordt gedoeld op de strekking van de wet en eventueel het motief tot vaststelling, zij erop gewezen dat zowel het wetsvoorstel zoals dat aan de Raad van State is voorgelegd als het wetsvoorstel zoals dat bij de Tweede Kamer is ingediend in de considerans verwijst naar de belangen van diergezondheid, dierenwelzijn, milieu en ruimtelijke kwaliteit. In de considerans van het uiteindelijke wetsvoorstel is daarbij de uitvoering van de EG-Nitraatrichtlijn, dienende een milieubelang, uitdrukkelijk genoemd en vooropgesteld. Vermelding van die richtlijn in de considerans is conform aanwijzing 119 van de aanwijzingen voor de regelgeving. De EG-Nitraatrichtlijn werd overigens als zodanig al wel genoemd in de memorie van toelichting bij het wetsvoorstel zoals dat aan de Raad van State werd voorgelegd. Van een wijziging van de grondslag is dan ook geen sprake. Wat betreft de informatievoorziening van het parlement wil ik nog het volgende opmerken. Overeenkomstig punt 44 van het draaiboek voor de wetgeving, worden wijzigingen in een wetsvoorstel na ommekomst van de Raad van State niet alleen verantwoord in het nader rapport, zoals ook in dit geval is geschied, maar worden ook de oorspronkelijk aan de Raad voorgelegde teksten, voor zover daarin wijzigingen zijn aangebracht, in de blauwe bijlagen bij de kamerstukken opgenomen dan wel ter inzage gelegd bij de afdeling Parlementaire Documentatie van de Tweede Kamer. Dit laatste is ook ten aanzien van de Wet herstructurering varkenshouderij gebeurd. Mijn ambtsvoorganger is voorts bij de parlementaire behandeling bij herhaling ingegaan op het oordeel van de Commissie en op de sterkere positionering van de wettelijke maatregelen in het licht van de EG-Nitraatrichtlijn. Verwezen zij bijvoorbeeld naar bladzijde 3 (vragen 5, 206, 221) en bladzijde 10 (vragen 37, 48, 220, 242) van de op 3 december 1997 verzonden nota naar aanleiding van het verslag (25 746, nr. 6). Voorts zij verwezen naar de Handelingen van de Tweede Kamer betreffende de plenaire behandeling van het wetsvoorstel die op 16, 17 en 18 december 1997 plaatsvond (o.m. blz. 3099–3100 en 3102), en naar de bladzijden 7 e.v. en 50 van de memorie van antwoord aan de Eerste Kamer (25 746, nr. 192c). </antwoord>
      <antwoord nummer="3">Nee, de Europese Commissie heeft niet gedreigd met het uitbrengen van een uitgebreide gemotiveerde mening. Wel is in het kader van de informatieprocedure voor technische voorschriften (richtlijn 83/189/EEG; thans richtlijn 98/34/EG) op 12 december 1997 een ambtelijk faxbericht van het Directoraat Generaal III (industrie) van de Commissie ontvangen. In die fax wordt door de betrokken dienst gesteld dat het aan de Commissie voorgelegde ontwerp voor de Wet herstructurering varkenshouderij niet conform aan de gemeenschappelijke ordening der markten in de sector varkensvlees blijkt te zijn «daar de noodzakelijke juridische rechtvaardiging van de voorgestelde maatregelen ten aanzien van deze bepalingen niet vastgesteld kan worden.» Er wordt in het faxbericht op gewezen dat tijdens de bilaterale gesprekken tussen de Nederlandse autoriteiten en de diensten van de Commissie specifieke criteria werden voorgesteld waaraan dient te worden voldaan. In het faxbericht geven de diensten van de Commissie vervolgens aan dat, tenzij de Nederlandse notificatie van het ontwerp van de Wet herstructurering varkenshouderij op zeer korte termijn zou worden ingetrokken, overwogen zou worden om een gemotiveerde mening te sturen. De diensten verwachtten uiterlijk 15 december 1997, om 12.00 uur, een officieel antwoord van Nederland. Het faxbericht van de diensten van de Commissie had betrekking op het wetsvoorstel zoals dat op 11 september 1997 om advies van de Raad van State aan Hare Majesteit de Koningin was gestuurd, en niet op het wetsvoorstel zoals dat uiteindelijk bij de Tweede Kamer is ingediend. De Commissie had voorts nog geen kennis kunnen nemen van het nieuwe Nederlandse eerste actieprogramma ter uitvoering van artikel 5 van de EG-Nitraatrichtlijn (richtlijn 91/676/EEG), dat – mede naar aanleiding van het faxbericht – op 16 december 1997 officieel, door de Permanente Vertegenwoordiging van Nederland bij de Europese Unie, aan de Commissie werd toegestuurd. Het ministerie heeft in reactie op het faxbericht alsnog het wetsvoorstel dat bij de Tweede Kamer is ingediend en de nota’s van wijziging, een uittreksel van de memorie van toelichting en de tekst van het eerste actieprogramma aan de diensten van de Commissie overgelegd. Het uitbrengen van een gemotiveerde mening door de Commissie was daarmee van de baan. Waar in het faxbericht wordt gesproken over specifieke criteria waaraan dient te worden voldaan, wordt kennelijk gedoeld op het standpunt van de diensten van de Commissie dat het in de Wet herstructurering varkenshouderij vervatte stelsel van varkensrechten kan worden geacht verenigbaar te zijn met de gemeenschappelijke marktordening, indien het stelsel valt te beschouwen als een noodzakelijke en geschikte maatregel ter implementatie van de EG-Nitraatrichtlijn; dit zèlfs als het stelsel een effect op de gemeenschappelijke markt zou hebben als gevolg van de reductie van de varkensstapel. Naar het oordeel van de Commissiediensten moet de reductie van de varkensstapel een integraal onderdeel uitmaken van een samenhangend plan houdende een effectieve implementatie van de EG-Nitraatrichtlijn. Dit standpunt is onder meer verwoord in een brief die de NVV desgevraagd mocht ontvangen van DG Legras van de Europese Commissie en die door de NVV als productie is ingebracht bij het eerste kort geding tegen de wet op 1 september 1998; meer recent heeft Landbouwcommissaris Fischler dit standpunt nog eens herhaald in een aan mij gerichte brief van 9 december 1998. </antwoord>
      <antwoord nummer="4">Door het ministerie is geen advies ingewonnen bij de Commissie over de aspecten die het Europese Verdrag tot bescherming van de rechten van de mens en de fundamentele vrijheden (EVRM) betreffen. Op het vlak van het EVRM, dat tot stand is gekomen in het kader van de Raad van Europa en niet in het kader van de Europese Unie, heeft de Commissie van de Europese Gemeenschappen geen bijzondere bevoegdheden of zeggenschap. </antwoord>
      <antwoord nummer="5">De Wet herstructurering varkenshouderij is tot stand gekomen met gebruikmaking van de aanwezige interne en externe juridische expertise op het vlak van beperkingen ten aanzien van productierechten. Daarbij is acht geslagen op alle ter zake doende wetgeving en jurisprudentie, en bijvoorbeeld ook op het 15 juni 1992 aan de Tweede Kamer toegezonden rapport van de Commissie onderzoek verplichte sanering betreffende de visserij (rapport van 10 juni 1992 van prof.mr. M.R. Mok, mr. J.P.H. Donner en prof.mr. P.J. Slot; kamerstukken II 1991/92, 22 300 XIV, nr. 62, blz. 28–32). De externe expertise is geleverd door de landsadvocaat. Een en ander heeft zijn weerslag gevonden in de verschillende, het parlement bekende documenten in het kader van het wetgevingsproces. </antwoord>
      <noten afkomstig="antwoord"/>
   </antwoorden>
</kvr>
