<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Van Gent (beiden GroenLinks) over subsidiemogelijkheden voor de landelijke Federatie van Chinese Organisaties in Nederland. (Ingezonden 17 juli 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7651
</item>
         <item attribuut="Inhoud">Betreft de financiële situatie van de LFCON en aangesloten organisaties.</item>
         <item attribuut="Rubriek">Welzijn (Minderheden)</item>
         <item attribuut="Trefwoorden">Minderheden Subsidies</item>
         <item attribuut="Vindplaats">Kamervragen met antwoord 1997-1998, nr. 1652, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1998-08-10</item>
         <item attribuut="Datum_indiening">1998-07-17</item>
         <item attribuut="Document-id">KVR7651</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3397" allpagenumbers="3397 3398" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7651" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1652" onderwerp="" indiendatum="1998-07-17">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan/>
      </vraagdata>
      <antwoorddata antwoorddatum="1998-08-10">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw toezeggingen aan de Landelijke Federatie van Chinese Organisaties in Nederland (LFCON) over nieuwe subsidiemogelijkheden vanaf het kalenderjaar 1998? <voetnoot nummer="1"/>
      </vraag>
      <vraag nummer="2">Bent u op de hoogte van het feit dat het wetenschappelijk onderzoek naar de positie van de Chinese gemeenschap in Nederland – op basis waarvan nieuwe subsidiemogelijkheden bekeken zouden worden – waarschijnlijk niet voor het einde van 1998 afgerond zal zijn? Zo ja, betekent dat dat er nog steeds geen duidelijkheid bestaat over de (financiële) toekomst van LFCON en andere Chinese organisaties op de langere termijn en over de dekking van de aan te vragen projecten voor het kalenderjaar 1998? </vraag>
      <vraag nummer="3">Bent u op de hoogte van het feit dat er bij de projectsubsidies voor de Chinese organisaties in 1996 (f 100 000,=) en 1997 (f 200 000,=) sprake is geweest van onderbesteding en dat veel aanvragen voor dergelijke subsidies afgewezen zijn, met name door de hoge moeilijkheidsgraad van de aanvraagprocedure? Zijn er nog middelen beschikbaar van 1996 en 1997 voor projectsubsidies in 1998 en 1999? Bent u bereid de toegankelijkheid van de aanvraagprocedure te vergroten zodat onnodige hindernissen worden opgeheven? </vraag>
      <vraag nummer="4">Wat is uw mening over het feit dat de LFCON en aangesloten organisaties in een verontrustende financiële situatie terecht zijn gekomen waarbij personeelsbeleid en tal van activiteiten in gevaar zijn gekomen, onder andere omdat aangegane verplichtingen, zoals de huur van kantoorruimte, door zijn blijven gaan? </vraag>
      <vraag nummer="5">Deelt u de mening dat er snel duidelijkheid dient te komen over het beoogde Rapport en de vraag of de Chinese gemeenschap structurele financiële ondersteuning voor participatiebevorderende activiteiten mag verwachten? Zo ja, op welke termijn denkt u de LFCON deze duidelijkheid te kunnen verschaffen? </vraag>
      <vraag nummer="6">Bent u tevens bereid tot een incidentele ondersteuning voor de kosten van activiteiten in het kalenderjaar 1998? Zo ja bent u bereid hier spoedig uitsluitsel over te geven? </vraag>
      <noten afkomstig="vraag">
         <noot nummer="1" titel="Karakters in het Laagland">De toezeggingen zijn gedaan door de staatssecretaris van VWS op 22 november 1994 tijdens de presentatie van het boek «Karakters in het Laagland», een situatie-schets van de Chinese gemeenschap met aanbevelingen van de LFCON</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Ja, ik ken de toezeggingen van mijn ambtsvoorgangster. Ter uitwerking van die toezeggingen heeft mijn ambtsvoorgangster in haar brieven van 12 december 1995 <voetnoot nummer="1"/>laten weten dat er – op haar initiatief – in samenwerking met het ministerie van Binnenlandse Zaken een onderzoek komt naar de maatschappelijke positie van Chinezen in ons land. Daarbij heeft zij aangetekend, dat zij niet verwacht dat er vóór 1998 op basis van de onderzoeksresultaten beleidsmaatregelen kunnen worden genomen. Voorts heeft zij toen geschreven dat zij bereid was om bij wijze van uitzondering voor Chinezen enkele projecten te subsidiëren ter waarde van maximaal f 100 000 in 1996 en f 200 000 in 1997. Zie voorts het antwoord op vraag 5. </antwoord>
      <antwoord nummer="2">Ja; en ter toelichting het volgende. Mij dunkt dat het belangrijk kan zijn om waar mogelijk meer inzicht te hebben in eventuele verschillen in de sociale positie van enerzijds de Chinese gemeenschap en anderzijds minderheidsgroepen zoals die van Antillianen, Surinamers, Marokkanen en Turken. Een mogelijkheid daartoe biedt de zgn. SVPA; dat is een onderzoek naar de sociale positie van de eerdergenoemde minderheidsgroepen en een vergelijkingscategorie autochtonen, dat iedere 4 jaar wordt gehouden. Onderdeel van de opzet van het onderzoek naar de sociale positie van de Chinese gemeenschap is om een aantal belangrijke onderwerpen daarvan me die van de SVPA te vergelijken. De (ruwe) resultaten van het eerst volgende SVPA zullen pas eind dit jaar beschikbaar komen. Een vergelijking met de meest recente SVPA-resultaten lijkt mij te prefereren boven een vergelijking met dergelijke gegevens uit 1994. Zie voorts de antwoorden op de vragen 3, 5 en 6. </antwoord>
      <antwoord nummer="3" voetnoot="2">In de periode 1996/1997 zijn op dit ministerie 6 projectaanvragen voor Chinezen ontvangen, waarvan er 4 zijn gehonoreerd voor een gezamenlijk bedrag van ca. f 235 000. Ten aanzien van uw vraag of middelen van 1996 en 1997 beschikbaar zijn voor 1998 en 1999 is het antwoord ontkennend: op grond van de comptabiliteitswet is het niet mogelijk om financiële middelen van voorgaande jaren naar volgende jaren over te hevelen. Wat betreft uw vraag over mijn bereidheid om de toegankelijkheid van de aanvraagprocedure te vergroten het volgende. In het A.O. van 18 maart jl. <voetnoot nummer="2"/>heeft mijn ambtsvoorgangster een helpdesk toegezegd die de landelijke zelforganisaties zal moeten bijstaan bij het aanvragen van subsidie. Ik laat u bij deze weten dat ik inmiddels zowel FORUM als de VON heb gefaciliteerd voor het realiseren van een helpdesk. Deze zal naar verwachting de komende maand september van start kunnen gaan. De helpdesk is ook beschikbaar voor Chinese organisaties in dit verband. Voorts wil ik er hier bij stilstaan dat ik op grond van de Welzijnswet 1994, het Bekostigingsbesluit welzijnsbeleid en de Subsidieregeling welzijnsbeleid de mogelijkheid heb om onder voorwaarden projectsubsidies te verlenen. Ook organisaties zoals de LFCON en de ACV kunnen volgens de geldende regels daarvoor aanvragen indienen, die ik vanuit een positieve attitude zal beoordelen. </antwoord>
      <antwoord nummer="4">Op ambtelijk niveau heeft op 18 juni jl. een overleg plaatsgevonden met de vertegenwoordiger van de LFCON en de ACV, zijnde het Amsterdams Centrum Buitenlanders (ACB). Naar aanleiding daarvan heeft de LFCON haar situatie en die van de ACV in een brief van 23 juni jl. op hoofdlijnen geschetst. Inmiddels is het ACB door mij benaderd voor aanvullende informatie in dit verband, op basis waarvan ik mijn mening zal vormen. </antwoord>
      <antwoord nummer="5">Ja. Wat betreft de termijn waarop, denk ik aan begin 1999; een en ander op basis van enerzijds de evaluatie van de regelgeving (zoals toegezegd tijdens het A.O. van 18 maart jl.) die naar planning nog dit jaar beschikbaar komt en anderzijds van het onderzoek naar de sociale positie van de Chinese gemeenschap in ons land dat volgens de planning van het onderzoeksbureau begin 1999 wordt uitgebracht. De resultaten van de evaluatie en van het onderzoek kunnen aanleiding zijn voor eventuele beleidsaanpassingen; daarmee zal voor de LFCON duidelijkheid zijn geschapen. </antwoord>
      <antwoord nummer="6">Zie het antwoord op vraag 3. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling parlementaire Documentatie</noot>
         <noot nummer="2" documenttype="Kamerstuk" kamerstuk-id="25 601" documentnummer="28">Kamerstuk 25 601, nr. 28</noot>
      </noten>
   </antwoorden>
</kvr>
