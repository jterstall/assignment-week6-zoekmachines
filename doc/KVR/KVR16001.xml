<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de uitzetting van de heer Oumar Ba. (Ingezonden 19 juni 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16001
</item>
         <item attribuut="Inhoud">Vragen over de al dan niet terechte uitzetting van de heer Oumar Ba. Hijzelf beweerde de Sierra Leonese nationaliteit te bezitten en is inmiddels ook in het bezit van een Sierra Leonees paspoort. De IND en de staatssecretaris van Justitie gingen er vanuit dat hij de Senegalees was (Zie ook Aanhangsel van de Handelingen II, 1999-2000, 1720, en nrs. 194, 634 en 1634, Vergaderjaar 2000-2001).</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2001-2002, nr. 1437, Tweede Kamer</item>
         <item attribuut="Vraagnr_bij_indiening">2010211690</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-07-18</item>
         <item attribuut="Datum_indiening">2002-06-19</item>
         <item attribuut="Document-id">KVR16001</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3051" allpagenumbers="3051 3052" vetnummer="2010211690" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16001" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1437" onderwerp="" indiendatum="2002-06-19">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2002-07-18">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoorden op eerdere vragen over de uitzetting van de heer Oumar Ba, die zelf beweerde de Sierra Leonese nationaliteit te bezitten doch volgens de IND en volgens u de Senegalese? <voetnoot nummer="1"/>
      </vraag>
      <vraag nummer="2">Is het u bekend dat de heer Ba inmiddels in het bezit is van een Sierra Leonees paspoort? </vraag>
      <vraag nummer="3">Moet thans niet worden vastgesteld, nu blijkt dat de heer Ba Sierre Leonees is, dat u ten onrechte ervan bent uitgegaan dat hij een Senegalees is? Zo neen, waarom niet? </vraag>
      <vraag nummer="4">Indien u nog steeds van mening mocht zijn dat de heer Ba Senegalees is, hoe kan het dan dat hij thans uit Sierra Leone afkomstig blijkt te zijn – immers een paspoort van dat land heeft gekregen – en waarop baseert u dan deze mening anders dan dat de heer Ba door Senegal werd geaccepteerd? </vraag>
      <vraag nummer="5">Staat acceptatie door een land gelijk aan de erkenning dat betrokkene tevens de nationaliteit van dat land bezit? </vraag>
      <vraag nummer="6">Vindt u dat de heer Ba ten onrechte is uitgezet naar Senegal? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nr. 1720, vergaderjaar 1999–2000 en nrs. 194, 634 en 1634, Vergaderjaar 2000–2001.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen, dat was het tot op dit moment niet. </antwoord>
      <antwoord nummer="3">Neen, dit kan niet worden vastgesteld. Uit de verstrekte informatie kan hooguit geconcludeerd worden dat de heer Ba thans de Sierra Leoonse nationaliteit zou bezitten. Reeds in mijn antwoord van 1 november 2000 (Aanhangsel Handelingen 194, vergaderjaar 1999–2000) op vragen het lid De Wit en in mijn antwoord van 6 februari 2001 (Aanhangsel Handelingen 634, vergaderjaar 2000–2001) op vragen van de leden De Wit en Halsema, heb ik aan de nationaliteit van de heer Ba overwegingen gewijd. De heer Ba was tijdens zijn inreis in Nederland in het bezit van een Senegalees paspoort voorzien van een visum afgegeven door de Nederlandse vertegenwoordiging te Senegal. Ten tijde van zijn eerste asielaanvraag heeft de heer Ba verklaard dat dit een onvervalst en origineel Senegalees paspoort was. Omdat de heer Ba tijdens zijn eerste poging tot uitzetting op 22 oktober 1999 zijn paspoort heeft verscheurd is de Senegalese consul hier te lande verzocht om afgifte van een Laissez-passer, welke op 26 november 1999 is verkregen. In een later stadium heeft de heer Ba zijn Senegalese nationaliteit ontkend en aangegeven dat hij de Sierra Leoonse nationaliteit bezit. De heer Ba is vervolgens gepresenteerd bij de Sierra Leoonse vertegenwoordiging te Brussel. De betreffende vertegenwoordiging te Brussel heeft bij die gelegenheid een verklaring afgegeven waarin is aangegeven dat de heer Ba geen onderdaan is van Sierra Leone. Voorts heeft het Senegalese ministerie van Binnenlandse Zaken aan de hand van het haar ter beschikking gestelde paspoortnummer verklaard dat het paspoort, afgegeven op 5 juni 1996 aan de heer Oumar Ba, authentiek is. Tenslotte heeft het Senegalese ministerie van Binnenlandse Zaken op 20 juli 2000 bericht dat de heer Ba de Senegalese nationaliteit bezit en dat hij tot Senegal zou worden toegelaten. Op grond van het voorgaande kan niet gesteld worden dat de Nederlandse autoriteiten er ten onrechte van uitgegaan zijn dat de heer Oumar Ba ten tijde van zijn gedwongen terugkeer naar Senegal de Senegalese nationaliteit bezit. </antwoord>
      <antwoord nummer="4">Gebleken is dat de heer Ba in een eerder stadium de beschikking had over een Sierra Leoons identiteitsbewijs. Het bezit hiervan was voor de Senegalese autoriteiten aanleiding de heer Ba de Senegalese nationaliteit te ontnemen. In deze mogelijkheid voorziet de Senegalese grondwet in het geval dat een Senegalees vrijwillig een andere nationaliteit aanneemt. Hiervan was in het geval van de heer Ba kennelijk sprake. Uit de omstandigheid dat de heer Ba thans in het bezit zou zijn van een Sierra Leoons paspoort kan evenwel niet geconcludeerd worden dat de Nederlandse autoriteiten ten tijde van de pogingen tot uitzetting van de heer Ba in oktober en november 1999, alsmede bij de feitelijke uitzetting van de heer Ba op 20 juli 2000, ten onrechte zijn uitgegaan van de Senegalese nationaliteit van de heer Ba. Met betrekking tot deze stellingname verwijs ik tevens naar mijn antwoord op vraag 3. </antwoord>
      <antwoord nummer="5">Neen, niet noodzakelijkerwijs. </antwoord>
      <antwoord nummer="6">Neen, ik vind niet dat de heer Ba ten onrechte is uitgezet naar Senegal. De aanvraag om toelating als vluchteling van de heer Ba is in een zorgvuldige procedure afgewezen en de heer Ba is na zorgvuldig onderzoek uitgewezen naar Senegal alwaar hem toegang is verleend. Zoals ik heb gesteld in het antwoord op vraag 3 en bij beantwoording van eerdere Kamervragen van de heer De Wit van 13 september 2000, alsmede in mijn antwoord op de vragen van de heer De Wit en mevrouw Halsema van 13 december 2000, heeft het Senegalese ministerie van Binnenlandse Zaken verklaard dat het paspoort dat op 6 juni 1996 is afgegeven aan de heer Ba, authentiek is. Deze verklaring en hetgeen ik overigens gesteld heb in mijn beantwoording op vraag 3, bevestigen mijns inziens dat de heer Ba op het moment dat hij uit Nederland werd verwijderd de Senegalese nationaliteit bezat. Het feit dat de Senegalese autoriteiten de heer Ba zijn Senegalese nationaliteit vervolgens hebben ontnomen is geheel te wijten aan de handelwijze van betrokkene en regardeert op geen enkele wijze de Nederlandse overheid. Ik zie in de zaak Ba verder dan ook geen enkele rol voor de Nederlandse overheid. </antwoord>
      <noten afkomstig="antwoord"/>
   </antwoorden>
</kvr>
