<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de staatssecretaris van Verkeer en Waterstaat over de toekomstige keersluis bij Zwolle bij het beginpunt van het Zwarte Water. (Ingezonden 22 april 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17753
</item>
         <item attribuut="Inhoud">Vragen over de plannen om bij Zwolle een keersluis te bouwen, in het licht van de al aanwezige capaciteit van de nabije keersluis bij Rampol.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Verkeer, vervoer en waterstaat (Waterkeringen)</item>
         <item attribuut="Trefwoorden">Rampenbestrijding Sluizen Waterkeringen</item>
         <item attribuut="Vindplaats">Kamervragen met antwoord 2002-2003, nr. 1260, Tweede Kamer</item>
         <item attribuut="Vraagnr_bij_indiening">2020310500</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2003-05-14</item>
         <item attribuut="Datum_indiening">2003-04-22</item>
         <item attribuut="Document-id">KVR17753</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2627" allpagenumbers="2627 2628" vetnummer="2020310500" code="0203tkkvr1260" lopendefooter="Tweede Kamer, vergaderjaar 2002–2003, Aanhangsel" filenaam="KVR17753" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1260" onderwerp="" indiendatum="2003-04-22">
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-05-14">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is de keersluis bij Ramspol in bijlage 1 van de Wet op de Waterkering opgenomen? Acht u dit wenselijk? Zo neen, waarom niet? </vraag>
      <vraag nummer="2">Bent u op de hoogte van de plannen om bij Zwolle een keersluis te bouwen? </vraag>
      <vraag nummer="3">Kunt u aangeven waarom het wenselijk is hier een keersluis te bouwen, gezien het feit dat bij sluiting van de keersluis bij Ramspol het achterliggende gebied niet meer onder invloed staat van de hoogwaterstanden van het IJsselmeer en de aanvoer van de Overijsselse Vecht (opgenomen in de wet op de waterkering) niet voldoende is om de stroomrichting van het Zwarte Water om te draaien, zelfs niet, als er een bres is geslagen in één van de dijken en de afvoer van de Weteringen maximaal is? </vraag>
      <vraag nummer="4">Klopt het dat de keersluis bij Zwolle, indien gerealiseerd, geen buitenwater zal keren waarvoor hij is gebouwd? Wat zijn de gevolgen voor de binnenstad van Zwolle als de keersluis – die benedenstrooms van Zwolle zal liggen – wordt gesloten en de rivieren water aan blijven voeren? Acht u het sluiten van een dergelijke keersluis wenselijk? </vraag>
      <vraag nummer="5">Klopt het dat het waterschap Groot Salland de weteringdijken moet versterken, gezien het feit dat hiervoor normen gelden voor het keren van buitenwater? Bent u van mening dat hier terecht de a-normen gelden, of is het mogelijk om de bijlage van de wet op de waterkering middels AMVB te wijzigen (zie artikel 2) en voor dit gebied c-normen van kracht te laten zijn, gezien het feit dat deze waterkeringen in werkelijkheid nooit buitenwater zullen keren? </vraag>
      <vraag nummer="6">Kunt u aangeven waarom de keersluis bij Zwolle noodzakelijk is voor de veiligheid en het project geen «geld over de balk» gooien inhoudt? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, bij het wijzigen van de Wet op de waterkering als gevolg van het aanwijzen van het Markermeer als buitenwater (Staatsblad 2002, nr. 304), is in bijlage 1 van deze wet de Balgstuw te Ramspol als primaire waterkering opgenomen. </antwoord>
      <antwoord nummer="2">Ja, ik ben daarvan op de hoogte. </antwoord>
      <antwoord nummer="3" voetnoot="1">De Wet op de waterkering maakt in artikel 3 onderscheid tussen primaire waterkeringen bestemd tot directe kering van het buitenwater (artikel 3, lid 1) en primaire waterkeringen die niet bestemd zijn tot directe kering van het buitenwater (artikel 3, lid 3). Primaire waterkeringen bestemd tot directe kering van het buitenwater dienen te voldoen aan de veiligheidsnorm conform bijlage 2 van de Wet op de waterkering. Primaire waterkeringen niet bestemd tot directe kering van het buitenwater dienen tenminste gelijke veiligheid te bieden als op de datum van inwerkingtreding van de Wet op de waterkering (januari 1996). Een voorbeeld hiervan betreft de primaire waterkering aan de landzijde van de Noordoostpolder, dijkring 7. In het Zwarte Water te Zwolle worden de kritieke hoogwaterstanden veroorzaakt door hoge afvoeren van de Vecht of hoge waterstanden op het Ketelmeer/Zwarte Meer – achter de balgstuw Ramspol – of een combinatie hiervan. De primaire waterkeringen gelegen in het gebied achter de balgstuw Ramspol keren derhalve nog steeds buitenwater en vallen naar mijn mening terecht in categorie primaire waterkeringen conform artikel 3, lid 1 van de Wet op de waterkering. De Weteringen staan in open verbinding met het Zwarte Water/Zwarte Meer en de Overijsselse Vecht. De primaire waterkeringen langs de Weteringen staan daarmee onder invloed van buitenwater en moeten worden getoetst aan de veiligheidsnorm conform bijlage 2 van de Wet op de waterkering. Enige jaren geleden is vastgesteld dat de waterkeringen langs de weteringen niet voldoen aan deze veiligheidsnorm. In mijn brief aan u van 13 februari 2003 over de toetsing primaire waterkeringen is ook aangegeven dat deze primaire waterkeringen niet voldoen aan de norm conform de Wet op de waterkering. Zij dienen derhalve versterkt te worden en maken deel uit van het dijkversterkingsplan Dijken Achter Ramspol, onderdeel van het Deltaplan Grote Rivieren. Door het waterschap Groot Salland is onderzocht of dijkversterking de enige optie is om de wettelijk vereiste veiligheid te bereiken. Een alternatief voor de versterking van de primaire waterkeringen langs de Weteringen is de aanleg van de bewuste keersluis. Het dijkverbeteringsplan Dijken Achter Ramspol (DAR) – deelgebied 1 en 2 – gaat uit van het verkorten van de dijkring door middel van het realiseren van de keersluis. In de Projectnota/MER is de keuze «verkorten van de dijkring» gebaseerd op de argumenten: beperken van de ingreep – verbeteren van de primaire waterkering langs de Weteringen houdt onder andere in: over circa 42 km lengte de waterkering verbeteren; verbeteren van een aantal kunstwerken langs de Weteringen; aangepaste beheersmaatregelen en eigendomsverwerving –, het binnen de dijkring brengen van het stadshart van Zwolle en de toekomstwaarde. Het verkorten van de dijkring kan rekenen op maatschappelijk draagvlak, dit in tegenstelling tot het verbeteren van de primaire waterkeringen langs de Weteringen. Het dijkverbeteringsplan is vervolgens door de provincie Overijssel goedgekeurd. Eind december 2002 heeft de Raad van State <voetnoot nummer="1"/>uitspraak gedaan in een drietal ingestelde beroepen. Twee beroepen zijn niet-ontvankelijk verklaard en het derde beroep is ongegrond verklaard. Hiermee is het dijkverbeteringsplan, inclusief realisatie van de keersluis, onherroepelijk geworden en kan de uitvoering starten. </antwoord>
      <antwoord nummer="4">Nee, de keersluis bij Zwolle keert wel buitenwater, namelijk op het moment dat het water, afkomstig van de Overijsselse Vecht al dan niet in combinatie met hoogwater op het Zwarte Meer, in zuidelijke richting wordt opgestuwd. De keersluis wordt in deze situatie gesloten en beschermt aldus Zwolle en het gebied langs de Weteringen tegen buitenwater. Alleen in deze situatie kan en moet de keersluis gesloten worden. Indien er sprake is van hoge afvoeren door de Weteringen, dan zal deze afvoer normaliter door de geopende keersluis worden afgevoerd. Indien sprake is van een situatie waarin het buitenwater gekeerd dient te worden, dan zal de keersluis gesloten worden. De afvoer van de Weteringen zal dan tijdelijk in het gebied ten zuiden van de keersluis geborgen dienen te worden. Hier is dan sprake van een problematiek die wordt opgepakt in het kader van waterbeheer 21 e eeuw. Het waterschap hanteert hierbij de inmiddels bekende begrippen: vasthouden, bergen en afvoeren. Maatregelen in dit kader reduceren de afvoer door de Weteringen. </antwoord>
      <antwoord nummer="5">Ja. Gelet op het voorgaande is het waterschap wettelijk gehouden tot het verbeteren van de primaire waterkeringen langs de Weteringen. Zolang de keersluis bij Zwolle nog niet operationeel is, zijn deze primaire waterkeringen nog steeds bestemd om buitenwater te keren. Tot het moment waarop de keersluis operationeel is, is het niet wenselijk om zonder meer de status van deze primaire waterkeringen te wijzigen. Een alternatief voor het verbeteren van de primaire waterkeringen langs de Weteringen is het verkorten van dijkring 53 door middel van de bouw van de keersluis te Zwolle. Op het moment dat deze keersluis operationeel is, is deze als primaire waterkering te beschouwen in plaats van de waterkeringen langs de Weteringen. Bijlage 1 bij de Wet op de waterkering zal daaraan worden aangepast. Inmiddels heb ik daartoe een verzoek ontvangen van Gedeputeerde Staten van Overijssel en het dagelijks bestuur van het waterschap Groot Salland. Het besluit tot wijziging van genoemde bijlage zal conform artikel 2, derde lid, van de Wet op de waterkering uiterlijk drie maanden voor de geplande datum van inwerkingtreding aan beide Kamers der Staten-Generaal worden toegezonden. Gedeputeerde Staten van Overijssel hebben aangegeven de waterkeringen langs de Weteringen, die ten zuiden van de Hofvlietbrug te Zwolle – locatie van de keersluis – en die langs de Zwolse stadsgrachten, de status van regionale waterkering toe te kennen op grond van de Verordening waterkering Noord Nederland. </antwoord>
      <antwoord nummer="6">Om aan de veiligheid conform de Wet op de waterkering te voldoen zijn extra maatregelen in de omgeving van Zwolle noodzakelijk. Het waterschap heeft in de Projectnota/MER diverse alternatieven beschouwd en de keersluis als de meest gunstige oplossing gekozen om de primaire waterkering op het wettelijk vereiste veiligheidsniveau te brengen. Versterking van de primaire waterkering langs de Weteringen zou technisch complex en duurder zijn – onder andere vanwege verbeteren van circa 42 km primaire waterkering, de werkzaamheden aan binnen- en buitentalud, verbeteren van aantal kunstwerken en eigendomsverwerving – en bovendien op veel maatschappelijke weerstand – onder andere vanwege de omvangrijke verbeteringen – kunnen rekenen. Naar mijn mening betreft het hier een efficiënte besteding van overheidsgeld. </antwoord>
      <noten afkomstig="antwoord">
         <noot nummer="1">Uitspraak Afdeling Bestuursrechtspraak: ABRS 24 december 2002, zaaknummer 200200353/1</noot>
      </noten>
   </antwoorden>
</kvr>
