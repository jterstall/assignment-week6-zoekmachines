<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Volkshuisvesting, Ruimtelijke Ordening en Milieubeheer over retrofit-roetfilters en milieuzones. (Ingezonden 30 maart 2007); Antwoord</item>
         <item attribuut="Bestand">74Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27933
</item>
         <item attribuut="Inhoud">Vragen naar aanleiding van stand van zaken subsidieregeling voor retrofit-roetfilters (VROM-persbericht). Indiener vindt het teleurstellend dat net iets meer dan 10.000 personenauto's gebruik hebben gemaakt van de subsidie, terwijl Stichting Natuur en Milieu een intentieverklaring heeft gesloten met bedrijven om 140.000 wagens van roetfilters te voorzien. Indiener suggereert om het Duitse systeem over te nemen, waarbij alle voertuigen sinds 1 maart 2007 zijn gelabeld naar milieukenmerk en waarbij gemeenten met een speciaal verkeersbord milieuzones kunnen inrichten om voertuigen met een bepaald label te kunnen weren [Aanvulling op eerdere vragen terzake van het lid Neppérus (VVD) uit het mondelinge vragenuur van 27 maart 2007].</item>
         <item attribuut="Rubriek">Milieu (Subsidies) Verkeer, vervoer en waterstaat (Motorrijtuigen)</item>
         <item attribuut="Trefwoorden">Milieusubsidies Motorrijtuigen</item>
         <item attribuut="Vindplaats">Kamervragen met antwoord 2006-2007, nr. 1365, Tweede Kamer</item>
         <item attribuut="Vraagnr_bij_indiening">2060711040</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-05-02</item>
         <item attribuut="Datum_indiening">2007-03-30</item>
         <item attribuut="Document-id">KVR27933</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2897" allpagenumbers="2897 2898 2899 2900" vetnummer="2060711040" code="0607tkkvr1365" lopendefooter="Tweede Kamer, vergaderjaar 2006–2007, Aanhangsel" filenaam="KVR27933" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1365" onderwerp="" indiendatum="2007-03-30">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-05-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1">Welke fijnstof-reductie moet de subsidieregeling voor retrofit-roetfilters gaan opleveren en welk deel hiervan is inmiddels bereikt? </vraag>
      <vraag nummer="2" voetnoot="1">Deelt u het standpunt dat het teleurstellend is dat sinds de start (juli 2006) nog maar 10.217 personenauto’s gebruik hebben gemaakt van de € 500 subsidie op retrofit-roetfilters <voetnoot nummer="1"/>, vergeleken met bijvoorbeeld de intentieverklaring die de Stichting Natuur en Milieu heeft gesloten met bedrijven voor het voorzien van 140.000 wagens van roetfilters? Wat is de oorzaak van dit lage aantal deelnemers en wat gaat u doen om te zorgen dat de beoogde fijnstof-reductie bij personenauto’s alsnog wordt gehaald, hetzij via retrofit-roetfilters hetzij op andere wijze? </vraag>
      <vraag nummer="3">Wat is het lange-termijnperspectief van de subsidieregeling? </vraag>
      <vraag nummer="4">Is het u bekend dat volgens een aantal autofabrikanten de fabrieksgarantie op de auto verloopt op het moment dat er een retro-roetfilter wordt gemonteerd? Is deze opstelling geoorloofd? Zo neen, welke stappen gaat u ondernemen tegen deze autofabrikanten? </vraag>
      <vraag nummer="5" voetnoot="2">Kent u de lijst van goedgekeurde roetfilters <voetnoot nummer="2"/>? Welk aandeel van het totale «wagenpark» van personenauto’s en lichte bedrijfsauto’s wordt gedekt door deze lijst? Is dat voldoende? Welke stappen onderneemt u om dit aandeel te vergroten? </vraag>
      <vraag nummer="6">Klopt het dat er 3810 garages zijn waar personenauto’s en lichte bedrijfsauto’s een retrofit-roetfilter kunnen laten inbouwen? Welk aandeel van het totale aantal garages in Nederland is dat? Is dat voldoende? Welke stappen onderneemt u om dit aandeel te vergroten? </vraag>
      <vraag nummer="7">Bent u bereid stappen te ondernemen zodat garages automatisch gaan aanbieden een retrofit-roetfilter te monteren op het moment dat een auto voor reparatie of APK-keuring in de garage komt? Zo neen, waarom niet? </vraag>
      <vraag nummer="8">Deelt u de mening dat er sinds het sluiten van het convenant over milieuzones voor vrachtwagens (maart 2006) te weinig voortgang zit in de invoering van milieuzones in Nederland? Zo ja, wat gaat u doen om dit te verbeteren? </vraag>
      <vraag nummer="9">Deelt u de visie dat invoering van milieuzones voor bestelbusjes en personenauto’s een belangrijke impuls zal geven aan de verkoop van auto’s met roetfilters en de inbouw van retrofit-roetfilters? Zo neen, waarom niet? </vraag>
      <vraag nummer="10">Wat staat gemeenten in de weg om milieuzones voor personenauto’s en bestelbusjes nu al in te voeren? Bent u bereid deze belemmering(en) weg te nemen, gezien het verwachte positieve effect van milieuzones voor deze voertuigen op de luchtkwaliteit? Zo neen, waarom niet? </vraag>
      <vraag nummer="11" voetnoot="3">Wat is uw oordeel over het Duitse systeem waarbij alle voertuigen sinds 1 maart 2007 zijn «gelabeld» naar milieukenmerk en waarbij gemeenten met een speciaal verkeersbord milieuzones kunnen inrichten om voertuigen met een bepaald label te kunnen weren? <voetnoot nummer="3"/>
      </vraag>
      <vraag nummer="12">Bent u bereid het Duitse systeem – inclusief verkeersborden – over te nemen in Nederland, zodat gemeenten daar gebruik van kunnen maken bij o.a. invoering en uitbreiding van milieuzones en de invoering van gedifferentieerde parkeertarieven? Zo neen, waarom niet? Zo ja, op welke termijn kan dit systeem operationeel zijn? </vraag>
      <vraag nummer="13">Wat is de stand van zaken met de wetswijziging die nodig is om (milieu)gedifferentieerde parkeertarieven mogelijk te maken, zoals aangekondigd door uw voorganger? </vraag>
      <noten afkomstig="vraag">
         <noot nummer="1" weblink="http://www.vrom.nl/ pagina.html?id=20473&amp;ref=http://www.google.nl/search?hl=nl&amp;q=roetfilters&amp;meta=">http://www.vrom.nl/ pagina.html?id=20473&amp;ref=http://www.google.nl/search?hl=nl&amp;q=roetfilters&amp;meta=</noot>
         <noot nummer="2" weblink="http://www.vrom.nl/rtfilters/pdf/autosmetroetfilter_15mar07.pdf">http://www.vrom.nl/rtfilters/pdf/autosmetroetfilter_15mar07.pdf</noot>
         <noot nummer="3" weblink="http://www.vcd.org/fileadmin/user_upload/redakteure/themen/auto_und_motorrad/umweltzone/Umweltzone.pdf">http://www.vcd.org/fileadmin/user_upload/redakteure/themen/auto_und_motorrad/umweltzone/Umweltzone.pdf</noot>
      </noten>
   </vragen>
   <toelichting>Deze vragen zijn aanvullend op de vragen gesteld door het lid Neppérus (VVD) tijdens het mondelinge vragenuur van 27 maart 2007. </toelichting>
   <antwoorden aantal="13">
      <antwoord nummer="1">De subsidieregeling voor stimulering van retrofit-roetfilters voor personenvoertuigen moet volgens het MNP met de aangenomen effectiviteit van de roetfilters maximaal 70 ton roetreductie in 2010 opleveren. Deze reductie wordt gehaald als er 120.000 voertuigen achteraf van een roetfilter worden voorzien. Er zijn momenteel bijna 14.000 filters ingebouwd. Dit aantal is stijgend, zie ook vraag 2. Met de huidige ingebouwde filters zal in 2010 7.500 kg roet gereduceerd zijn. </antwoord>
      <antwoord nummer="2">Tot en met week 14 zijn er 13.282 filters ingebouwd. Ik zie graag dat er sneller meer filters ingebouwd worden. Echter het aantal ingebouwde filters is in lijn met realistische prognoses. Het is logisch dat als je met een nieuw product als een retrofit-roetfilter begint dat het tijd kost voordat de markt op stoom komt en dat had mijn voorganger (samen met de betrokken branches) ook ingecalculeerd. Toen de regeling op 1 juli 2006 van start ging, waren er nog nauwelijks filters op de markt. Fabrikanten hebben gewacht met de ontwikkeling van de filters tot ze er echt zeker van waren hoe de regeling er uit ging zien. Het kost enkele maanden om een filter te ontwikkelen en te testen voor certificering. Nu zijn er voor een groot deel van de grote merken dieselvoertuigen roetfilters gecertificeerd. Door de subsidieregeling is er een nieuwe markt van retrofit-roetfilters geopend. Dat merk ik ook aan het aantal ingebouwde roetfilters. In bijgevoegde grafiek op de volgende pagina is vanaf november 2006 een duidelijk stijgende lijn van de inbouw van roetfilters te zien. Week 14 is nog niet in deze grafiek opgenomen. De coalitie van Stichting Natuur en Milieu loopt inderdaad nog niet zo hard en dat is teleurstellend. Nu er voldoende roetfilters op de markt zijn, ga ik deze coalitiepartners aanspreken op hun geuite intenties. Naast dat ik verwacht dat een deel van de coalitie de komende maanden tot de inbouw van filters overgaat, verwacht ik dat de inbouw van filters nog verder zal aantrekken. Twee grote leasebedrijven hebben in de media gezegd een groot deel van hun wagenpark van roetfilters te voorzien. Daarnaast zie ik, in navolging van de Volvo actie, meer initiatieven in de markt om roetfilters (voor de subsidieprijs) aan te bieden. Voor het daadwerkelijk halen van de doelstelling van 120.000 roetfilters in 2010 zal naar verwachting aanvullend flankerend beleid nodig zijn. Samen met het ministerie van Financiën ben ik aan het onderzoeken of de motorrijtuigenbelasting (MRB) voor dieselvoertuigen gedifferentieerd kan worden op basis van de aanwezigheid van een roetfilter. Een auto zonder roetfilter betaalt dan meer dan een auto met roetfilter (de vervuiler betaalt). Dit kan een zeer effectieve maatregel zijn om het gebruik van roetfilters te stimuleren. Ik verwacht u binnenkort hierover nader te kunnen informeren. De recente discussie, waarbij een onderzoeker van de TU Delft de gezondheidseffecten van roetfilters in twijfel trekt, kan, ondanks het vooronderzoek van TNO en hun conclusie dat retrofit-roetfilters naar alle waarschijnlijkheid positief voor de gezondheid zijn (zie ook mijn brief van 16 april met kenmerk KvI2007036490), een tijdelijke daling van het aantal ingebouwde roetfilters veroorzaken. Ik verwacht dat na afronding van het TNO onderzoek (begin september) de inbouw weer aantrekt naar 4.000 filters per maand. Ik blijf mij extra hard inzetten om het gebruik van retrofit-roetfilters verder te stimuleren, waardoor de beoogde emissiereductie gehaald gaat worden. Naast deze subsidieregeling neemt het kabinet nog veel meer maatregelen om de luchtkwaliteit te verbeteren. </antwoord>
      <antwoord nummer="3">Er is budget om 120.000 voertuigen tot en met 2010 met subsidie van een roetfilter te voorzien. Mocht het budget eerder uitgeput zijn, dan zal ik onderzoeken of het effectief en mogelijk is om de regeling voort te zetten en of er eventueel extra budget voor gevonden kan worden. </antwoord>
      <antwoord nummer="4">Deze opstelling is mij bekend en vind ik niet correct. Er worden alleen roetfilters gesubsidieerd waarvan de kwaliteit bij installatie gewaarborgd is door een technische typegoedkeuring van de Dienst voor het Wegverkeer (RDW). Als er een roetfilter met een typegoedkeuring wordt gemonteerd, dan mag worden aangenomen dat de fabrikant van het filter met alle technische en typegoedkeuringseisen van de auto rekening heeft gehouden. Er zijn geen redenen om te veronderstellen dat het roetfilter defecten aan motor of het uitlaatgassysteem zal veroorzaken. Mocht onverhoopt toch schade aan de motor optreden, en de autofabrikant vindt dat de oorzaak daarvan bij het filter ligt, dan kan de autofabrikant kostenloos herstel (dus garantie) weigeren. De filterfabrikant moet dan de kosten vergoeden. Als zich een gebrek aan de auto voordoet waarbij geen verband te vinden is tussen het gebrek en het roetfilter, kan de klant zich beroepen op de redelijkheid en billijkheid. Het is niet redelijk de garantie uit te sluiten als het gebrek niets te maken heeft met het aangebrachte roetfilter. Als een roetfilter is aangebracht en de bumper laat los, dan zou het nogal vreemd zijn om te stellen dat de garantie niet van toepassing is. De automerken (zoals de PSA groep) die zeggen dat de garantie vervalt, hebben zelf (nog) geen retrofit-roetfilters op de markt. Mijn ambtenaren hebben de importeurs van deze merken er al op aangesproken dat ze niet zomaar kunnen stellen dat de garantie vervalt bij de inbouw van een roetfilter. Helaas hoor ik dat een deel van de dealers van deze merken nog steeds het verhaal van het garantieverval aan hun klanten vertelt. Ik ga daarom binnenkort zelf deze automerken erop aanspreken. </antwoord>
      <antwoord nummer="5">Op de huidige lijst (te vinden op www.senternovem.nl/srp) staan retrofit-roetfilters voor meer dan 50% van alle merken en typen dieselvoertuigen en deze lijst groeit nog elke dag. De filters die nu op de lijst staan, zijn voor voertuigen die veel voorkomen. Dus absoluut gezien zijn er voor ruim meer dan 50% van het totale dieselwagenpark filters op de markt. Van filterfabrikanten hoor ik dat ze eerst voor de veel voorkomende auto typen filters op de markt hebben gebracht en dat ze nu voor de minder voorkomende diesels filters gaan ontwikkelen. Ik onderneem daarom nu geen verdere stappen om het aanbod van filters verder te vergroten. </antwoord>
      <antwoord nummer="6">In totaal zijn er 3.929 garages met een contract die retrofit-roetfilters op personenvoertuigen kunnen inbouwen. In totaal zijn er 9.082 APK erkende bedrijven die in aanmerking komen om een contract af te sluiten voor de inbouw van roetfilters. In totaal mag dus 43% van de garages roetfilters inbouwen. Ik verwacht dat dit aantal nog groeit, want garages gaan pas een contract afsluiten als ze daadwerkelijk de vraag voor de inbouw van een roetfilter van een klant krijgen. De bijna 4.000 gecontracteerde garages zijn in mijn ogen voldoende, om in de vraag van de inbouw van roetfilters te kunnen voorzien. </antwoord>
      <antwoord nummer="7">Ik ben van plan om een deel van de dieselrijders die binnenkort hun auto moeten laten keuren aan te schrijven om hen aan te sporen om gelijktijdig met de APK-keuring een roetfilter in te laten bouwen. </antwoord>
      <antwoord nummer="8">Die mening deel ik niet. Partijen hebben destijds afgesproken om er naar te streven dat de milieuzones per 1 april 2007 van kracht zouden gaan worden. Dat lukt niet helemaal. De planning is nu dat per 1 juli in een viertal steden wordt gestart, te weten Utrecht, Tilburg, Den Bosch en Rotterdam. Het afgelopen jaar is benut om een groot aantal van de randvoorwaarden voor instelling van milieuzones in te vullen, zoals het beschikbaar laten komen van voldoende gecertificeerde roetfilters, het ontwerpen van een handhavingsmethodiek en het maken van afspraken met politie en justitie, het afbakenen van de milieuzone, het notificeren en overleggen met de EU over het convenant en het geven van voorlichting en informatie ter voorbereiding van de instelling. Daarnaast zijn overleggen gestart om het convenant te verbreden naar bestelauto’s. Het goed voorbereiden van de instelling van een milieuzone is van groot belang voor de juridische houdbaarheid van het zonebesluit. </antwoord>
      <antwoord nummer="9">Ja, die visie deel ik. Invoering van milieuzones zal er waarschijnlijk voor zorgen dat de vraag naar roetfilters zal toenemen, indien de aanwezigheid ervan een voorwaarde is om tot een milieuzone te worden toegelaten. Bij de toegangseisen in het milieuzone-convenant voor het vrachtverkeer zijn roetfilters inderdaad als vereiste opgenomen. Over een soortgelijk convenant met toegangseisen voor bestelauto’s is mijn ministerie op dit moment in gesprek met de betrokken partijen. De vraag naar roetfilters zal naar verwachting het sterkst toenemen in steden en regio’s waar milieuzones worden ingesteld, maar er zal vermoedelijk ook een meer algemene toename van de vraag optreden als gevolg van publiciteit en van een toenemend aanbod van roetfilters door fabrikanten en leveranciers. </antwoord>
      <antwoord nummer="10">In principe staat de gemeenten niets in de weg om milieuzones voor personen- en bestelauto’s in te voeren. Middels een verkeersbesluit of een algemene plaatselijke verordening is het mogelijk om een milieuzone in te stellen, waarbij uiteraard ook nut en noodzaak en de afweging van belangen plaats vindt. Wel is het zo dat ik, mede op verzoek van de vervoersorganisaties en winkeliers, ernaar streef om middels convenanten te komen tot uniforme toegangseisen tussen gemeenten. Verder zijn er enige praktische zaken rondom de handhaving die op dit moment nader worden uitgewerkt ten dienste van de gemeenten: – Zo is er vanwege fraudebestendigheid in overleg met het openbaar ministerie en de politie voor gekozen om te gaan handhaven op basis van de kentekenregistratie van de RDW. Dit maakt handhaving met camera’s mogelijk en een geautomatiseerd systeem van boeteafhandeling. Ook hoeft het voertuig en/of de bestuurder niet staande te worden gehouden door een opsporingsambtenaar, waardoor handhaving effectiever en efficiënter wordt. – Ook wordt gewerkt aan een nieuw nationaal verkeersbord voor milieuzones dat van toepassing wordt op meerdere, nader bij ministeriële regeling te bepalen, voertuigcategorieën. – Er wordt door mijn ministerie gewerkt aan een centraal loket voor langdurige ontheffingen voor voertuigen die voldoen aan de toelatingscriteria die zijn vastgelegd in het convenant. Hiermee worden de administratieve lasten voor betrokken partijen geminimaliseerd en ontstaat er harmonisatie in criteria en tarieven voor dergelijke ontheffingen. Dit alles laat onverlet dat gemeenten die dat willen zelf een milieuzone kunnen instellen en lokaal de handhaving kunnen organiseren. Daarbij wil ik er ten slotte op wijzen dat er bij de besluitvorming tot instelling van een milieuzone sprake moet zijn van een zorgvuldig proces, zodat het besluit ook in juridische zin zo robuust mogelijk is. Dit is ook een belangrijke doelstelling van het huidige milieuzone-convenant voor de vrachtauto, dat daartoe een stappenplan voor het besluitvormingsproces bevat. </antwoord>
      <antwoord nummer="11">In overleg met de convenantspartijen is in Nederland niet voor een labellingssysteem gekozen, met name in verband met de fraudegevoeligheid van zo’n systeem. In Nederland is gekozen voor een opzet, waarbij controle wordt uitgeoefend via het kenteken. Via de RDW (Rijksdienst voor het Wegverkeer) kan worden gecontroleerd of een vrachtauto in bezit is van een roetfilter, dan wel welke motor de vrachtauto heeft en op basis daarvan kan worden bepaald of een vrachtauto zich al of niet legaal in de zone bevindt. In het convenant is altijd wel de mogelijkheid voor labelling opengehouden, maar dan met name in verband met de herkenbaarheid naar het publiek toe. Tevens kan het voor een bedrijf aantrekkelijk zijn te laten weten dat er met schone(re) vrachtauto’s wordt gereden. In Nederland wordt gewerkt aan een landelijk verkeersbord voor milieuzonering. Tot dat dit bord beschikbaar is, wordt gewerkt met het bord «verboden voor vrachtauto’s». </antwoord>
      <antwoord nummer="12">Ongetwijfeld zal bij het ontwerp van een verkeersbord voor milieuzonering door de collega van Verkeer en Waterstaat gekeken worden naar het Duitse verkeersbord. Voor wat betreft de labelling ben ik een iets andere weg ingeslagen, vanuit een oogpunt van controleerbaarheid. Wel is het waarschijnlijk dat er ook in Nederland labels komen. Voor wat betreft de parkeertarieven verwijs ik naar mijn antwoord op vraag 13. Tussen Duitsland en Nederland zijn intensieve contacten over instelling van milieuzones. Het Nederlandse systeem gaat werken vanaf 1 juli a.s. als de eerste milieuzones worden ingesteld. </antwoord>
      <antwoord nummer="13">De plannen van het vorige kabinet waren er primair op gericht om (milieu)gedifferentieerde tarieven voor parkeervergunningen wettelijk mogelijk te maken, indien gemeenten dit wensen. Door technologische ontwikkelingen lijkt een differentiatie van de tarieven voor bezoekersparkeren («parkeren aan de meter») ook een reële optie te kunnen zijn. Zeker waar het de lokale luchtkwaliteit betreft, is een breed inzetbaar instrumentenpakket in veel gemeenten noodzakelijk. De staatssecretaris van BZK en ik zijn daarom voornemens om het conceptwetsvoorstel zo aan te passen dat de differentiatiemogelijkheid ook voor bezoekersparkeren kan gaan gelden, als gemeenten daartoe beslissen. Dit aangepaste voorstel tot wijziging van de Gemeentewet zal zo snel mogelijk aan de Ministerraad worden voorgelegd. </antwoord>
      <noten afkomstig="antwoord"/>
   </antwoorden>
</kvr>
