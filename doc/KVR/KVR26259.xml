<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Krähe (PvdA) en Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer en de minister van Buitenlandse Zaken over het bericht dat de Otapan door Turkije zou worden teruggestuurd naar Nederland. (Ingezonden 22 augustus 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26259
</item>
         <item attribuut="Inhoud">In het de schip de Otapan dat in Turkije gesloopt zou worden, blijkt veel meer asbest verwerkt te zijn dan de vrachtbrieven aangeven. Het minister van Milieu van Turkije wil dat Nederland het schip terugneemt.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Afvalverwerking Gevaarlijke afvalstoffen Schepen</item>
         <item attribuut="Vindplaats">Kamervragen met antwoord 2005-2006, nr. 2044, Tweede Kamer</item>
         <item attribuut="Vraagnr_bij_indiening">2050617810</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Krähe</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2006-08-28</item>
         <item attribuut="Datum_indiening">2006-08-22</item>
         <item attribuut="Document-id">KVR26259</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4343" allpagenumbers="4343 4344" vetnummer="2050617810" code="0506tkkvr2044" lopendefooter="Tweede Kamer, vergaderjaar 2005–2006, Aanhangsel" filenaam="KVR26259" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2044" onderwerp="" indiendatum="2006-08-22">
         <vrager partij="PvdA" oorsprong="parlement">Krähe</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-08-28">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Klopt het bericht dat in plaats van 1000 kg asbest, er netto 10.000 kg asbest in het schip de Otapan zit? <voetnoot nummer="1"/>
      </vraag>
      <vraag nummer="2">Kent u het rapport van de firma van Eyk die in mei, juni en juli 2006 onderzoek heeft verricht op de Otapan en heeft geconstateerd dat er netto 10.000 kg asbest in het schip verwerkt zit? Hoe verhoudt dit zich tot de vrachtbrieven waarin is aangegeven dat het om 1000 kg asbest gaat? </vraag>
      <vraag nummer="3">Waarop is het gegeven dat het om 1000 kg zou gaan gebaseerd? Hoe is het mogelijk dat de Inspectie Milieubeheer, die indertijd de Otapan in beslag heeft genomen, niet heeft onderzocht hoeveel asbest in dit schip aanwezig was? </vraag>
      <vraag nummer="4">Klopt het bericht dat het ministerie van Milieu van Turkije eist dat Nederland het schip terugneemt? Zo ja, welke actie onderneemt u op dit moment richting Turkije? </vraag>
      <vraag nummer="5">Bent u bereidt de Otapan aan de ketting te leggen totdat alle informatie boven tafel is en de kwestie met Turkije is uitgesproken? </vraag>
      <vraag nummer="6">Deelt u de mening dat de Otapan snel, maar uit oogpunt van milieu en arbeidsomstandigheden, zorgvuldig gesloopt zou moeten worden? </vraag>
      <vraag nummer="7">Bent u bereid, als mede-eigenaar, het schip de Otapan desnoods in Nederland te laten slopen? </vraag>
      <vraag nummer="8">Deelt u de mening dat er in (West-)Europa een eigen sloophaven voor asbestschepen moet komen om afwenteling op landen met lagere Arbo- en milieunormen te voorkomen? </vraag>
      <vraag nummer="9">Wilt u deze vragen nog deze week beantwoorden in verband met de korte termijn waarop het schip de Otapan de Turkse wateren zal binnenvaren? </vraag>
      <noten afkomstig="vraag">
         <noot nummer="1">AVRO 1 op de middag, 16 augustus 16.00</noot>
      </noten>
   </vragen>
   <antwoorden aantal="9">
      <antwoord nummer="1">Naar aanleiding van een verzoek van de Turkse overheid om nadere informatie over de hoeveelheid asbest aan boord van de Otapan heb ik op 22 augustus de firma Search verzocht om een indicatie van de hoeveelheid nog resterend asbesthoudend materiaal op de Otapan. Ik ben vervolgens door de firma Search geïnformeerd dat naar schatting 54 ton asbesthoudend materiaal op het schip aanwezig is. Het betreft dan overigens vooral materialen die mede asbest bevatten, maar daarom als asbesthoudend afval verwerkt moeten worden. Overigens is de hoeveelheid asbest op zich geen criterium bij het bepalen of al dan niet een EVOA-beschikking wordt afgegeven. De verwerkingsmogelijkheden onder milieuhygiënisch verantwoorde condities zijn hierbij het belangrijkste criterium. </antwoord>
      <antwoord nummer="2">Ja, de VROM-Inspectie kent dit rapport sinds 11 augustus jl. De firma Van Eijk heeft voor het vertrek van het schip de buitenzijde van de Otapan opnieuw gereinigd en afdichtingen gesloten. Naast deze werkzaamheden heeft het bedrijf de surveyor binnen het schip begeleid die in het schip de zeewaardigheid moest beoordelen ten behoeve van de sleep naar Turkije. Tijdens deze rondgang heeft de firma Van Eijk blijkbaar eigener beweging en in de vorm van een quickscan opgenomen hoeveel asbesthoudend materiaal er nog aan boord is. Op verzoek van de non-gouvernementele organisatie «Platform on Shipbreaking» heeft de firma Van Eijk in de vorm van een korte notitie haar bevindingen weergegeven. In deze notitie staat dat er ca. 60 ton bruto (10 ton netto) aan asbest aanwezig is. </antwoord>
      <antwoord nummer="3">Het is de verantwoordelijkheid van de eigenaar en de ontdoener van het afval om informatie over de aard en de hoeveelheid afval te verstrekken. Deze gegevens worden in het kader van de EVOA (Europese Verordening voor de Overbrenging van Afvalstoffen) als uitgangspunt genomen bij de beoordeling van het verzoek. De toenmalige eigenaar van de Otapan, de firma Basilisk, heeft de vergunningaanvraag ingediend en heeft in die aanvraag aangegeven dat er ongeveer 1 ton asbest zou resteren. Zij heeft zich bij het bepalen van de hoeveelheid gebaseerd op rechtstreekse informatie van de kapitein van de Otapan die in 1999 zelf de asbestverwijdering ter hand had genomen. Er bestond derhalve geen aanleiding voor de Nederlandse overheid om extra onderzoek te doen, temeer daar er in 2001 al meer dan 70 ton netto aan asbest was verwijderd. </antwoord>
      <antwoord nummer="4">Turkije heeft de Nederlandse regering om informatie gevraagd over de hoeveelheid asbest. Deze informatie is inmiddels gegeven met gebruikmaking van de nieuwe inzichten die mij zijn gebleken uit de schatting die in mijn opdracht is uitgevoerd zoals vermeld in het antwoord op vraag 1. In dezelfde brief waarin deze mededeling is gedaan zijn voorstellen opgenomen aan de Turkse regering om tot een passende oplossing te komen voor dit incident. Uitgangspunt daarbij is een voor beide partijen bevredigende oplossing waarbij uitgangspunt blijft een milieuhygiënische verantwoorde verwerking van de materialen welke bij de sloop vrij komen. </antwoord>
      <antwoord nummer="5">Het aan de ketting leggen van de Otapan – zo daar al aanleiding toe bestaat – is niet aan de orde, omdat het schip momenteel in internationale wateren ligt. Zoals vermeld in het antwoord op vraag 4 ben ik in overleg met de Turkse autoriteiten om de mogelijkheden van een oplossing te bespreken. </antwoord>
      <antwoord nummer="6">Ja ik deel uw mening dat de Otapan uit maritiem en milieukundig oogpunt zorgvuldig gesloopt moet worden. </antwoord>
      <antwoord nummer="7">Vooralsnog is er voor mij geen aanleiding sloop in Nederland te overwegen. Ik ben – zoals gezegd in mijn antwoord op vraag 4 – in goed overleg met de Turkse autoriteiten om een verantwoorde sloop aldaar te bewerkstellingen. </antwoord>
      <antwoord nummer="8">Zoals ik u in mijn antwoord op vraag 1 heb laten weten, zijn voor mij verwerkingsmogelijkheden onder milieuhygiënisch verantwoorde condities het belangrijkste criterium. Of de slooplocatie dan in West Europa of elders is gelegen, doet voor mij niet ter zake. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
