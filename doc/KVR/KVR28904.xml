<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over het vertrek van de Otapan uit de Rotterdamse Haven. (Ingezonden 26 juni 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28904
</item>
         <item attribuut="Inhoud">Vragen naar aanleiding van bericht (website AD editie Rotterdam) dat de asbestsanering van de 'Otapan' eind deze week gereed is en dat het schip dan volgens afspraak kan vertrekken uit de Rotterdamse haven. Indiener wil nadere bijzonderheden over de verrichte sanering en de stand van zaken van de eindinspectie door VROM-Inspectie en Arbeidsinspectie. Welke stappen heeft de regering genomen, of gaat ze nemen, om te zorgen dat de Turkse regering het schip zal toelaten in de Turkse wateren? Wat is de stand van zaken inzake de eerdere toezegging van voormalig staatssecretaris van Geel (VROM) dat hij het incident met de Otapan nader zal bekijken (Kamerstuk 22343, nr. 162).</item>
         <item attribuut="Rubriek">Milieu (Gevaarlijke stoffen) Visserij (Zeevisserij) Verkeer, vervoer en waterstaat (Schepen) Handel en economie (Export)</item>
         <item attribuut="Trefwoorden">Gevaarlijke stoffen Zeescheepvaart Export Schepen</item>
         <item attribuut="Vindplaats">Kamervragen met antwoord 2006-2007, nr. 2265, Tweede Kamer</item>
         <item attribuut="Vraagnr_bij_indiening">2060719190</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-07-20</item>
         <item attribuut="Datum_indiening">2007-06-26</item>
         <item attribuut="Document-id">KVR28904</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4797" allpagenumbers="4797 4798 4799" vetnummer="2060719190" code="0607tkkvr2265" lopendefooter="Tweede Kamer, vergaderjaar 2006–2007, Aanhangsel" filenaam="KVR28904" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2265" onderwerp="" indiendatum="2007-06-26">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-07-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Is het waar dat de asbestsanering van de Otapan eind deze week gereed is en dat het schip dan volgens afspraak kan vertrekken uit de Rotterdamse Haven? <voetnoot nummer="1"/>
      </vraag>
      <vraag nummer="2">Hoeveel asbest in gewicht en volume is verwijderd en hoeveel asbest is nu nog aanwezig op het schip nu de sanering afgerond is? </vraag>
      <vraag nummer="3">Heeft een eindinspectie plaatsgevonden door de VROM-Inspectie en de Arbeidsinspectie? Zo ja, bent u van plan de inspectierapporten aan de Kamer te sturen? Zo neen, waarom heeft geen eindinspectie plaatsgevonden? </vraag>
      <vraag nummer="4">Hoeveel heeft de sanering uiteindelijk gekost? Welke meer-/minderkosten zijn in rekening gebracht vanwege onvoorziene mee of tegenvallers tijdens de sanering? </vraag>
      <vraag nummer="5">Is het doel dat de regering met deze asbestsaneringsoperatie voorstond, het vertrek na sanering van het schip uit Nederland, bereikt? Zo ja, wanneer en naar welke bestemming zal het schip vertrekken? </vraag>
      <vraag nummer="6">Wat is bij vertrek uit de Nederlandse haven de eindbestemming (in de letterlijke zin van de levensduur) van het schip en kan vertrek uit een Nederlandse haven voldoen aan de Europese wet en regelgeving inzake export van afval (EVOA)? </vraag>
      <vraag nummer="7">Heeft u sinds de start van de sanering nog contact gehad met de eigenaar? Zo ja, wanneer, hoe, waarover en met welk resultaat? Zo neen, waarom niet? </vraag>
      <vraag nummer="8">Heeft u sinds de start van de sanering nog contacten gehad met de Turkse regering? Zo ja, wanneer, hoe, waarover en met welk resultaat? Zo neen, waarom niet? </vraag>
      <vraag nummer="9">Heeft de Turkse regering zich inmiddels bereid verklaard de Otapan toe te laten tot Turkse wateren en in een Turkse haven te laten slopen? Zo neen, hoe groot acht u de kans dat Turkije de Otapan ondanks eerdere negatieve uitlatingen toch zal accepteren? </vraag>
      <vraag nummer="10">Als Turkije de Otapan niet accepteert welke optie is er dan als eindbestemming opdat het schip zoals afgesproken 1 juli uit de Rotterdamse haven vertrekt? Sluit u een bestemming op een «sloopstrand» of een niet naar Nederlandse maatstaven toegeruste haven uit? </vraag>
      <vraag nummer="11">Waarom gaat het schip tijdelijk naar de Botlek? Hoe lang zal het schip daar maximaal aan de stijger blijven liggen? Welke kosten zijn aan deze ligplaats verbonden en voor wiens rekening zijn die kosten? </vraag>
      <vraag nummer="12" voetnoot="2">Heeft u het incident met de Otapan reeds bekeken en welke onderlinge patronen zijn daarbij geïdentificeerd? <voetnoot nummer="2"/>
      </vraag>
      <vraag nummer="13">Wat is de actuele stand van zaken met betrekking tot het kostenverhaal bij Basilisk? </vraag>
      <noten afkomstig="vraag">
         <noot nummer="1" weblink="http://www.ad.nl/rotterdam/stad/article1450844.ece">http://www.ad.nl/rotterdam/stad/article1450844.ece</noot>
         <noot nummer="2">Toezegging van Staatssecretaris Van Geel; kamerstuk 22 343, nr. 162, vergaderjaar 2006–2007</noot>
      </noten>
   </vragen>
   <antwoorden aantal="11">
      <antwoord nummer="1">De asbestsaneringswerkzaamheden waren op 23 juni 2007gereed. De afspraak met het College van B&amp;W van Rotterdam en de omwonenden was dat de Otapan vóór 1 juli 2007 de Waalhaven zou hebben verlaten. Op 28 juni jl. is de Otapan versleept van de Rotterdamse Waalhaven naar een locatie in de Botlek. De Botlek maakt onderdeel uit van de Rotterdamse haven. Strikt genomen is het schip derhalve niet vertrokken uit de Rotterdamse haven. VROM heeft een overeenkomst met het Gemeentelijk Havenbedrijf van Rotterdam, waarin staat dat het schip de haven voor 1 januari 2008 moet hebben verlaten. </antwoord>
      <antwoord nummer="2">In totaal is zo’n 770 ton bruto materiaal verwijderd in verband met de asbestsanering, waarvan ruim 76 ton pure asbest. In het schip is circa 850 kg pure asbest achtergebleven. </antwoord>
      <antwoord nummer="3">Gedurende de sanering is per opgeleverde ruimte een onafhankelijke inspectie, een zogenaamd «survey» uitgevoerd door Sanitas Milieu Services B.V., daarin begeleid door TNO. Tevens is na de oplevering van de sanering een eindsurvey door ingenieursbureau Oesterbaai uitgevoerd. Na goedkeuring door TNO is het schip op 28 juni jl. versleept. Ik heb de verklaring van TNO als bijlage bij deze brief gevoegd (zie Kamerstuk 22 343/25 834, nr. 177, vergaderjaar 2006–2007). Het toezichtsteam waar ondermeer de VROM-Inspectie en de Arbeidsinspectie deel van uitmaakten heeft gedurende de werkzaamheden zeer frequent controles uitgevoerd. </antwoord>
      <antwoord nummer="4">De saneringswerkzaamheden zijn aanbesteed op basis van een vaste prijs. Er zijn buiten de opdracht enkele extra werkzaamheden uitgevoerd, zoals het vaarklaar maken van het schip. De eindafrekening zal deze maand met de saneerder overeen worden gekomen. De kosten voor de totale operatie in fase 3, namelijk de sanering van het schip zijn ongeveer € 3,3 mln. Hieronder vallen de saneringswerkzaamheden, liggelden, verzekeringsgelden, directievoering, projectleiding en de onafhankelijke survey. De kosten uit fase 1 en 2, respectievelijk terugkeer van het schip naar Nederland en het uitvoeren van een inventarisatie beliepen ongeveer € 1,0 mln. Tevens is een reservering gemaakt voor de terugsleep van het schip naar Turkije. Het eerder geraamde maximale bedrag van € 4,5 mln. waarvoor de Nederlandse Staat garant wilde staan, is daarmee naar verwachting toereikend. </antwoord>
      <antwoord nummer="5 en 6">Het is in eerste instantie aan de Turkse eigenaar om te bepalen of hij het schip uit Nederland wil exporteren en zo ja, waar naar toe. Het spreekt voor zich dat hij bij export van het schip zal moeten voldoen aan de Europese Verordening voor de Overbrenging van Afvalstoffen en dat het importerende land derhalve een OECD-land moet zijn. De Turkse eigenaar heeft een kennisgeving ingediend met het doel het schip te exporteren naar Turkije, alwaar hij het op zijn werf wenst te slopen. Op het kennisgevingsformulier heeft hij aangegeven dat het schip nog 850 kg asbest bevat. De Turkse overheid heeft nog niet op de kennisgeving gereageerd. Deze kennisgeving is op 29 juni jl. op formele gronden afgewezen, vanwege het ontbreken van een inventarisatielijst van overige stoffen en een borgstelling. De eigenaar kan in bezwaar gaan tegen de weigering. In dat kader kan hij de ontbrekende stukken aanvullen. Mocht de Turkse overheid geen toestemming verlenen, dan zal een andere oplossing gezocht moeten worden. </antwoord>
      <antwoord nummer="7">Er is frequent ambtelijk contact geweest. Zo is er begin maart een bezoek aan zijn werf gebracht, waarbij geconstateerd is dat op de werf voorzieningen als vloeistofdichte vloeren, brandbescherming en een opslag voor gevaarlijke afvalstoffen waren aangebracht. Recent heeft hij mij laten weten dat zijn werf in Turkije na inspectie door het Turkse ministerie voor Milieu en Bosbouw, voor drie jaar vergunning heeft gekregen voor het slopen van zeeschepen. Hij heeft enkele keren zijn schip bezocht en overleg gevoerd met mijn ambtenaren. Er wordt naar gestreeft om met hem een overeenkomst te sluiten over verrekening van de kosten met betrekking tot liggelden, verzekeringsgelden en sleep van de Waalhaven naar de Botlek. Indien hij daartoe niet bereid is, zullen deze kosten zo nodig via een juridische procedure op hem worden verhaald. </antwoord>
      <antwoord nummer="8 en 9">Er is ambtelijk contact geweest met het Turkse ministerie van Milieu en Bosbouw. Daarin is benadrukt dat het schip na sanering zal voldoen aan de beschrijving van de oorspronkelijke kennisgeving die wél was goedgekeurd door de Turkse overheid. Deze kennisgeving maakte melding van 1000 kg asbest in de Otapan. In de nieuwe kennisgeving is 850 kg aangeven, zie het antwoord bij vraag 5. Bovendien is aangeboden om vertegenwoordigers van de Turkse overheid inspecties te laten uitvoeren op het schip. Van deze gelegenheid is tot op heden geen gebruik gemaakt. De Turkse regering heeft niet binnen 30 dagen gereageerd op de kennisgeving waarin de eigenaar aangeeft het schip te willen exporteren naar Turkije. Het is het soevereine recht van de Turkse overheid om te beslissen op de nieuwe kennisgeving. Ik vind het niet gepast om te speculeren over de beslissing van de Turkse overheid om het schip al dan niet toe te laten. </antwoord>
      <antwoord nummer="10">Een alternatief voor sloop op de Turkse werf is verkoop aan een sloopwerf in een ander OECD-land. Dat zou ook een Nederlandse sloopwerf kunnen zijn. Deze beslissing is echter de bevoegdheid van de Turkse eigenaar en waarschijnlijk financieel minder aantrekkelijk dan sloop op zijn werf. Ik sluit een bestemming op een «sloopstrand» of een niet naar Nederlandse maatstaven toegeruste haven expliciet uit vanwege het niet voldoen aan de eisen van het Verdrag van Bazel en de EVOA. Zie ook mijn antwoord op de vragen 5 en 6. </antwoord>
      <antwoord nummer="11">Omdat op 1 juli nog niet duidelijk was of het schip terug zou gaan naar Turkije en het contract op de locatie in de Waalhaven per 1 juli afliep, heb ik het schip laten verslepen naar de Botlek. De eigenaar is in de gelegenheid gesteld zelf een locatie te zoeken, maar hier is hij niet op ingegaan. Het schip zal vanwege de afspraak met het Gemeentelijk Havenbedrijf van Rotterdam vóór 1 januari 2008 de Rotterdamse haven moeten hebben verlaten. De kosten voor de sleep, verzekerings- en liggelden, etc., die vanaf 28 juni 2007 worden gemaakt zal ik in rekening brengen bij de huidige eigenaar. Zie ook het antwoord op vraag 7. </antwoord>
      <antwoord nummer="12">Ja, er is een uitgebreide interne analyse uitgevoerd over de ambtelijke gang van zaken rondom de Otapan. Aan de hand van de uitkomsten is intern geconcludeerd dat de scheiding tussen beleid en handhaving nog nadrukkelijker moet worden vormgegeven. Daartoe zijn inmiddels de eerste stappen gezet. </antwoord>
      <antwoord nummer="13">Nu er is grote lijnen duidelijkheid is over de kosten die voortvloeien uit de onjuiste gegevens op het kennisgevingsformulier is de procedure tot invordering van de claim op de voormalige Mexicaanse eigenaar inmiddels gestart. </antwoord>
      <noten afkomstig="antwoord"/>
   </antwoorden>
</kvr>
