<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Baalen (VVD) aan de ministers van Buitenlandse Zaken en voor Ontwikkelingssamenwerking over de activiteiten en doelstellingen en subsidiëring van het samenwerkingsverband United Civilians for Peace (UCP). (Ingezonden 31 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30164
</item>
         <item attribuut="Inhoud">Het samenwerkingsverband United Civilians for Peace (UCP) zou haar financiële middelen misbruiken voor een eenzijdige campagne tegen Israël, waarbij de schending van de mensenrechten door Palestijnse en Arabische instellingen en groepen, en de negatieve rol van Iran in de regio worden gebagatelliseerd ten opzichte van het optreden van Israël.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Israël Palestijnen</item>
         <item attribuut="Vindplaats">Kamervragen met antwoord 2007-2008, nr. 682, Tweede Kamer</item>
         <item attribuut="Vraagnr_bij_indiening">2070803810</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="VVD">Van Baalen</persoon>
         </item>
         <item attribuut="Datum_reaktie">2007-11-16</item>
         <item attribuut="Datum_indiening">2007-10-31</item>
         <item attribuut="Document-id">KVR30164</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1453" allpagenumbers="1453 1454" vetnummer="2070803810" code="0708tkkvr682" lopendefooter="Tweede Kamer, vergaderjaar 2007–2008, Aanhangsel" filenaam="KVR30164" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="682" onderwerp="" indiendatum="2007-10-31">
         <vrager partij="VVD" oorsprong="parlement">Van Baalen</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2007-11-16">
         <antwoorder functie="minister" ministerie="Ontwikkelingssamenwerking">Koenders</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de CIDI-publicatie «United Civilians tegen Israël» van 10 oktober jl. en het daarmee corresponderende artikel in de Telegraaf van 25 oktober jl.? </vraag>
      <vraag nummer="2">Deelt u de mening van het Centrum Informatie en Documentatie over Israël (CIDI) dat de activiteiten van UCP, die via de medefinancieringsorganisaties Novib, ICCO en Cordaid indirect door de Nederlandse overheid worden gesubsidieerd, direct indruisen tegen het Nederlandse beleid ten aanzien van het Midden-Oosten-Vredesproces (MOVP) in het algemeen en de dialoog tussen Israël en de Palestijnse Autoriteit (PA) in het bijzonder? </vraag>
      <vraag nummer="3">Deelt u de mening dat het UCP haar jaarlijkse budget van € 500.000 misbruikt voor een eenzijdige campagne tegen Israël, waarbij de schending van de mensenrechten door Palestijnse en Arabische instellingen en groepen en de negatieve rol van Iran in de regio worden gebagatelliseerd ten opzichte van het optreden van Israël? </vraag>
      <vraag nummer="4">Bent u bereid deze werkwijze bij het UCP en bij de betrokken medefinancieringsorganisaties (mfo’s) aan de orde te stellen en aan te dringen op een evenwichtige benadering van het Israëlisch-Palestijnse conflict en het MOVP? </vraag>
      <vraag nummer="5">Bent u bereid, indien uw optreden overeenkomstig het bovenstaande punt 4 niet tot resultaat leidt, de subsidies aan de genoemde mfo’s (gedeeltelijk) te heroverwegen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De regering constateert dat de rol van UCP vooral gericht is op beleidsbeïnvloeding en lobbying. De organisatie deelt niet alle inzichten van de regering over het MOVP en de Israëlisch-Palestijnse dialoog en draagt ook andere meningen uit dan die van de regering. Dit betekent echter niet dat van misbruik van de middelen die aan UCP zijn toegekend, kan worden gesproken. Dat is in eerste instantie ter beoordeling aan de rechtstreekse financiers van UCP, zijnde de betrokken medefinancieringsorganisaties (MFO’s) en IKV/Pax Christi. Het ministerie beoordeelt of deze financiers zich houden aan de verplichtingen die hun bij de subsidiebeschikking opgelegd zijn. In deze beschikking is een aantal algemene regels vastgelegd waaraan hun activiteiten dienen te voldoen. Zij dienen met name «rekening [te] houden met het beleid van de Minister» en «zich [te] onthouden van activiteiten die tot doel hebben de onafhankelijkheid van een staat te ondermijnen [...]». Naar onze mening handelen de betrokken organisaties bij de uitvoering van hun activiteiten vooralsnog niet in strijd met deze verplichtingen. De verplichting om rekening te houden met het beleid wil niet zeggen dat men het eens moet zijn met dat beleid; ook is ons niets gebleken van actieve steun aan organisaties als Hamas, die de staat Israël willen vernietigen. De regering zal er ook op toezien dat dat niet het geval is. </antwoord>
      <antwoord nummer="4">Tussen het ministerie en de betrokken organisaties vindt regelmatig overleg plaats. In deze dialoog worden onder meer hun publicaties besproken en wordt waar nodig gewezen op feitelijke onjuistheden in hun analyses en/of aanpak. De ervaring is dat deze organisaties vatbaar zijn voor argumenten en kritiek. </antwoord>
      <antwoord nummer="5">Mocht het zo zijn dat de MFO’s en IKV/Pax Christi zich niet houden aan de bepalingen van de subsidiebeschikking, dan zal het ministerie niet aarzelen maatregelen te treffen. Dat zou ook tot de (gedeeltelijke) inhouding van subsidiegelden kunnen leiden. Daartoe bestaat nu geen enkele aanleiding. </antwoord>
      <noten afkomstig="antwoord"/>
   </antwoorden>
</kvr>
