<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over de mogelijke betrokkenheid van Nederlandse bedrijven bij handel in mogelijk met BSE besmet Brits rundvlees. (Ingezonden 4 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6712
</item>
         <item attribuut="Rubriek">Handel en economie (Economische delicten) Handel en economie (Internationale handel) Veeteelt (Veeziekten) Veeteelt (Vlees)</item>
         <item attribuut="Trefwoorden">Economische delicten Internationale handel Veeziekten Vlees</item>
         <item attribuut="Vindplaats">Kamervragen met antwoord 1997-1998, nr. 888, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1998-03-16</item>
         <item attribuut="Datum_indiening">1997-12-04</item>
         <item attribuut="Document-id">KVR6712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1819" allpagenumbers="1819 1820" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6712" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="888" onderwerp="" indiendatum="1997-12-4">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="16 maart 1998), zie ook Aanhangsel Handelingen nr. 609, vergaderjaar 1997–1998">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van het artikel «Nederlandse bedrijven verdacht van handel in Brits rundvlees»? <voetnoot nummer="1"/>
      </vraag>
      <vraag nummer="2">Is het mogelijk dat gedurende een lange periode Nederlandse bedrijven handelen in rundvlees uit Groot-Brittannië, ondanks het feit dat handel verboden is als gevolg van de BSE-epidemie? </vraag>
      <vraag nummer="3">Welke maatregelen heeft de Nederlandse regering genomen na de ontdekking van fraude met Brits rundvlees eerder dit jaar? </vraag>
      <vraag nummer="4">Zijn deze maatregelen naar het oordeel van de regering afdoende geweest? </vraag>
      <vraag nummer="5">Is er een verband tussen de inval bij de vier vleesverwerkende bedrijven en vleeshandelaren in Nederland en de fraude met Brits rundvlees die deze zomer in Vlissingen werd ontdekt? </vraag>
      <vraag nummer="6">Klopt het, dat de Belgische regering al eerder om een onderzoek naar eventuele betrokkenheid van Nederlandse bedrijven bij deze zaak heeft verzocht? Heeft de Nederlandse regering een dergelijk onderzoek ingesteld en wat zijn daarvan de conclusies? </vraag>
      <vraag nummer="7">Waarom zijn administraties van bedrijven in beslag genomen? </vraag>
      <vraag nummer="8">Welke vervolgacties zal de regering ondernemen en op welke termijn zijn deze te verwachten? </vraag>
      <noten afkomstig="vraag">
         <noot nummer="1" datum="1997-12-2" bron="ANP">ANP, 2 december 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3, 4 en 6">Uit hoofde van beschikking 96/239/EEG mag het Verenigd Koninkrijk sinds eind maart 1996 geen vlees meer uitvoeren naar lidstaten van de Europese Unie of naar derde landen. In aansluiting op dit verbod is in Nederland in de Regeling in- en doorvoer vlees 1979 en de Warenwetregeling invoerverbod rundvlees en producten van rundvlees uit het Verenigd Koninkrijk een verbod opgenomen op de invoer van vlees van oorsprong uit het Verenigd Koninkrijk. Op de naleving van dit verbod wordt toegezien door de Veterinaire Inspectie van het Ministerie van Volksgezondheid, Welzijn en Sport (VI), de Algemene Inspectiedienst (AID) en de Rijksdienst voor de keuring van vee en vlees (RVV) van mijn ministerie, alsmede door de Douane. Deze diensten werken nauw samen met keurings- en handhavingsinstanties in andere lidstaten van de Europese Unie. Bedrijven die rundvlees afkomstig uit andere lidstaten ontvangen, worden regelmatig gecontroleerd. Sinds mei 1996 worden intensieve controles uitgevoerd op de vliegvelden en in havens met ferryverkeer op het Verenigd Koninkrijk of Ierland. Vanaf 21 januari 1997 houden de douane, de VI en de AID regelmatig gezamenlijke actiedagen waarop nog extra wordt gelet op overtredingen van het invoerverbod. Indien wordt vermoed, dat partijen afkomstig zijn uit het Verenigd Koninkrijk wordt de partij teruggezonden naar het Verenigd Koninkrijk. Het Britse Ministerie van Landbouw (MAFF) wordt van elke retourzending op de hoogte gesteld. Ruim 20 partijen werden teruggestuurd naar het Verenigd Koninkrijk. Eind augustus 1997 werd zowel door de Belgische autoriteiten als door een aantal Nederlandse bedrijven gemeld, dat er vermoedelijk was gehandeld in vlees dat van oorsprong was uit het Verenigd Koninkrijk. Op 28 augustus 1997 is door het Belgische Instituut voor de Vleeskeuring (lVK) informatie verstrekt aan de AID over mogelijke betrokkenheid van Nederlandse bedrijven bij de handel in Brits rundvlees. Op 11 september heeft de Belgische justitie een rechtshulp verzoek ingediend bij het Openbaar Ministerie te Den Bosch. De AID is naar aanleiding van deze meldingen direct een onderzoek begonnen in nauwe samenwerking met keuringsdiensten uit andere lidstaten van de Europese Unie. Uit deze onderzoeken is onder meer gebleken, dat in partijen vlees in Duitsland en België op het vlees stempels uit het Verenigd Koninkrijk werden aangetroffen. Via diverse constructies en omwegen, onder andere door het plegen van valsheid in geschrifte, was de identiteit van het oorspronkelijk uit het Verenigd Koninkrijk afkomstige vlees veranderd, waarna het vlees onder de nieuwe valse identiteit was geëxporteerd, voornamelijk bestemd voor landen in Oost-Europa. De uitkomsten van het vooronderzoek zijn voor het Openbaar Ministerie aanleiding geweest tot het starten van een gerechtelijk vooronderzoek. In het kader daarvan zijn op 2 december 1997 huiszoekingen verricht bij enkele bedrijven waarbij de administraties van deze bedrijven in beslag zijn genomen. Het onderzoek naar de betrokkenheid van Nederlandse bedrijven bij de handel in rundvlees afkomstig uit het Verenigd Koninkrijk is nog niet afgerond. Het is daarom nog te vroeg om te concluderen dat verdergaande maatregelen noodzakelijk zijn. </antwoord>
      <antwoord nummer="5">Nee, tot op heden is geen verband gebleken tussen de in het ANP-bericht genoemde bedrijven en de in april 1997 aangetroffen partij rundvlees afkomstig uit het Verenigd Koninkrijk. Deze partij is overigens na onderzoek door de Officier van justitie ter destructie bestemd. </antwoord>
      <antwoord nummer="7">De administraties zijn in beslag genomen ten behoeve van het gerechtelijk vooronderzoek. Uit de administraties kan wellicht worden afgeleid langs welke route de partijen vlees afkomstig uit het Verenigd Koninkrijk zijn verhandeld. </antwoord>
      <antwoord nummer="8">Eventueel te nemen vervolgacties zijn afhankelijk van de uitkomsten van het gerechtelijk vooronderzoek. </antwoord>
      <noten afkomstig="antwoord"/>
   </antwoorden>
</kvr>
