<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Justitie en van Binnenlandse Zaken en Koninkrijksrelaties over de woonplaats van Hoofdofficieren van Justitie en korpschefs. (Ingezonden 29 november 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12856
</item>
         <item attribuut="Inhoud">Vragen over de woonplaats van Hoofdofficieren van Justitie en korpschefs. Zij hoeven, in tegenstelling tot een burgemeester, niet in hetzelfde gebied te wonen als waar ze werken. Bij calamiteiten moeten zij wel samen met de burgemeester aanwezig zijn.</item>
         <item attribuut="Rubriek">Arbeid (Werknemers) Criminaliteit en openbare orde (Justitiële organisatie)</item>
         <item attribuut="Trefwoorden">Politie Rechterlijke macht Werknemers</item>
         <item attribuut="Vindplaats">Kamervragen met antwoord 2000-2001, nr. 462, Tweede Kamer</item>
         <item attribuut="Vraagnr_bij_indiening">2000103010</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-01-02</item>
         <item attribuut="Datum_indiening">2000-11-29</item>
         <item attribuut="Document-id">KVR12856</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="957" allpagenumbers="957 958" vetnummer="2000103010" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12856" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="462" onderwerp="" indiendatum="2000-11-29">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2 januari 2001), zie ook Aanhangsel Handelingen nr. 401, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Top Justitie woont vaak ver van werkplek»? <voetnoot nummer="1"/>
      </vraag>
      <vraag nummer="2">Waarom geldt er voor burgemeesters wel en voor hoofdofficieren van Justitie en korpschefs geen wettelijke regeling om in het eigen werkgebied te wonen? </vraag>
      <vraag nummer="3">Vindt u het wenselijk dat functionarissen, die gedrieën in de lokale driehoek verregaande besluiten nemen over de veiligheid van mensen, niet zelf in hun werkgebied wonen? Zo ja, waarom? Zo neen, welke maatregelen kunt u nemen om een verhuizing naar het werkgebied af te dwingen? </vraag>
      <vraag nummer="4">Bent u bereid in de aanstellingsprocedure als vereiste op te nemen dat de sollicitant functionaris naar het eigen werkgebied zal verhuizen, zodra hij benoemd is, en daar blijft wonen tijdens zijn aanstelling? Zo neen, waarom niet? </vraag>
      <vraag nummer="5">Welke normen hanteert u bij calamiteiten en andere spoedeisende gebeurtenissen voor de termijn, waarbinnen de hoofdofficier van Justitie, of de korpschef ter plekke aanwezig moeten zijn? Zijn hier tot op heden problemen gesignaleerd bij functionarissen, die buiten het eigen werkgebied wonen? </vraag>
      <noten afkomstig="vraag">
         <noot nummer="1" datum="2000-11-27" bron="Volkskrant">Volkskrant, 27 november 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ingevolge artikel 55 van het Algemeen Rijksambtenarenreglement kan een ambtenaar worden verplicht om in of nabij zijn standplaats te wonen indien het bevoegd gezag meent dat dit gezien de aard van de functie noodzakelijk is dan wel het bevoegd gezag de reisafstand te groot of te lang acht. Ingevolge artikel 39 van het Besluit rechtspositie rechterlijke ambtenaren juncto de artikelen 125 en 125c van de Ambtenarenwet is de mogelijkheid een ambtenaar de verhuisplicht op te leggen, van overeenkomstige toepassing verklaard op de leden van het Openbaar Ministerie en de rechterlijke ambtenaren in opleiding. Een soortgelijke regeling geldt voor politieambtenaren. Artikel 61 van het Besluit algemene rechtspositie politie (Barp) biedt het bevoegd gezag, i.c. de korpsbeheerder, de mogelijkheid de korpschef deze verplichting op te leggen indien die dit noodzakelijk acht in verband met de goede vervulling van zijn functie. </antwoord>
      <antwoord nummer="3 en 4">Het College van procureurs-generaal, bevoegd gezag over de hoofdofficieren van justitie, acht het in het algemeen wenselijk dat hoofdofficieren wonen in het eigen arrondissement teneinde voeling te houden c.q. te krijgen met de lokale samenleving en deel uit te maken van het sociale leven binnen het eigen werkgebied. Het College ziet evenwel andere belangen, met name gelegen in personeels- en emancipatiebeleid, die maken dat het vasthouden aan deze wens niet altijd geïndiceerd is. Indien bedoelde belangen naar het oordeel van het College zwaarder wegen dan het belang van lokale aanwezigheid, kan het College nalaten de verhuisplicht op te leggen. Wat betreft de korpschefs dient de vraag of het wenselijk is dat functionarissen die in de lokale driehoek verregaande besluiten nemen over de veiligheid van mensen die niet in hun eigen werkgebied wonen, te worden beantwoord door de respectievelijke korpsbeheerders. Deze hebben, als bevoegd gezag, de bevoegdheid te beslissen dat een korpschef in het werkgebied woonachtig moet zijn. De huidige regelingen zijn afdoende om te bewerkstelligen dat hoofdofficieren van justitie en korpschefs wonen in, of op redelijke afstand van, hun standplaats. Het opnemen van de verhuisplicht als aanstellingsvereiste zou als een onnodige belemmering kunnen werken bij de werving van kandidaten voor de top van het Openbaar Ministerie en de politie. Wij zien derhalve geen aanleiding om tot een aanpassing van de regelgeving op dit gebied over te gaan. </antwoord>
      <antwoord nummer="5">Er zijn geen algemene normen vastgesteld waarbinnen de hoofdofficier van justitie dan wel de korpschef ter plekke aanwezig moeten zijn bij calamiteiten en andere spoedeisende gebeurtenissen. In de arrondissementen en de politieregio’s is gewaarborgd dat te allen tijde een lid van de parketleiding en een eerst-leidinggevende van de politie bereikbaar zijn. Tot op heden hebben ons geen klachten bereikt over deze praktijk. </antwoord>
      <noten afkomstig="antwoord"/>
   </antwoorden>
</kvr>
