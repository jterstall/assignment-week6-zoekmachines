<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister van Buitenlandse Zaken over de wenselijkheid van het verplaatsen van de Nederlandse ambassade naar Jeruzalem en het mogelijk korten van de subsidies aan ontwikkelingssamenwerkingsorganisaties naar aanleiding van de reis van oud-premier Van Agt aan Israël. (Ingezonden 29 september 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24120
</item>
         <item attribuut="Inhoud">De vragen gaan over het uitspreken van steun aan de Isrëlische regering na het ontruimen van de Gaza-strook, het uitspreken van ongenoegen over het doorgaan van Palestijnse terrorische acties en over het verplaatsen van de ambassade naar Jeruzalem. Daarnaast ook vragen over het stopzetten van subsidies aan Nederlandse ontwikkelingsorganisaties, omdat zij de reis van Van Agt mede financierden, terwijl hij de Palestijnse aanslagen legitiem vindt.</item>
         <item attribuut="Rubriek">Internationale betrekkingen (Ambassades) Internationale betrekkingen (Overig)</item>
         <item attribuut="Trefwoorden">Ambassades Israël Palestijnen</item>
         <item attribuut="Vindplaats">Kamervragen met antwoord 2005-2006, nr. 187, Tweede Kamer</item>
         <item attribuut="Vraagnr_bij_indiening">2050600520</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2005-10-18</item>
         <item attribuut="Datum_indiening">2005-09-29</item>
         <item attribuut="Document-id">KVR24120</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="397" allpagenumbers="397 398" vetnummer="2050600520" code="0506tkkvr187" lopendefooter="Tweede Kamer, vergaderjaar 2005–2006, Aanhangsel" filenaam="KVR24120" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="187" onderwerp="" indiendatum="2005-09-29">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-10-18">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Deelt u de mening dat het een moedige stap was van de Israëlische regering om de Gaza-strook te ontruimen, zodat de Palestijnse Autoriteit daar weer bevoegd is? Deelt u tevens de mening dat het erg teleurstellend is dat de terroristische activiteiten van Palestijnse zijde onverminderd doorgaan? Bent u bereid uw ongenoegen hierover in Europees en bilateraal verband aan de Palestijnse Autoriteit kenbaar te maken? </vraag>
      <vraag nummer="2">Deelt u de mening dat het van groot belang is dat de internationale gemeenschap een teken geeft van steun aan en waardering voor de Israëlische stap op weg naar vrede door de Gaza-strook te ontruimen en de Palestijnen daar weer volledig verantwoordelijk te laten zijn? </vraag>
      <vraag nummer="3">Bent u bereid er bij de Europese Unie voor te pleiten de nationale ambassades te verplaatsen van Tel Aviv naar Jeruzalem? Wil de Nederlandse regering het goede voorbeeld geven door reeds unilateraal te besluiten de Nederlandse ambassade zo snel mogelijk te verplaatsen van Tel Aviv naar de hoofdstad van Israël, Jeruzalem? Zo neen, waarom niet? </vraag>
      <vraag nummer="4">Heeft u kennisgenomen van de reis die oud-premier Van Agt recentelijk naar Israël en de Palestijnse Gebieden heeft gemaakt met onder andere United Civilians for Peace (UCP)? </vraag>
      <vraag nummer="5" voetnoot="1">Deelt u de mening dat de uitspraak van oud-premier Van Agt, dat terroristische aanslagen op kolonistenfamilies in bezette gebieden «legitiem verzet» zijn <voetnoot nummer="1"/>ongepast en zeer verwerpelijk is? Is deze uitspraak strafbaar? </vraag>
      <vraag nummer="6">Is de in vraag vier genoemde reis van oud-premier Van Agt geheel of gedeeltelijk door de Nederlandse regering gefinancierd gezien het feit dat een (mede)organisator van deze reis – UCP – een samenwerkingsverband betreft van Nederlandse ontwikkelingsorganisaties (zoals Novib, ICCO, Cordaid, Kerkinactie, Pax Christi en IKV) die deels uit de begroting van het ministerie van Buitenlandse Zaken worden gefinancierd? </vraag>
      <vraag nummer="7">Acht u het, indien u de laatste vraag bevestigend beantwoordt, gepast dat anti-Israëlreizen, die haaks staan op het kabinetsbeleid, (indirect) door de regering worden (mede)gefinancierd, of deelt u de mening dat dit niet aanvaardbaar is? </vraag>
      <vraag nummer="8">Bent u, indien er sprake is van indirecte medefinanciering, bereid de kosten van deze reis te korten op de subsidies van deze organisaties? </vraag>
      <noten afkomstig="vraag">
         <noot nummer="1" datum="2005-09-16" bron="De Gelderlander">De Gelderlander, 16 september 2005</noot>
      </noten>
   </vragen>
   <antwoorden aantal="5">
      <antwoord nummer="1 en 2">De Israëlische terugtrekking uit de Gazastrook en vier nederzettingen in het noorden van de Westelijke Jordaanoever is een belangrijke stap in het vredesproces in het Midden-Oosten. Ik heb direct na de ontruiming van de nederzettingen in de Gazastrook mijn Israëlische collega Shalom gebeld om hem te complimenteren met de professionele wijze waarop het Israëlische leger en politie deze operatie hebben uitgevoerd. Ook het Kwartet heeft in zijn verklaring van 20 september jl. de terugtrekking verwelkomd. Daarnaast heeft de Raad voor Algemene Zaken en Externe Betrekkingen van de Europese Unie op 3 oktober jl. zijn waardering uitgesproken voor deze Israëlische stap. Deze stap zal overigens alleen van blijvende betekenis zijn indien er vervolg aan wordt gegeven door een hervatting van het politieke proces zoals neergelegd in de Roadmap. De recente geweldsuitbarsting in de Gazastrook is reden tot zorg. De hiervoor genoemde Raad van 3 oktober jl. heeft het geweld van Palestijnse militanten dan ook veroordeeld en de Palestijnse Autoriteit opgeroepen actie tegen de daders te ondernemen, de noodzakelijke stappen te nemen om de veiligheidssituatie in de Gazastrook onder controle te brengen en terreur te bestrijden. Tevens heeft de Raad het belang van hervorming van de Palestijnse veiligheidssector benadrukt. Nederland en de internationale gemeenschap ondersteunen de Palestijnse Autoriteit in dit verband waar mogelijk. Tegelijkertijd heeft de Raad Israël opgeroepen terughoudendheid te betrachten en af te zien van buitengerechtelijke dodingen. </antwoord>
      <antwoord nummer="3">Neen. In augustus 1980 nam de regering het besluit de Nederlandse diplomatieke vertegenwoordiging te verplaatsen van Jeruzalem naar Tel Aviv. De redenen die ten grondslag lagen aan deze verplaatsing zijn niet veranderd. Door de verplaatsing gaf de regering immers gevolg aan resolutie 478 van de Veiligheidsraad van de Verenigde Naties waarin werd vastgesteld dat de annexatie door Israël van het bezette oostelijke deel van Jeruzalem strijdig is met het internationaal recht en waarin lidstaten die diplomatieke vertegenwoordigingen in Jeruzalem onderhielden werden opgeroepen deze uit Jeruzalem terug te trekken. </antwoord>
      <antwoord nummer="4">Mij is bekend dat de heer Van Agt als delegatielid deelgenomen heeft aan een door UCP georganiseerde reis naar Israël en de bezette Palestijnse Gebieden. </antwoord>
      <antwoord nummer="6, 7 en 8">Zoals in de vraag reeds wordt aangeven is UCP een samenwerkingsverband van een aantal Nederlandse ontwikkelingsorganisaties die deels via de begroting van het ministerie van Buitenlandse Zaken worden gefinancierd. Zoals bekend genieten de medefinancieringsorganisaties een grote mate van autonomie bij de besteding van deze gelden. Echter, zoals reeds werd aangegeven in de antwoorden op de vragen van de leden Wilders en Terpstra uit 2002 (Tweede Kamer, vergaderjaar 2002–2003, aanhangsel 719), is het onwenselijk dat Nederlandse medefinancieringsorganisaties gelden van de Nederlandse overheid zouden aanwenden voor uitsluitend eenzijdige politieke activiteiten die bovendien weinig relevantie zouden hebben voor de doelstellingen van het Nederlandse (ontwikkelingssamenwerkings)beleid. Van een dergelijke situatie is in het onderhavige geval geen sprake. In het kader van zijn activiteiten heeft UCP contacten met zowel Israëlische als Palestijnse partners. Voorts dient opgemerkt te worden dat de doelstelling van UCP met betrekking tot de oplossing van het conflict in het Midden-Oosten in de kern overeenkomt met die van de Nederlandse regering: de totstandkoming van een duurzame vrede op basis van een twee-statenoplossing, waarbij een levensvatbare Palestijnse staat in vrede en veiligheid leeft naast Israël. Gelet op het voorgaande zie ik dan ook geen reden te korten op de subsidies aan deze organisaties. </antwoord>
      <antwoord nummer="5">Voor zover bekend heeft de heer Van Agt recentelijk in Nijmegen gesproken over het conflict in het Midden-Oosten. Over de precieze aard van zijn uitspraken bestaat echter, ondanks de in de vraag aangehaalde bron, geen duidelijkheid zodat ik daarover geen oordeel kan vellen. Het spreekt uiteraard voor zich dat de regering terroristisch geweld, tegen wie ook gericht, nimmer geoorloofd acht en te allen tijde veroordeelt. Dit geldt vanzelfsprekend ook voor de vergoelijking van dergelijk geweld. </antwoord>
      <noten afkomstig="antwoord"/>
   </antwoorden>
</kvr>
