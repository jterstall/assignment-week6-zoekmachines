<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hindriks (PvdA) aan de minister van Economische Zaken over Baan. (Ingezonden 30 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13595
</item>
         <item attribuut="Inhoud">Vragen naar aanleiding van een artikel in Het Financieel Dagblad van 27 maart 2001 over het bedrijf Baan, dat met medeweten van accountants 'een groot aantal kwartalen aandeelhouders misleidde'. Wordt de casus Baan meegenomen in de evaluatie van de accountancywetgeving?</item>
         <item attribuut="Rubriek">Bedrijfsleven en industrie (Bedrijfsresultaten)</item>
         <item attribuut="Trefwoorden">Bedrijfsresultaten Ondernemingen Verslaggeving ondernemingen</item>
         <item attribuut="Vindplaats">Kamervragen met antwoord 2000-2001, nr. 1115, Tweede Kamer</item>
         <item attribuut="Vraagnr_bij_indiening">2000108840</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Hindriks</persoon>
         </item>
         <item attribuut="Datum_reaktie">2001-04-27</item>
         <item attribuut="Datum_indiening">2001-03-30</item>
         <item attribuut="Document-id">KVR13595</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2319" allpagenumbers="2319 2320" vetnummer="2000108840" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13595" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1115" onderwerp="" indiendatum="2001-03-30">
         <vrager partij="PvdA" oorsprong="parlement">Hindriks</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2001-04-27">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van de stelling <voetnoot nummer="1"/>dat Baan, met medeweten van accountants, «een groot aantal kwartalen aandeelhouders misleidde»? Hoe beoordeelt u deze stelling? </vraag>
      <vraag nummer="2">Hoe verhouden zich naar uw oordeel de analyse van het artikel in het Financieel Dagblad en het onderzoek door Berenschot in het kader van de evaluatie van accountancywetgeving? </vraag>
      <vraag nummer="3">In welke mate kan onvoldoende toezicht mede leiden tot onnodig laat ingrijpen, daardoor tot vertraging van noodzakelijke herstructurering en als gevolg daarvan vermijdbare teloorgang van zelfscheppende (software-)industrie? Zo ja, welke gevolgen heeft dat voor het door u gevoerde industriebeleid? </vraag>
      <vraag nummer="4">Welke rol heeft naar uw oordeel de overheid bij het verzekeren van de onafhankelijkheid van toezichthouders ten opzichte van de door haar gecontroleerden? Hoe kan deze onafhankelijkheid worden versterkt? </vraag>
      <vraag nummer="5">Kan uit de casus Baan en vergelijkbare historische gevallen de indruk ontstaan dat de huidige regels rondom financiële verslaglegging en de controle daarop ruimte bieden voor vergaande boekhoudkundige creativiteit of zelfs manipulatie? Is dat aanleiding voor U deze regels aan een nadere beschouwing te onderwerpen? Zo ja, welke regels neemt u daarin mee en op welke wijze denkt u een onderzoek daarnaar in te richten? Zo nee, waarom niet? </vraag>
      <vraag nummer="6">Bent u voornemens de bevindingen en gebeurtenissen rondom het beursfonds Baan mee te nemen bij het kabinetsstandpunt over de evaluatie accountancywetgeving? </vraag>
      <noten afkomstig="vraag">
         <noot nummer="1" titel="Baan profiteerde van falend toezicht">Het Financieel Dagblad 27 maart 2001, pagina 1 en pagina 4: «Baan profiteerde van falend toezicht»</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik kan de juistheid van de stelling niet beoordelen. De blijkens het artikel lopende juridische procedures zullen hierover uitsluitsel moeten geven. </antwoord>
      <antwoord nummer="2 en 6">Ik zie geen direct verband tussen het artikel over de situatie bij Baan en de evaluatie van de accountantswetgeving. In het artikel komt het functioneren van de accountant namelijk niet ter sprake. Daarom zie ik geen reden om in het kader van deze evaluatie specifiek op de lotgevallen van Baan in te gaan. Dat neemt niet weg dat de onafhankelijkheid van de accountant maatschappelijk reeds enige tijd ter discussie staat. De Europese Commissie zal deze zomer met een aanbeveling over de onafhankelijkheid van de accountant komen. Ik ben daarom voornemens om in het kader van de evaluatie van de accountantswetgeving met voorstellen te komen om de onafhankelijkheid steviger te waarborgen. Een kabinetsstandpunt verwacht ik u nog voor de zomer aan te kunnen bieden. </antwoord>
      <antwoord nummer="3" voetnoot="1">In theorie kan het door onvoldoende toezicht voorkomen dat evidente misslagen in de verslaggeving te laat worden gecorrigeerd. Het vertrouwen in het functioneren van de kapitaalmarkt kan daardoor schade ondervinden. Het is daarom van belang dat het bestuur van een onderneming zich van het belang van tijdige en goede verslaggeving bewust is. Het aanbrengen van voldoende externe druk op dit bestuur om middels haar rapportage een getrouw beeld te geven van de financiële positie van een onderneming, ook wanneer dit een negatieve bijstelling van eerder afgegeven winstverwachting betreft, is daarbij noodzakelijk. Deze druk kan voortvloeien uit onder meer een actieve accountantscontrole en onafhankelijk toezicht. De lotgevallen van Baan hebben geen gevolgen voor het door mij gevoerde industriebeleid. Het industriebeleid voor de zelfscheppende software-industrie is, evenals andere industriesectoren, vooral gericht op stimulering van R&amp;D <voetnoot nummer="1"/>. Specifiek beleid met betrekking tot ICT is gericht op stimulering van kennisopbouw en innovatie zoals verwoord in het actieplan «Concurreren met ICT-competenties». Voorts wordt ondernemerschap via startende en snelgroeiende ICT-bedrijven bevorderd. </antwoord>
      <antwoord nummer="4 en 5">In een brief aan de Tweede Kamer inzake verslaggeving van 22 augustus 2000 (Kamerstukken II, 1999–2000, 25 732, nr. 15) heeft de minister van Financiën toegezegd dat de versterking van het toezicht op de naleving van verslaggevingsstandaarden nader zal worden onderzocht. Met het oog hierop is het consultatiedocument «Introductie toezicht op verslaggeving van beursgenoteerde ondernemingen» opgesteld dat onlangs is gepubliceerd op de website van het Ministerie van Financiën. In het consultatiedocument wordt nader ingegaan op de wens van het kabinet om het toezicht op de naleving van verslaggevingsstandaarden te versterken. Het versterken van het toezicht op verslaggeving sluit aan op de internationale ontwikkelingen om te komen tot één wereldwijde standaard voor verslaggeving, de International Accounting Standards (IAS). De Europese Commissie streeft ernaar om de IAS vanaf 2005 verplicht voor te schrijven voor beursgenoteerde ondernemingen in Europa. Het kabinet ondersteunt dit streven. Harmonisatie alleen is echter niet genoeg. De internationaal verspreide kapitaalverschaffers moeten ook kunnen vertrouwen op de correcte naleving van deze standaarden. Het kabinet is zich bewust van het belang van eenduidige en kwalitatief goede standaarden en zal nadere eisen stellen aan het toezicht. Er wordt naar gestreefd om op korte termijn in Nederland een goed functionerende toezichtstructuur op te zetten om daarmee een belangrijke impuls te geven voor verdere verbetering van de aantrekkelijkheid van de Nederlandse kapitaalmarkt. Het kabinet denkt aan de instelling van een toezichtsmechanisme: in het consultatiedocument is aangegeven dat kan worden gedacht aan een rol voor de Stichting Toezicht Effectenverkeer (STE) als toezichthouder. Voor wat betreft de invulling en reikwijdte van het toezicht, alsmede de wijze waarop een toezichthouder zou moeten opereren, staan voor de Nederlandse praktijk nog belangrijke vragen open. Belanghebbenden zijn uitgenodigd om te reageren op de vragen die zijn opgenomen in het consultatiedocument. Reacties worden op de website van het Ministerie van Financiën geplaatst (www.minfin.nl). Vervolgens zullen deze worden meegenomen bij het formuleren van een kabinetsstandpunt, dat medio 2001 mag worden verwacht. </antwoord>
      <noten afkomstig="antwoord">
         <noot nummer="1">Met name de Wet Bevordering Speur-en Ontwikkelingswerk, een fiscale faciliteit voor R&amp;D-loonkosten en de Bedrijfsgerichte Technologische Samenwerkingsprojecten, een generieke subsidieregeling die technologische samenwerking op het terrein van onderzoek en ontwikkeling stimuleert tussen bedrijven onderling en tussen bedrijven en kennisinstellingen</noot>
      </noten>
   </antwoorden>
</kvr>
