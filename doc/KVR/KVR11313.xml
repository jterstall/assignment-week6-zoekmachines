<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) aan de minister van Binnenlandse Zaken en Koninkrijksrelaties over het Centraal Informatie- en Cöordinatiepunt Infrastructurele Projecten (CICI). (Ingezonden 3 februari 2000); Antwoord</item>
         <item attribuut="Bestand">37Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11313
</item>
         <item attribuut="Inhoud">Vragen over het volgen van en informatie verzamelen over milieuactivisten door de CICI (Centraal Informatie- en Coördinatiepunt Infrastructurele Projecten) en de BVD (Binnenlandse Veiligheidsdienst). Zie ook eerdere vragen: Aanh. Hand. II, 1999-2000, 499 en 500.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Politie) Milieu (Algemeen)</item>
         <item attribuut="Trefwoorden">Belangenorganisaties Inlichtingen- en veiligheidsdiensten Milieuhygiëne Politie</item>
         <item attribuut="Vindplaats">Kamervragen met antwoord 1999-2000, nr. 935, Tweede Kamer</item>
         <item attribuut="Vraagnr_bij_indiening">2990006250</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">2000-03-20</item>
         <item attribuut="Datum_indiening">2000-02-03</item>
         <item attribuut="Document-id">KVR11313</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2033" allpagenumbers="2033 2034 2035" vetnummer="2990006250" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11313" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="935" onderwerp="" indiendatum="2000-02-3">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="20 maart 2000). Zie ook Aanhangsel Handelingen nr. 775, vergaderjaar 1999–2000">
         <antwoorder functie="minister" ministerie="Binnenlandse Zaken en Koninkrijksrelaties">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hoe verhoudt de taakstelling van het verzamelen van «informatie aangaande onwettige activiteiten» <voetnoot nummer="1"/>zich tot de bij het CICI aangelegde actielijst die bij een beroep op de Wet openbaarheid van bestuur (WOB) door een medewerker van bureau Jansen en Janssen openbaar is geworden, en waarop naast een enkele vernieling uitsluitend vreedzame en wettige acties worden vermeld? </vraag>
      <vraag nummer="2" voetnoot="2">Hoe verhoudt de «niet exclusief op de milieubeweging» gerichte informatieverzameling <voetnoot nummer="2"/>zich tot diezelfde actielijst, waarop uitsluitend milieuorganisaties en hun activiteiten worden opgevoerd? </vraag>
      <vraag nummer="3" voetnoot="3">Hoe verhoudt de ontkenning van een taak voor de BVD bij acties rond infrastructurele projecten? <voetnoot nummer="3"/>zich tot a. de aanwezigheid van BVD-directeur Akerboom bij de oprichtingsvergadering van het CICI, b. de BVD-presentatie over de toekomst van het milieu-activisme in Nederland, c. het initiatief tot oprichting door de chef van de Regionale Inlichtingen Dienst (RID) in Nijmegen, d. het feit dat alle overige leden onder het regime van de wet op de inlichtingendiensten (WIV) vallen, e. de betrokkenheid van een BVD-liaison bij het CICI, f. en de permanente adviserende rol die de politiële adviescommissie inlichtingendiensten heeft, zoals uit bovenvermeld WOB-dossier blijkt? </vraag>
      <vraag nummer="4" voetnoot="4">Hoe verhoudt de uitdrukkelijke scheiding <voetnoot nummer="4"/>tussen RID-inlichtingentaken en opsporingstaken in het kader van strafbare feiten of de binnenlandse veiligheid in de handleiding, zich tot de uit de punten 3a t/m 3f sprekende directe betrokkenheid van de BVD? </vraag>
      <vraag nummer="5">Hoe verhoudt de formele scheiding tussen BVD-taken en openbare-orde taken bij de RID zich tot de hierboven geconstateerde vermenging, gezien het feit dat alle activiteiten van het CICI vallen onder de competentie van de RID regio Zuid-Gelderland? </vraag>
      <vraag nummer="6">Hoe beoordeelt u de constatering dat de BVD sinds de commissie Van Traa in toenemende mate (al dan niet in de persoon van een of meer personen van of voor de RID) doet wat de politie expliciet verboden is, namelijk infiltratie, uitlokking, inbreken, afluisteren en het aanzetten tot criminele activiteiten, terwijl daarvoor vooraf noch achteraf in het openbaar verantwoording behoeft te worden afgelegd? </vraag>
      <vraag nummer="7">Hoe beoordeelt u het sterke vermoeden dat de BVD door haar directe betrokkenheid bij CICI haar taakstelling en bevoegdheden ver te buiten is gegaan (zie vraag 3), gezien de schriftelijke toezegging dat de Vereniging Milieudefensie als zodanig geen onderwerp van onderzoek voor de BVD is? </vraag>
      <vraag nummer="8">Hoe verhoudt uw toezegging dat er bij de BVD geen interesse voor Milieudefensie bestaat zich tot de poging tot infiltratie (door Marc Witteveen) onder supervisie van de BVD, die in november 1998 bekend werd door een artikel in Vrij Nederland? </vraag>
      <vraag nummer="9">Bent u van mening dat de f 830 000 subsidie van het ministerie van Binnenlandse Zaken en Koninkrijksrelaties voor het CICI, door de wijze waarop het CICI te werk gaat en momenteel in het nieuws staat, mede bijdraagt tot de stigmatisering en criminalisering van de door het CICI in kaart gebrachte legale en democratische milieu-organisaties, waaronder de Verenigde Milieudefensie en GroenFront, alsmede de sympathiserende buurtbewoners die in de CICI actielijst worden vermeld? </vraag>
      <vraag nummer="10">Is het waar dat de scheiding van taken en bevoegdheden tussen de politiële inlichtingendiensten en de BVD toenemend een academische wordt, doordat de agenten van de Regionale Inlichtingendiensten (RID) zowel in opdracht van de plaatselijke politie (openbare orde) als voor de BVD (staatsveiligheid) werken, ook al gezien het door de commissie Kalsbeek geconstateerde feit dat er bij de RID veelal niet eens een fysieke scheiding bestaat tussen politiegegevens en BVD-gegevens? </vraag>
      <vraag nummer="11">Welke maatregelen heeft u voor ogen om een einde te maken aan de ongewenste vermenging van taken, bevoegdheden en werkzaamheden van en voor de BVD en de politie bij de Regionale Inlichtingendiensten, en in concreto bij het project CICI? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 499, Vergaderjaar 1999–2000 (antwoord op vraag 2)</noot>
         <noot nummer="2">Zie Aanhangsel Handelingen nr. 500, Vergaderjaar 1999–2000 (antwoord op vraag 3)</noot>
         <noot nummer="3">Zie Aanhangsel Handelingen nr. 500, Vergaderjaar 1999–2000 (antwoord op vraag 2)</noot>
         <noot nummer="4" titel="Informatie-inwinning openbare orde">Alle activiteiten van het CICI zouden worden uitgevoerd overeenkomstig de handleiding «Informatie-inwinning openbare orde», zo schrijft de minister in antwoord op vraag 5 van het stuk bedoeld in noot 2</noot>
      </noten>
   </vragen>
   <antwoorden aantal="11">
      <antwoord nummer="1">Het gaat hier om een overzicht van acties en protesten die voorafgaand aan de oprichting van het CICI hebben plaatsgevonden en dat bij het concept-werkplan van het CICI is gevoegd ter illustratie van – zoals dat ook in de inleiding van het werkplan is verwoord – de verlevendiging van de activiteiten van alle geledingen van de milieubeweging, zowel in parlementaire als buitenparlementaire zin, die parallel aan de discussie over de vraag of het project Betuwelijn nog wel door moet gaan, hebben plaatsgevonden. Over de wettigheid of onwettigheid van de verschillende activiteiten is daarbij overigens geen uitspraak gedaan. Het is de taak van het CICI om met het oog op de handhaving van de openbare orde die informatie te verzamelen, te analyseren e.d. betreffende activiteiten die (mogelijkerwijs) tot een ernstige verstoring van de openbare orde (kunnen) leiden. Activiteiten die op zichzelf vreedzaam en wettig zijn, zoals groepsgewijs demonstreren, kunnen feitelijk een blokkade betekenen en tot gevolg hebben dat de uitvoering van democratisch genomen besluiten wordt belemmerd. Het spreekt voor zich dat eventueel optreden in dat verband alleen plaatsvindt voor zover het gaat om onwettig optreden. Voor zover door het eerder gegeven antwoord, waarnaar mevrouw Oedayraj Singh Varma in haar vraagstelling verwijst, de suggestie wordt gewekt dat alle op het overzicht voorkomende acties en protesten als «onwettig» zouden moeten worden beschouwd, deel ik mede dat deze suggestie dan ten onrechte is gewekt. </antwoord>
      <antwoord nummer="2" voetnoot="1">Zoals uit het antwoord op vraag 1 blijkt, dient het overzicht louter als een illustratie van een bepaald verschijnsel te worden beschouwd. Voor het overige verwijs ik naar mijn antwoord op vraag 3 uit de reeks van vragen van mevrouw Oedayraj Singh Varma van 25 oktober 1995 <voetnoot nummer="1"/>. </antwoord>
      <antwoord nummer="3" voetnoot="1">De heer Akerboom, directeur van de Directie Democratische Rechtsorde, is op 31 maart 1999 desgevraagd aanwezig geweest bij een vergadering die op initiatief van de korpschef Gelderland-Zuid was belegd om van gedachten te wisselen over de aanpak van de openbare orde-problematiek met betrekking tot infrastructurele projecten. Het betrof hier niet de oprichtingsvergadering van het CICI. Door de BVD is een algemene presentatie verzorgd over ontwikkelingen in het milieuactivisme, waarbij is ingegaan op de radicale aspecten die zijdens de BVD daarin zijn te onderkennen. Het schetsen van dergelijke ontwikkelingen – dat veelal geschiedt in de vorm van risico-analyses – behoort tot het normale werk van de BVD. Hieruit kan dan ook niet worden afgeleid dat de BVD aan het CICI deelneemt. Het initiatief tot de oprichting van het CICI is afkomstig van de korpschef met instemming van de korpsbeheerder van de politieregio Gelderland-Zuid. In het werkplan van het CICI, dat overigens uitsluitend in verband met de mogelijke subsidieverlening aan de minister van Binnenlandse Zaken en Koninkrijksrelaties is voorgelegd en in dat kader is geaccordeerd, staat inderdaad dat alle medewerkers onder het regiem van artikel 18 van de Wet op de inlichtingen- en veiligheidsdiensten vallen. Deze zin is ten onrechte opgenomen. Het CICI is uitsluitend met de openbare orde-problematiek in verband met infrastructurele projecten belast; dat is geen taak voor de BVD. De medewerkers van het CICI vallen derhalve waar het de uitoefening van hun werkzaamheden voor het CICI betreft niet onder het regiem van de Wet op de inlichtingen- en veiligheidsdiensten (Wiv). Voor zover aan het CICI medewerkers zijn verbonden afkomstig van een RID is het evenwel mogelijk dat zij uit dien hoofde over een aanwijzing op grond van artikel 18 Wiv beschikken. Deze aanwijzing kan in stand blijven, nu deze immers waar het de werkzaamheden voor het CICI betreft geen betekenis heeft. Wel zullen deze medewerkers voor de duur dat zij aan het CICI verbonden zijn niet worden belast met werkzaamheden ten behoeve van de BVD en zullen zij geen toegang krijgen tot BVD-registraties en mogen zij hier evenmin rechtstreeks informatie uit ontvangen. Het hoofd van de BVD heeft op grond van zijn bevoegdheid ex artikel 18, derde lid, van de Wiv een daartoe strekkend besluit genomen. Voor zover aan het CICI medewerkers zijn verbonden die niet over een dergelijke aanwijzing beschikken, zal – nu het immers niet om activiteiten voor de BVD gaat – een dergelijke aanwijzing niet plaatsvinden. Eventuele verzoeken tot aanwijzing zullen dan ook worden afgewezen. Niet deelname door de BVD aan het CICI, hoeft niet te betekenen dat er dan ook geen liaisonfunctionaris bij het CICI zou kunnen worden gestationeerd. Deze functionaris functioneert binnen en met inachtneming van de grenzen die de Wet op de inlichtingen- en veiligheidsdiensten aan de samenwerking tussen de BVD en politie – in casu het uitwisselen van gegevens – stelt. Ik verwijs verder naar het antwoord op vraag 6 uit eerdere vragen van het lid Oedayraj Singh Varma over het CICI <voetnoot nummer="1"/>. Tot slot merk ik met betrekking tot de rol die de Adviescommissie Inlichtingendiensten (ACI) heeft op, dat deze commissie ressorteert onder de Raad van Hoofdcommissarissen. De ACI is dan ook geen orgaan dat onder de verantwoordelijkheid van de minister van Binnenlandse Zaken en Koninkrijksrelaties valt en is als zodanig dan ook niet betrokken bij de wettelijke taakuitvoering door de BVD. </antwoord>
      <antwoord nummer="4">Zoals uit het antwoord op vraag 3 blijkt, neemt de BVD niet deel aan het CICI. Gelet hierop behoeft deze vraag mijns inziens geen verdere beantwoording. </antwoord>
      <antwoord nummer="5">Zoals uit eerder gegeven antwoorden blijkt, is er geen sprake van vermenging van BVD-activiteiten met activiteiten in het kader van de openbare orde-handhaving. Het CICI is niet vergelijkbaar met de regionale inlichtingendiensten (RID’en). De RID’en verrichten namelijk binnen één organisatorisch verband enerzijds (dat wil zeggen door de daarin op grond van artikel 18 van de Wet op de inlichtingen- en veiligheidsdiensten aangewezen ambtenaren) – onder verantwoordelijkheid van de minister van Binnenlandse Zaken en Koninkrijksrelaties en op aanwijzing van het Hoofd van de BVD – activiteiten ter uitvoering van de bij de wet aan de BVD opgedragen taak en anderzijds – op gezag en onder verantwoordelijkheid van de betreffende burgemeester – inlichtingenactiviteiten met het oog op de openbare orde handhaving. Met het oog hierop zijn wettelijke en organisatorische maatregelen genomen om ongewenste vermenging te voorkomen. De scheiding die bij de RID’en in verband hiermee is aangebracht en waarop ook zijdens de BVD wordt toegezien, is bij het CICI niet aan de orde. Een scheiding is immers alleen dan aan de orde, indien het CICI op vergelijkbare wijze als de RID’en ook activiteiten ten behoeve van de taakuitvoering van de BVD zou verrichten. Dat is echter niet het geval. Het feit dat alle activiteiten van het CICI onder de competentie van de RID regio Zuid-Gelderland vallen, is primair een beheersmatige voorziening die aan het bovenregionale karakter van het CICI niets afdoet. </antwoord>
      <antwoord nummer="6">Het is mij volstrekt onduidelijk op grond van welke feiten of omstandigheden de «constatering» is gebaseerd dat – kort gezegd – de BVD sinds de commissie Van Traa in toenemende mate doet wat de politie expliciet verboden is. De BVD voert zijn taken volledig binnen de grenzen die door de Wet op de inlichtingen- en veiligheidsdiensten daaraan worden gesteld uit. </antwoord>
      <antwoord nummer="7">Zie het antwoord op vraag 3. Er is geen sprake van een directe betrokkenheid van de BVD waarbij zijn taakstelling en bevoegdheden te buiten zou worden gegaan. </antwoord>
      <antwoord nummer="8">Zoals ik ook in mijn brief aan de voorzitter van de Vereniging Milieudefensie van 15 december 1999 heb uiteengezet, is de Vereniging Milieudefensie – zowel de landelijke organisatie als de plaatselijke groepen – als zodanig geen voorwerp van onderzoek van de BVD. Voor zover de vraag betrekking heeft op mogelijke operationele activiteiten van de BVD wordt daaromtrent uitsluitend vertrouwelijk mededeling gedaan aan de commissie voor de Inlichtingen- en Veiligheidsdiensten van de Tweede Kamer. </antwoord>
      <antwoord nummer="9">Neen. Het overzicht had in het kader van het werkplan uitsluitend een illustratieve betekenis. Zie voorts het antwoord op vraag 1. </antwoord>
      <antwoord nummer="10">Deze problematiek is reeds uitvoerig aan de orde geweest bij de schriftelijke behandeling van het thans bij de Tweede Kamer aanhangige voorstel van Wet op de inlichtingen- en veiligheidsdiensten (25 877). Ik verwijs dan ook kortheidshalve naar de reactie van de regering in de nota naar aanleiding van het verslag bij dit wetsvoorstel (zie blzz. 36-39 en 55-57). Wel merk ik op dat anders dan in de vraag wordt gesteld, de commissie Kalsbeek niet heeft geconstateerd dat er geen fysieke scheiding bestaat tussen politiegegevens en BVD-gegevens (die er namelijk wel is en waarop door middel van schouwingsprocedures wordt toegezien), maar dat zij slechts de veronderstelling heeft uitgesproken dat «van een strikte scheiding van de informatie die deze verschillende methoden oplevert (...) nauwelijks sprake (kan) zijn» (Kamerstukken II, vergaderjaar 1998–1999, 26 269, nrs. 4–5, blz. 132). </antwoord>
      <antwoord nummer="11">Wat de RID’en betreft is mijns inziens geen sprake van een vermenging van taken, bevoegdheden en werkzaamheden van en voor de BVD en de politie. Taken, bevoegdheden en verantwoordelijkheden zijn wettelijk gescheiden en op de naleving daarvan wordt toegezien. Wat het CICI betreft verwijs ik naar het antwoord op vraag 5. </antwoord>
      <noten afkomstig="antwoord">
         <noot nummer="1">Zie Aanhangsel Handelingen nr. 500, vergaderjaar 1999–2000</noot>
      </noten>
   </antwoorden>
</kvr>
