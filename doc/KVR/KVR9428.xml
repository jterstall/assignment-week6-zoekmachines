<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de huurbescherming voor ligplaatsen van woonbootbewoners. (Ingezonden 24 maart 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9428
</item>
         <item attribuut="Inhoud">Vragen over de huurprijsontwikkeling van ligplaatsen voor woonboten en over de ontwikkeling van bijkomende kosten voor de levering van energie, de huur van een parkeerplaats e.d.</item>
         <item attribuut="Rubriek">Verkeer, vervoer en waterstaat (Schepen) Volkshuisvesting (Huurrecht) Volkshuisvesting (Woninghuren)</item>
         <item attribuut="Trefwoorden">Huurrecht Schepen Woningen Woninghuren</item>
         <item attribuut="Vindplaats">Kamervragen met antwoord 1998-1999, nr. 1431, Tweede Kamer</item>
         <item attribuut="Vraagnr_bij_indiening">2989910190</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-05-27</item>
         <item attribuut="Datum_indiening">1999-03-24</item>
         <item attribuut="Document-id">KVR9428</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2849" allpagenumbers="2849 2850 2851" vetnummer="2989910190" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9428" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1431" onderwerp="" indiendatum="1999-03-24">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="27 mei 1999), zie ook Aanhangsel Handelingen nr. 1241, vergaderjaar 1998–1999">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de ministers van Justitie en van Financiën</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Hebt u informatie over de huurprijsontwikkeling van ligplaatsen voor woonboten, alsmede over de ontwikkeling van bijkomende kosten voor de levering van energie, de huur van een parkeerplaats e.d.? </vraag>
      <vraag nummer="2">Acht u het acceptabel als huurders van ligplaatsen voor woonboten die gebruikt worden voor permanente bewoning, jaarlijks geconfronteerd worden met huurverhogingen die ver uitgaan boven het wettelijk maximum voor woningen? </vraag>
      <vraag nummer="3">Welke wettelijke mogelijkheden hebben huurders van ligplaatsen om onredelijke huren en onredelijke huurverhogingen aan te vechten? </vraag>
      <vraag nummer="4">Welke wettelijke mogelijkheden hebben huurders van ligplaatsen om onderhoud af te dwingen van steigers, elektriciteitsaansluitingen en andere voorzieningen, die noodzakelijk zijn voor het gebruik van de woonboot? </vraag>
      <vraag nummer="5">Is het wettelijk toegestaan dat de verhuurder kosten van onderhoud, bovenop de huurprijs, in rekening brengt aan de huurder van een ligplaats? </vraag>
      <vraag nummer="6" voetnoot="1">Is het wettelijk toegestaan om in het huurcontract voor een ligplaats van een woonboot het beding op te nemen dat de verhuurder bij verkoop van de woonboot een percentage ontvangt van de opbrengst? <voetnoot nummer="1"/>
      </vraag>
      <vraag nummer="7">Is het waar dat de Dienst Domeinen, die namens de staat de verhuur van ligplaatsen voor woonboten aan rijkswater verzorgt, uitsluitend contracten met drie maanden opzegtermijn gebruikt, zonder enige aanspraak van de huurder op een vervangende ligplaats indien een locatie, bijvoorbeeld om waterstaatkundige redenen, niet langer beschikbaar gesteld kan worden? </vraag>
      <vraag nummer="8">Is het wettelijk toegestaan om in het huurcontract voor een ligplaats van een woonboot een opzegtermijn voor de verhuurder van drie maanden op te nemen, zonder verdere beperkende bepalingen? Zo ja, deelt u de mening dat de bestaande wettelijke mogelijkheden die huurders van ligplaatsen hebben om onredelijke huren, onredelijke servicekosten of achterstallig onderhoud aan te vechten voor de rechter, geen praktische betekenis hebben als de verhuurder zonder opgaaf van redenen binnen drie maanden de huur kan beëindigen? </vraag>
      <vraag nummer="9">Om welke redenen vallen ligplaatsen voor woonboten, in tegenstelling voor woonwagens, buiten de werking van de Huurprijzenwet Woonruimte en het Burgerlijk Wetboek? </vraag>
      <vraag nummer="10">Ziet u aanleiding om de huurbescherming voor ligplaatsen van woonboten te verbeteren, bijvoorbeeld in het kader van de Uitvoeringswet huurprijzen woonruimte en de herziening van Boek 7 van het Burgerlijk Wetboek? </vraag>
      <noten afkomstig="vraag">
         <noot nummer="1">Huurders van ligplaatsen voor woonboten in de jachthaven Piet Hein in Loosdrecht dienen contractueel 10% van de verkoopsom van de woonboot af te dragen aan de verhuurder</noot>
      </noten>
   </vragen>
   <antwoorden aantal="6">
      <antwoord nummer="1">Neen, niet in het algemeen. Met betrekking tot de verhuur van ligplaatsen in staatswater geldt het volgende: Domeinen is eind 1996 met Stichting Utrechts Woonschepen Overleg overeengekomen de huurprijzen met ingang van 1 januari 1997 jaarlijks te verhogen aan de hand van het prijsindexcijfer voor de gezinsconsumptie, een en ander onverlet de mogelijkheid voor elk van de partijen om elke drie jaar de huurprijs aan te passen aan de op dat moment geldende markt(huur)prijs voor betrokken locatie. De markthuurprijs moet worden bepaald met inachtneming van alle relevante waardebepalende factoren. Domeinen brengt overigens naast de vergoeding voor het gebruik van Staatseigendom geen (bijkomende) kosten in rekening. </antwoord>
      <antwoord nummer="2">De Huurprijzenwet woonruimte (HPW) en de artikelen 7A:1623a e.v. van het Burgerlijk wetboek (BW) zijn niet van toepassing op de huur van woonboten en de ligplaatsen daarvan. In beginsel is hier derhalve sprake van contractvrijheid. Dit uitgangspunt brengt met zich, dat een beding dat de huur jaarlijks eenzijdig kan worden verhoogd geoorloofd is. Het is mij niet bekend, dat huurders jaarlijks geconfronteerd zouden worden met huurverhogingen die ver uitgaan boven de 6,5% (boven welk percentage een huurverhoging door de Huurcommissie als niet redelijk wordt beschouwd). </antwoord>
      <antwoord nummer="3">Huurders van ligplaatsen hebben de mogelijkheid door hen onredelijk geachte huurprijzen en huurverhogingen aan te vechten aan de hand van de artikelen 7A:1586–1588 BW betreffende huur in het algemeen en de algemene bepalingen van overeenkomstenrecht in boek 6 BW. Zo kan een huurverhoging naar maatstaven van redelijkheid en billijkheid onaanvaardbaar zijn in de zin van artikel 6:248 lid 2 BW, als bijvoorbeeld de verhuurder een reeds marktconforme huur nog aanzienlijk wil verhogen. Ook kan het zijn, dat een ligplaats zodanige gebreken vertoont, dat de huurder met beroep op artikel 6:270 BW aanspraak kan maken op huurvermindering (HR 6 juni 1996, NJ 1998, 128). In de regel zullen voorts op de bedingen van de huurovereenkomst de bepalingen betreffende algemene voorwaarden van de artikelen 6:233 e.v.BW van toepassing zijn. Dit kan meebrengen, dat bedingen betreffende huurverhogingen of de wijze van berekening van de huur als onredelijk bezwarend moeten worden aangemerkt en op die grond vernietigbaar zijn. Of een en ander zich voordoet staat ter beoordeling aan de rechter. </antwoord>
      <antwoord nummer="4">Uit de artikelen 7A: 1586–1588 BW vloeit voort dat de verhuurder verplicht is tot onderhoud van de verhuurde zaak, tenzij bij de overeenkomst anders is bedongen en dit beding niet onredelijk bezwarend is in de zin van de artikelen 6:233 e.v. BW, bijvoorbeeld in het geval er sprake is van een marktconforme huur, waaruit de verhuurder het normaliter door hem te verrichten onderhoud kan betalen, terwijl de huurder via dat beding verplicht wordt het onderhoud geheel voor eigen rekening te (laten) doen. Het afdwingen van onderhoud kan geschieden met de gewone middelen van het verbintenissenrecht en het procesrecht. Zo zal de huurder de huurbetaling kunnen opschorten krachtens artikel 6:262 BW of veroordeling van de verhuurder kunnen vorderen om het onderhoud binnen een bepaalde termijn te verrichten op verbeurte van een dwangsom. </antwoord>
      <antwoord nummer="5, 6 en 8">De contractvrijheid brengt met zich, dat dergelijke bedingen geldig zijn, tenzij zij onredelijk bezwarend moeten worden geacht in de zin van de artikelen 6:233 e.v. BW. Ook kan het inroepen van dergelijke bedingen naar maatstaven van redelijkheid en billijkheid onaanvaardbaar zijn in de zin van artikel 6:248 BW of in strijd zijn met algemene beginselen van behoorlijk bestuur. Domeinen hanteert een beding als bedoeld in vraag 6 overigens niet. Daarnaast (vraag 8) zegt Domeinen nooit op zonder opgaaf van redenen. De gronden voor opzegging zijn reeds vooraf opgenomen in de huurovereenkomst. Verder is in die overeenkomst een procedure van bindende advisering opgenomen voor het geval partijen het niet eens kunnen worden over een aanpassing van de voor het exclusieve gebruik van de betreffende staatseigendom verschuldigde vergoeding. Domeinen stelt overigens slechts de ruimte beschikbaar benodigd voor het afmeren van een woonboot. Er worden geen faciliteiten beschikbaar gesteld of geleverd, zoals gas, licht en water, steigers, schuurtjes aan de wal e.d.. Van het in rekening brengen van enige vergoeding van de zijde van de Staat is dan ook geen sprake. </antwoord>
      <antwoord nummer="7">De ingebruikneming van staatseigendom voor het hebben van een ligplaats met een woonboot wordt geregeld door de dienst Domeinen. Deze verhuur vindt altijd plaats op basis van een publiekrechtelijke vergunning. Hierbij moet gedacht worden aan een vergunning verleend tegen de achtergrond van waterkwaliteitsbeheer, nautisch beheer, landschapsverordeningen, gemeentelijke verordeningen enz.. De vergoeding die moet worden betaald voor dit – exclusieve – gebruik van staatseigendom is daar op afgestemd. In de standaardovereenkomst die Domeinen voor het gebruik hanteert is een opzeggingstermijn van drie maanden opgenomen. Een recht op een vervangende ligplaats is niet in de overeenkomst opgenomen. De overheid voert geen actief beleid op het creëren van ligplaatsen voor woonboten. Alternatieve locaties zijn daarom niet zonder meer voorhanden. Opzegging vindt overigens, behoudens in geval van wanprestatie, alleen plaats op grond van publiek belang. In dat kader wordt aan betrokkene bij opzegging een vergoeding uitgekeerd in natura door een andere ligplaats of in geld. 9 + 10 Zoals reeds eerder, onder ander bij de wijziging van de Huisvestingswet, de Woningwet en enige andere wetten in verband met de integratie van de woonwagen- en woonschepenregelgeving (TK 25 333), is gesteld, zijn kwesties met betrekking tot woonschepen primair een gemeentelijke aangelegenheid. Gelet hierop heeft de Vereniging van Nederlandse gemeenten een modelwoonschepenverordening opgesteld. Deze modelwoonschepenverordening in welke zowel met de belangen van de woonschipbewoners als met die van de gemeente rekening is gehouden, bevat – gezien de keuze daarin voor een publiekrechtelijke regeling van een vergunningenstelsel met daarnaast een voorkeur voor het opnemen van ligplaatsen voor woonschepen in een bestemmingsplan – voldoende mogelijkheden voor het bewerkstelligen van adequate ligplaatsbescherming voor woonschepen. Gezien het vorenstaande acht ik nadere regelgeving met betrekking tot ligplaatsen voor woonschepen niet nodig. </antwoord>
      <noten afkomstig="antwoord"/>
   </antwoorden>
</kvr>
