<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Depla (beiden PvdA) aan de ministers van Financiën en van Justitie en aan de staatssecretaris van Sociale Zaken en Werkgelegenheid over boekhoudregels voor pensioenverplichtingen. (Ingezonden 8 oktober 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21706
</item>
         <item attribuut="Inhoud">Vragen naar aanleiding van een bericht in het Financieel Dagblad van 27 september 2004 over de uitzondering die zou worden gemaakt voor Groot-Brittannië ten aanzien van de boekhoudregels voor pensioenverplichtingen (IFRS).</item>
         <item attribuut="Rubriek">Bedrijfsleven en industrie (Accountancy en administratie) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Pensioenen</item>
         <item attribuut="Vindplaats">Kamervragen met antwoord 2004-2005, nr. 466, Tweede Kamer</item>
         <item attribuut="Vraagnr_bij_indiening">2040501380</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2004-11-26</item>
         <item attribuut="Datum_indiening">2004-10-08</item>
         <item attribuut="Document-id">KVR21706</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="977" allpagenumbers="977 978" vetnummer="2040501380" code="0405tkkvr466" lopendefooter="Tweede Kamer, vergaderjaar 2004–2005, Aanhangsel" filenaam="KVR21706" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="466" onderwerp="" indiendatum="2004-10-8">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Depla</vrager>
         <vraagt-aan>de ministers van Financiën en van Justitie en aan de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="26 november 2004), zie ook Aanhangsel Handelingen nr. 292, vergaderjaar 2004–2005">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de ministers van Justitie en van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichtgeving omtrent de uitzondering die wordt gemaakt voor Groot-Brittannië ten aanzien van de boekhoudregels voor pensioenverplichtingen? <voetnoot nummer="1"/>
      </vraag>
      <vraag nummer="2">Waarom hoeven Britse bedrijven niet te voldoen aan deze International Financial Reporting Standards (IFRS)? </vraag>
      <vraag nummer="3">Hoe kan het dat naar het oordeel van Groot-Brittannië de Britse boekhoudregels strenger zijn dan de IFRS, maar tegelijkertijd volgens Groot-Brittannië Britse ondernemingen aantrekkelijker zouden maken voor beleggers? Is dit laatste onjuist, of zijn de Britse boekhoudregels voor de verwerking van pensioenen helemaal niet strenger dan de IFRS? </vraag>
      <vraag nummer="4">In welke opzichten zijn de Britse regels strenger dan de Nederlandse? Is in Groot-Brittannië sprake van intensiever toezicht op de boekhoudkundige verwerking van pensioenverplichtingen? </vraag>
      <vraag nummer="5">Heeft de Nederlandse regering gepleit voor een uitzonderingspositie ten aanzien van de genoemde boekhoudregels? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-09-27" bron="Financieel Dagblad">Financieel Dagblad, 27 september 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Met ingang van het boekjaar 2005 gelden in de hele EU de internationale jaarrekening standaarden IFRS (voorheen aangeduid met IAS) en zullen Britse beursgenoteerde ondernemingen hun geconsolideerde jaarrekening moeten opstellen op basis van dezelfde regels die gelden voor de geconsolideerde jaarrekening van Nederlandse en alle andere beursgenoteerde ondernemingen in de EU, waaronder ook die in Nederland. Het is daarbij niet mogelijk dat een of meer landen er niet aan hoeven te voldoen of een uitzonderingspositie voor zichzelf bedingen. Het zijn internationale standaarden die voor alle EU- lidstaten (en ook voor de aangesloten landen buiten de EU) gelijkelijk gelden. De veronderstelling dat Britse bedrijven niet behoeven te voldoen aan de IFRS standaarden is dus niet juist. Wellicht dat het krantenbericht doelt op het volgende. De International Accounting Standards Board (IASB), die de IAS en IFRS opstelt, overweegt momenteel wijziging aan te brengen in een van die standaarden, namelijk IAS 19 over werknemersbeloningen. Dit betekent onder meer dat er nieuwe regels komen voor de verantwoording van pensioenlasten, conform de methodiek die thans in het Verenigd Koninkrijk wordt toegepast. Deze regels zullen in de vorm van een optionele bepaling worden opgenomen. Bedrijven kunnen ervoor kiezen. De betrokken wijziging maakt het mogelijk winsten en verliezen op een pensioenregeling ten laste van het resultaat van de onderneming te brengen of in het vermogen van de onderneming te muteren. Een dergelijke mutatie in het vermogen is in Nederland (en in vele andere lidstaten) niet toegestaan of gebruikelijk en is ook niet opgenomen in de huidige tekst van IAS 19. In het Verenigd Koninkrijk is een dergelijke mutatie in het vermogen wel gebruikelijk. Over deze kwestie heeft de Raad voor de Jaarverslaggeving bij brieven van 8 juli 2004 een negatief advies uitgebracht aan de IASB en aan het EFRAG. De kwestie is ook besproken binnen de Stichting van de Arbeid. Het ministerie van Sociale Zaken en Werkgelegenheid participeert als waarnemer in de betreffende werkgroep van de Stichting van de Arbeid. In die werkgroep werd deze optie van vermogensmutatie niet gewenst geacht, omdat deze zich specifiek richt op de situatie in het Verenigd Koninkrijk. Aan de andere kant is overwogen dat zolang het een optie blijft en geen bindende standaard wordt, er ook geen bezwaar is tegen deze verruiming. Voorts merken wij op dat de betreffende wijziging geen effect heeft voor de defined benefit-systemen in het Nederlandse pensioenstelsel, zoals die zijn aangegeven in de brief van de Staatssecretaris van SZW van 27 april jl. aan Uw Kamer (Kamerstukken II 2003/04, 28 294, nr. 6). Alvorens een standaard voor de EU wordt goedgekeurd, wordt hierover door de Europese Commissie advies gevraagd aan het Accounting Regulatory Committee, een vergadering waarvan alle lidstaten deel uitmaken (zie voor de procedurele kant van de besluitvorming over (wijzigingen in) de IFRS, het antwoord op vraag 5 in de brief van de Staatssecretaris van SZW van 16 augustus jl. aan Uw Kamer, Kamerstukken II, 2003/2004, Aanhangsel 4371). De hierboven bedoelde wijziging van IAS 19 is in die vergadering nog niet behandeld. Het is in het kader van de goedkeuring van de IAS en IFRS niet de bedoeling dat individuele landen of de EU als geheel een uitzonderingspositie bedingen. De standaard dient te worden goed- of afgekeurd. </antwoord>
      <antwoord nummer="3 en 4">Antwoord op de vragen 3 en 4 In het algemeen kan worden gesteld dat de accountantspraktijk in het Verenigd Koninkrijk wordt gekenmerkt door relatief veel gedetailleerde wettelijke voorschiften, terwijl de Nederlandse accountantspraktijk relatief meer ruimte voor nadere invulling door de individuele accountant laat. Door de internationale boekhoudregels zullen de verschillende systemen naar elkaar toegroeien. </antwoord>
      <antwoord nummer="5">Zoals is aangegeven in het antwoord op vraag 2 is er geen sprake van een uitzonderingspositie voor enige EU-lidstaat. De Nederlandse regering heeft geen aanleiding gezien om voor Nederland wel een uitzonderingspositie te bedingen. </antwoord>
      <noten afkomstig="antwoord"/>
   </antwoorden>
</kvr>
