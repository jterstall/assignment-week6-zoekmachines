<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Economische Zaken en Volkshuisvesting, Ruimtelijke Ordening en Milieubeheer over de problematische opslag van radioactief afval in het Verenigd Koninkrijk. (Ingezonden 9 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16235
</item>
         <item attribuut="Inhoud">Volgens een bericht in de Guardian van 30 juni 2002 slaat British Nuclear Fuel Limited (BNFL) het radioactieve afval op een ondeugdelijke wijze op. Gebeurt dit ook met radioactief afval afkomstig van de opwerking in Sellafield van Nederlands kernafval?</item>
         <item attribuut="Rubriek">Milieu (Radioactieve stoffen)</item>
         <item attribuut="Trefwoorden">Radioactieve afvalstoffen</item>
         <item attribuut="Vindplaats">Kamervragen met antwoord 2001-2002, nr. 1641, Tweede Kamer</item>
         <item attribuut="Vraagnr_bij_indiening">2010212460</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2002-09-09</item>
         <item attribuut="Datum_indiening">2002-07-09</item>
         <item attribuut="Document-id">KVR16235</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3487" allpagenumbers="3487 3488" vetnummer="2010212460" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16235" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1641" onderwerp="" indiendatum="2002-07-9">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Economische Zaken en Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-09-9">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat British Nuclear Fuel Limited (BNFL) radioactief afval op een ondeugdelijke wijze heeft opgeslagen en wat is uw mening over deze situatie <voetnoot nummer="1"/>? </vraag>
      <vraag nummer="2">Kunt u toelichten of radioactief afval afkomstig van de opwerking in Sellafield van Nederlands kernafval ook onder dergelijke problematische omstandigheden is opgeslagen? </vraag>
      <vraag nummer="3">Bent u bereid om bij uw Britse collega te informeren naar de huidige veiligheidssituatie van het opgeslagen afval en de Kamer hierover zo snel mogelijk te informeren? </vraag>
      <vraag nummer="4">Bent u bereid de Kamer te informeren over de bestaande contracten tussen BNFL en de Gemeenschappelijke Kernenergiecentrale Nederland (GKN) en over welke juridische mogelijkheden er zijn om deze contracten open te breken? Welke mogelijkheden heeft u om de beëindiging van de contracten tussen BNFL en GKN te bewerkstelligen en bent u bereid om deze mogelijkheden te benutten? </vraag>
      <vraag nummer="5">Bent u bereid om, gezien de vele incidenten rondom Sellafield en het bedrijf BNFL, opwerking van Nederlandse kernafval te beëindigen en te wachten tot opslag in Nederland mogelijk is? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-06-30" bron="The Guardian –">The Guardian –, 30 juni 2002</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Ik heb kennis genomen van het bedoelde artikel in de Guardian waarin verwezen wordt naar een Brits overheidsrapport <voetnoot nummer="1"/>dat ingaat op de wijze waarop Intermediate Level Waste (ILW) door een viertal organisaties op vele verschillende locaties (waaronder BNFL te Sellafield) in het Verenigd Koninkrijk is opgeslagen. ILW is radioactief afval met een gemiddelde radioactiviteit. Een goed beheer van ILW vereist fysieke insluiting en stralingsafscherming ter bescherming van het personeel dat er mee omgaat en het milieu. Het bestaat voornamelijk uit geactiveerde materialen uit reactoren, splijtstofbekleding en materialen die vrijkomen bij de opwerking van splijtstof. Dit ILW is een historische voorraad die bewust onbewerkt voorhanden wordt gehouden om de mogelijkheid open te houden de finale bewerking aan te passen aan de definitieve berging van dit afval. Voorzien was een diepe ondergrondse berging, maar van deze plannen werd in 1997 afgezien. De Britse overheid is nu voornemens een interim beleid voor dit afval vast te stellen. Daartoe is voornoemd rapport opgesteld waarin beleidsaanbevelingen worden gedaan. Deze problematiek betreft een interne Britse aangelegenheid en is niet aan mij ter beoordeling. </antwoord>
      <antwoord nummer="2">Tot op heden is in Sellafield nog geen splijtstof opgewerkt die afkomstig is van de kerncentrale Dodewaard. Dat wordt eerst binnen enkele jaren verwacht. Het radioactief afval dat bij de opwerking ontstaat wordt in tegenstelling tot het onder antwoord 1 genoemde ILW, direct volledig geconditioneerd en verpakt en vervolgens naar Nederland terug vervoerd voor opslag bij COVRA te Borsele. </antwoord>
      <antwoord nummer="3">Omdat het hier een interne Britse aangelegenheid betreft die geen directe betekenis heeft voor Nederlandse belangen, zie ik geen reden om hierover met mijn Britse collega te overleggen. </antwoord>
      <antwoord nummer="4 en 5" voetnoot="2 3">In de afgelopen jaren is regelmatig overleg gevoerd met de Tweede Kamer over de opwerking van splijtstof, onder meer in 1998 aan de hand van de notitie «Opwerking van radioactief materiaal» <voetnoot nummer="2"/>. Ook nadien is over het beleid met betrekking tot opwerking van gebruikte splijtstof met de Tweede Kamer van gedachten gewisseld <voetnoot nummer="3"/>. De openbaarheid van de contracten en de mogelijkheden van ontbinding daarvan zijn toen uitgebreid aan de orde geweest. Er is daarbij vastgesteld dat het commerciële, vertrouwelijke contracten tussen de kerncentrales en de opwerkingsbedrijven betreft die niet openbaar zijn. Als niet-contractspartij is het dan ook niet aan de Staat om de contracten open te breken. Tevens is telkenmale vastgesteld dat er geen dwingende redenen zijn om af te zien van de opwerking van de in vroeger jaren contractueel overeengekomen hoeveelheden splijtstoffen. De feiten met betrekking tot het ILW zoals uiteengezet in eerdergenoemd Brits rapport geven mij ook nu geen aanleiding om dit beleid te heroverwegen. </antwoord>
      <noten afkomstig="antwoord">
         <noot nummer="1" titel="Current arrangements and requirements for the conditioning, packaging and storage of intermediate level radioactive waste">«Current arrangements and requirements for the conditioning, packaging and storage of intermediate level radioactive waste», Report of a joint study by the Radioactive Waste Management Committee and the Nuclear Safety Advisory Committee, June 2002</noot>
         <noot nummer="2" documenttype="Kamerstuk" kamerstuk-id="25 422" documentnummer="1">Kamerstuk 25 422, nr. 1</noot>
         <noot nummer="3">Kamerstukken 25 422, nrs. 7 en 9 en 26 800 XI, nr. 69</noot>
      </noten>
   </antwoorden>
</kvr>
