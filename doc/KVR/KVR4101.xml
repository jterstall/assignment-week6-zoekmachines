<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Linden en Van Ardenne-van der Hoeven (beiden CDA) over import van ruwsuiker in de EU. (Ingezonden 21 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4101
</item>
         <item attribuut="Inhoud">Betreft vragen over het, vrij van importheffingen, invoeren van ruwsuiker uit de Nederlandse Antillen op basis van het LGO-besluit.</item>
         <item attribuut="Rubriek">Handel en economie (Import) Internationale betrekkingen (Europese Unie) Landbouw (Landbouwproducten)</item>
         <item attribuut="Trefwoorden">EU Import Nederlandse Antillen Suiker</item>
         <item attribuut="Vindplaats">Kamervragen met antwoord 1996-1997, nr. 427, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van der Linden</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1996-12-16</item>
         <item attribuut="Datum_indiening">1996-11-21</item>
         <item attribuut="Document-id">KVR4101</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="879" allpagenumbers="879 880" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="427" onderwerp="" indiendatum="1996-11-21">
         <vrager partij="CDA" oorsprong="parlement">Van der Linden</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1996-12-16">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wordt er momenteel ± 8000 ton ruwsuiker vrij van importheffingen ingevoerd in de EU, waarvan ± 5000 ton in Nederland, afkomstig van de Nederlandse Antillen en neemt deze hoeveelheid snel toe, dit op basis van het z.g. LGO-besluit (91/482/EEG)? </vraag>
      <vraag nummer="2">Kunt u aangeven welke bewerking deze suiker op de Antillen heeft ondergaan en welke toegevoegde waarde dit oplevert in en voor de Nederlandse Antillen? Is dit voldoende gezien de bedoeling van het LGO-besluit? </vraag>
      <vraag nummer="3">Wat zijn de gevolgen van deze ontwikkelingen voor de werking van de Europese marktordeningsregeling voor suiker? Welke zijn de gevolgen voor de Europese suikerbieten- en suikerproducenten gezien het feit dat deze producenten de kosten van het EU-marktbeheer volledig zelf moeten dragen? </vraag>
      <vraag nummer="4">Wat zullen de gevolgen van genoemde ontwikkelingen zijn in het kader van de afspraken in GATT-verband, voor de Europese suikersector en voor de import van suiker uit de z.g. ACP-landen op basis van de Lomé-overeenkomst? </vraag>
      <vraag nummer="5">Stuit de uitwerking van genoemde LGO-regeling specifiek voor de sector suiker in de andere EU-lidstaten op grote weerstand? Zo ja, deelt u de bezwaren van de overige lidstaten? </vraag>
      <vraag nummer="6">Heeft de Europese Commissie inmiddels voorstellen aan de Raad gedaan tot aanscherping van het LGO-besluit? </vraag>
      <vraag nummer="7">Bent u bereid het voorstel van de Europese Commissie te steunen, c.q. de besluitvorming niet te blokkeren? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">In de periode oktober ’95/september ’96 is ruim 3500 ton ruwe suiker vrij van importheffingen op basis van het LGO-besluit, afkomstig uit de Nederlandse Antillen in de Europese Gemeenschap ingevoerd (waarvan 2000 ton in Nederland). Gezien de investeringen, die plaats hebben gevonden en plaats kunnen vinden op de Nederlandse Antillen, zal deze hoeveelheid snel zal kunnen toenemen. </antwoord>
      <antwoord nummer="2">De ruwe suiker wordt bevochtigd met melasse om enerzijds tot een homogene kwaliteit te komen en anderzijds om de ruwe suiker tot klontjes te verwerken of te verpakken in 1 kg verpakkingen. Deze bewerkingen komen neer op een toegevoegde waarde van minimaal 20% en worden conform de criteria van het LGO-besluit door de douane-autoriteiten als voldoende beschouwd. Wat betreft de toegevoegde waarde, die dit oplevert voor de Nederlandse Antillen is van belang dat de betrokken ondernemingen bijdrage tot het verlagen van het werkloosheidspercentage in de Nederlandse Antillen, het vergroten van het fiscale draagvlak en het bevorderen van de handelsbalans van de Nederlandse Antillen, alsmede het genereren van deviezenopbrengst. </antwoord>
      <antwoord nummer="3">Zowel het GLB als de associatie met de LGO behoren tot de verplichte activiteiten van de Gemeenschap. Het is aan de Raad de verschillende beginselen van het EG-verdrag met elkaar te verzoenen. De import van suiker uit de LGO heeft negatieve financiële gevolgen voor de Europese suikerbietentelers en de suikerindustrie in de vorm van extra kosten voor het marktbeheer in het kader van de zelffinanciering. </antwoord>
      <antwoord nummer="4">Uit de WTO-verplichtingen vloeien kwantitatieve begrenzingen voort voor de export van suiker met restituties, afkomstig uit de EU. Dit zou ook consequenties kunnen hebben voor de exportmogelijkheden van ACS-landen, met name voor de invoer van rietsuiker. Indien niet aan de doelstellingen van de WTO-verplichtingen wordt voldaan, worden de quota, op basis van jaarlijkse prognoses voor de Europese suikerbietentelers en -industrie verlaagd. </antwoord>
      <antwoord nummer="5">Een grote meerderheid van de Lid-Staten heeft bezorgdheid geuit over de gevolgen van de uitwerking van de LGO-regeling, specifiek voor de sector suiker. Nederland is eveneens van mening dat de huidige regeling op het gebied van suiker aanpassing verdient. Nederland is bereid kwantitatieve beperkingen te stellen aan de ongelimiteerde invoer van suiker. Hierbij moet echter wel een balans worden gevonden tussen de belangen van de LGO en de belangen van het GLB. </antwoord>
      <antwoord nummer="6">De Europese Commissie heeft begin 1996 een voorstel gedaan tot herziening van het LGO-besluit. </antwoord>
      <antwoord nummer="7">Naar de mening van Nederland houdt het Commissie-voorstel onvoldoende rekening met de belangen van de LGO. De onderhandelingen in de Europese Unie, om tot een evenwichtige besluitvorming te komen, worden voortgezet. </antwoord>
      <noten afkomstig="antwoord"/>
   </antwoorden>
</kvr>
