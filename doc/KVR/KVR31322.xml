<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister van Justitie en de staatssecretaris van Binnenlandse Zaken en Koninkrijksrelaties over het plan om vingerafdrukken van alle Nederlanders te verzamelen en beschikbaar te stellen voor politie en justitie. (Ingezonden 27 februari 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31322
</item>
         <item attribuut="Inhoud">Vragen over het plan om vingerafdrukken van alle Nederlanders te verzamelen en beschikbaar te stellen voor politie en justitie naar aanleiding van een bericht in het RTL nieuws van 15 februari 2008. De indiener vraagt aan de minister en staatssecretaris hoe zij het risico van identiteisfraude beoordelen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Persoonsregistratie en identificatie) Staats- en bestuursrecht (Grondrechten)</item>
         <item attribuut="Trefwoorden">Criminaliteitsbestrijding Databanken Persoonsregistratie Privacy</item>
         <item attribuut="Vindplaats">Kamervragen met antwoord 2007-2008, nr. 1739, Tweede Kamer</item>
         <item attribuut="Vraagnr_bij_indiening">2070812880</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2008-03-20</item>
         <item attribuut="Datum_indiening">2008-02-27</item>
         <item attribuut="Document-id">KVR31322</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3541" allpagenumbers="3541 3542" vetnummer="2070812880" code="0708tkkvr1739" lopendefooter="Tweede Kamer, vergaderjaar 2007–2008, Aanhangsel" filenaam="KVR31322" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1739" onderwerp="" indiendatum="2008-02-27">
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Justitie en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2008-03-20">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Bijleveld-Schouten</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat u wetgeving voorbereidt waardoor ieders gezichtsscan en vingerafdruk opgenomen wordt in een identificerend document, en dat de database waarin alle gezichtsscans en vingerafdrukken worden verzameld toegankelijk worden voor politie- en justitiefunctionarissen om zo meer delicten op te lossen? <voetnoot nummer="1"/>Zo ja, waarom precies vindt u dat de hierdoor veroorzaakte privacyaantastingen, waarover het College Bescherming Persoonsgegevens al heeft geoordeeld dat dit strijdig is met het Europees Verdrag van de Rechten van de Mens, niet opwegen tegen de belangen van de criminaliteitsbestrijding? </vraag>
      <vraag nummer="2">Heeft u inmiddels overleg gehad met uw collega’s in de Europese Unie over uw voornemen om een dergelijke database open te stellen voor politie en justitie? Is het waar dat op dit moment geen enkel Europees land dergelijke systemen openstelt ten behoeve van de criminaliteitsbestrijding? Zo ja, bent u bereid om eerst te onderzoeken hoe dit soort controversiële voorstellen zich verhouden tot het Europese verdragsrechtelijke kader? </vraag>
      <vraag nummer="3">Wat kost precies de in- en uitvoering van een dergelijk systeem? In hoeverre zijn de toe te passen technieken feilbaar? Kunt u aangeven hoe vaak verificatie van vingerafdrukken mislukt in de op dit moment gehanteerde systemen? Welke foutenmarge is hierbij aanvaardbaar? Vindt u het aanvaardbaar dat mogelijkerwijze onschuldigen als verdachten vervolgd kunnen worden? </vraag>
      <vraag nummer="4">Hoe beoordeelt u het risico van identiteitsfraude, mede gezien uw eigen opmerking dat opname van een gestolen identiteit in een centrale database de werkelijke eigenaar van die identiteit onophoudelijk grote problemen bezorgt? </vraag>
      <noten afkomstig="vraag">
         <noot nummer="1" datum="2008-02-15" bron="RTLnieuws" titel="Politie bij database vingerafdrukken">RTLnieuws, 15 februari 2008: «Politie bij database vingerafdrukken»</noot>
      </noten>
   </vragen>
   <antwoorden aantal="4">
      <antwoord nummer="1">Het voorstel van rijkswet tot wijziging van de Paspoortwet in verband met de herinrichting van de reisdocumentenadministratie is op 21 januari 2008 aan de Tweede Kamer aangeboden (Kamerstukken II, vergaderjaar 2007–2008, 31 324 (R 1844), nrs. 1–3). Het wekt daarom verbazing dat deze vraag wordt gesteld. In het reeds ingediende wetsvoorstel wordt onder meer geregeld dat de vingerafdrukken, die vanaf 28 juni 2009 in een chip in de reisdocumenten moeten worden opgeslagen, ook zullen worden opgenomen in de reisdocumentenadministratie. De wettelijke verplichting om gezichtsscan en vingerafdrukken van de houder in een chip in het reisdocument op te slaan, is overigens reeds neergelegd in de Europese verordening betreffende normen voor de veiligheidskenmerken van en biometrische gegevens in door de lidstaten afgegeven paspoorten en reisdocumenten.(Verordening (EG) Nr. 2252/2004 van de Raad van 13 december 2004, Pb EG L 385, blz. 1). Het wetsvoorstel beoogt primair een verandering van de inrichting van de reisdocumentenadministratie met als doel het aanvraag- en uitgifteproces van de Nederlandse reisdocumenten nog betrouwbaarder te maken, met het oog op het voorkomen van identiteitsfraude. Het gaat dan specifiek om het bieden van de mogelijkheid aan de paspoortverstrekkende instanties in Nederland, de Nederlandse Antillen en Aruba en de Nederlandse posten in het buitenland om de reisdocumentgegevens op elk moment centraal en online te raadplegen. Net als in de huidige decentrale reisdocumentenadministratie zullen ingevolge het wetsvoorstel politie en justitie onder bepaalde omstandigheden ook toegang kunnen krijgen tot de nieuwe reisdocumentenadministratie. In de memorie van toelichting bij het wetsvoorstel is uitgebreid aandacht besteed aan de voorwaarden waaronder deze toegang kan plaatsvinden en op welke wijze de bescherming van de privacy van de geregistreerden wordt gewaarborgd. Daarbij is ook uitvoerig ingegaan op de adviezen die onder andere door het College bescherming persoonsgegevens over het wetsvoorstel zijn uitgebracht. De Raad van State van het Koninkrijk heeft een blanco advies uitgebracht over het wetsvoorstel. </antwoord>
      <antwoord nummer="2">Welke gegevens er in de reisdocumentenadministratie worden opgenomen en aan wie deze gegevens worden verstrekt is een aangelegenheid die uitsluitend de lidstaten van de Europese Unie zelf aangaat. Vanzelfsprekend dient de gegevensverwerking in de reisdocumentenadministratie, evenals dit het geval is bij iedere andere registratie waarin persoonsgegevens worden verwerkt, te voldoen aan de nationale en internationale normen die daaraan in het kader van de bescherming van de persoonlijke levenssfeer worden gesteld. In paragraaf 3.5 van de memorie van toelichting bij het wetsvoorstel is daarop uitvoerig ingegaan. Daarbij is de conclusie getrokken dat de beperking van het grondrecht tot eerbiediging van de persoonlijke levenssfeer die wordt veroorzaakt door het wetsvoorstel is gerechtvaardigd, omdat deze voldoet aan de voorwaarden zoals die zijn neergelegd in artikel 8 van het Europees Verdrag tot bescherming van de rechten van de mens, artikel 17 van het Internationaal Verdrag inzake Burgerrechten en politieke rechten, richtlijn nr. 95/4/EG van het Europees Parlement en de Raad van de Europese Unie van 23 november 1995 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens (de EG-privacyrichtlijn), artikel 10 van de Grondwet en de Wet bescherming persoonsgegevens die is vastgesteld ter uitvoering van de genoemde EG-privacyrichtlijn. Er is gezien het vorenstaande dan ook geen reden om over dit wetsvoorstel overleg te plegen in EU-verband. Overigens worden in voorkomende gevallen ook in andere EU-landen gegevens uit de reisdocumentenadministratie ter beschikking gesteld aan politie en justitie. </antwoord>
      <antwoord nummer="3">In de memorie van toelichting bij het bovengenoemde wetsvoorstel wordt zowel ingegaan op de kosten van het inrichten en onderhouden van het systeem, als op de technische feilbaarheid van de in de reisdocumentenadministratie toe te passen technieken. </antwoord>
      <antwoord nummer="4">Zoals opgemerkt in de memorie van toelichting bij het bovengenoemde wetsvoorstel tot wijziging van de Paspoortwet (blz. 23) zijn biometrische kenmerken in het algemeen universeel, uniek en onveranderlijk. In tegenstelling tot een wachtwoord of een sleutel kan iemand zijn biometrische gegevens niet kwijtraken, hetgeen betekent dat herziening (manipulatie) van biometrische gegevens bijna onmogelijk is. De keerzijde hiervan is het risico dat als een identiteit «gestolen» wordt dit de werkelijke eigenaar van die identiteit in de problemen kan brengen. Vanuit dit besef gaat het Kabinet uiterst zorgvuldig om met de toepassing van biometrische gegevens op identiteitsdocumenten. Het risico van identiteitsdiefstal, met alle vervelende gevolgen die dit voor de werkelijke eigenaar van de identiteit kan hebben, is er overigens altijd al geweest. Dat risico is nu dus ook al aanwezig met de gegevens die in de reisdocumentenadministratie zijn opgeslagen. Het toepassen van biometrie in identiteitsdocumenten zal het aantal gevallen waarin identiteitsdiefstal plaatsvindt echter juist kunnen beperken. Dit begint al bij de in de memorie van toelichting beschreven herziening van het aanvraagproces, waarbij mede door toepassing van biometrie (zowel bij de paspoortuitgevende autoriteit als op centraal niveau met de biometrische zoekfunctie) zoveel mogelijk wordt voorkomen dat iemand met de identiteit van een ander een document kan aanvragen. Mocht desondanks een «gestolen» identiteit in de reisdocumentenadministratie zijn opgenomen, dan zullen de negatieve gevolgen daarvan kunnen worden beperkt door te zorgen voor een goede bescherming. Daarbij moet naast het bieden van heldere procedures aan de betrokken persoon om zijn werkelijke identiteit te kunnen aantonen, gedacht worden aan het beginsel van de beperking van het doel van de registratie, de beperking van de toegang en beveiligingsmaatregelen. Hierin wordt in het wetsvoorstel voorzien. Voorts is in de brief van 6 november 2007 over het kabinetsprogramma Veiligheid begint bij voorkomen (Kamerstukken II, vergaderjaar 2007–2008, 28684, nr. 119) aangegeven dat in het kader van het tegengaan van identiteitsfraude in de loop van 2008 een samenhangend pakket van maatregelen zal worden ingezet, gericht op verbetering van de vaststelling van en controle op de identiteit en voorlichting aan burgers en bedrijfsleven. Ook zal worden bezien of aparte strafbaarstelling van identiteitsfraude een toegevoegde waarde kan hebben. </antwoord>
      <noten afkomstig="antwoord"/>
   </antwoorden>
</kvr>
