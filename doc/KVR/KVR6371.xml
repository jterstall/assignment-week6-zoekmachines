<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden H. Vos (PvdA) en Hillen (CDA) over Lucent Technologies. (Ingezonden 1 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6371
</item>
         <item attribuut="Inhoud">Vragen over voorgenomen sluiting van de fabriek van Lucent Technologies in Huizen, waar schakel- en transmissiesystemen voor telefooncentrales worden geproduceerd.</item>
         <item attribuut="Rubriek">Bedrijfsleven en industrie (Industrie) Communicatie, media en informatievoorziening (Telecommunicatie)</item>
         <item attribuut="Trefwoorden">Elektronische industrie Telecommunicatie</item>
         <item attribuut="Vindplaats">Kamervragen met antwoord 1997-1998, nr. 595, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">H. Vos</persoon>
            <persoon partij="CDA">Hillen</persoon>
         </item>
         <item attribuut="Datum_reaktie">1998-01-27</item>
         <item attribuut="Datum_indiening">1997-12-01</item>
         <item attribuut="Document-id">KVR6371</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1213" allpagenumbers="1213 1214" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6371" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="595" onderwerp="" indiendatum="1997-12-1">
         <vrager partij="PvdA" oorsprong="parlement">H. Vos</vrager>
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="1998-01-27">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Verkeer en Waterstaat en de staatssecretaris van Defensie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het voorgenomen besluit van Lucent Technologies tot sluiting van haar fabriek te Huizen, alwaar schakel- en transmissiesystemen voor telefooncentrales worden geproduceerd? <voetnoot nummer="1"/>
      </vraag>
      <vraag nummer="2">Hebt u kennisgenomen van het feit dat dit op korte termijn reeds kan leiden tot een verlies van ongeveer 700 arbeidsplaatsen, hetgeen een ramp betekent voor de werkgelegenheidssituatie in de regio Huizen? </vraag>
      <vraag nummer="3" voetnoot="2">Bent u bekend met de filosofie van Lucent Technologies, zoals die wordt uitgedragen door Henry Schacht (Lucent Chairman and CEO), die neerkomt op het volgende: «As we continue to globalize, partnering with our customers around the world, we will «localize» manufacturing operations when it makes sense both strategically and economically. Knowing when to do so and doing it right are important challenges». <voetnoot nummer="2"/>? </vraag>
      <vraag nummer="4">Bent u ervan op de hoogte dat Lucent Techologies, op grond van deze politiek, productiefabrieken handhaaft en uitbreidt in Duitsland en Frankrijk, vanwege het simpele feit dat Deutsche Telekom en France Telecom grote klanten zijn? </vraag>
      <vraag nummer="5">Bent u er verder van op de hoogte dat PTT Telecom sinds jaar en dag de grootste klant van Lucent in Huizen is, met een stabiel orderpatroon, waardoor in de productie-afdelingen te Huizen steeds werkgelegenheid voor een langere periode kon worden gegarandeerd en er geen enkele aanleiding is om te veronderstellen dat dit beeld in de naaste toekomst zal veranderen? </vraag>
      <vraag nummer="6">Moet er, aangezien er sluitingsplannen op tafel liggen, vanuit worden gegaan dat het «local for local»-principe van Lucent voor ieder land in Europa geldt, behalve voor Nederland, nu PTT-Telecom een order van 450 000 ISDN-aansluitingen aan te besteden heeft, waarvan nu al zo goed als vaststaat dat deze order in het buitenland (Lucent-Spanje) zal worden geproduceerd? </vraag>
      <vraag nummer="7">Welke Defensie-orders worden op dit moment nog bij Lucent Technologies te Huizen uitgevoerd en, voor zover dat het geval is, tot wanneer vloeit daar werkgelegenheid uit voort? Welke risico’s met betrekking tot de uitvoering van de orders kunnen ontstaan wanneer de Lucent-vestiging te Huizen op korte termijn zou worden gesloten? </vraag>
      <vraag nummer="8">Welke mogelijkheden ziet u om met Lucent in contact te treden, teneinde te bevorderen dat haar bedrijfspolitiek m.b.t. de «localisation» consequent en dus ook ten behoeve van de Lucent-vestiging te Huizen wordt toegepast? </vraag>
      <vraag nummer="9">Bent u verder bereid gesprekken te openen met de Directie van Lucent Technologies teneinde een uiterste poging te doen een oplossing te vinden, die leidt tot continuïteit van de werkgelegenheid in de vestiging te Huizen? </vraag>
      <noten afkomstig="vraag">
         <noot nummer="1" datum="1997-11-13" bron="FNV-Magazine">FNV-Magazine, 13 november 1997</noot>
         <noot nummer="2">Impact, a newsletter, published by Bell Labs Advanced Technologies. (Bell is de moedermaatschappij van Lucent Technologies)</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. De conclusie is inmiddels evenwel achterhaald. Lucent heeft per 23 januari jl. bekendgemaakt dat er een principe-overeenkomst is getekend met Detron Group en Neways Electronics Internationaal NV voor de overname en de voortzetting van de productiefaciliteiten in Huizen. Volgens deze overeenkomst zullen alle 600 bij de productie betrokken medewerkers van rechtswege overgaan naar een nieuw te vormen joint venture van Detron en Neways per 1 maart ’98. </antwoord>
      <antwoord nummer="3">Ja. </antwoord>
      <antwoord nummer="4">Het is mij bekend, dat Lucent Technologies zowel in Duitsland als in Frankrijk in het recente verleden telecommunicatiefabrieken van Philips heeft overgenomen. In deze fabrieken worden overwegend andere telecommunicatiesystemen gefabriceerd dan in Nederland. In Duitsland zijn dat systemen voor mobiele telecommunicatie, in Frankrijk systemen voor toepassingen van microgolf technologie in rurale gebieden, met name voor ontwikkelingslanden. Het is onjuist dat deze fabrieken worden gehandhaafd of uitgebreid uitsluitend vanwege «grote klanten» als Deutsche Telekom en France Telecom. Beide dochterondernemingen hebben belangrijke exportfuncties voor hun producten binnen zowel Europa, het Midden-Oosten als Afrika. </antwoord>
      <antwoord nummer="5">Ja. </antwoord>
      <antwoord nummer="6">Het door u genoemde lokaliseringsprincipe geldt alleen voor die landen, waar zulks een vereiste is om markttoegang te verkrijgen. Binnen de landen van de Europese Unie is een dergelijk vereiste dus niet aan de orde. Dit ligt anders in bijvoorbeeld de opkomende markten van Centraal- en Oost-Europa, Zuidoost-Azië, Afrika en het Midden-Oosten. Ik teken hierbij aan, dat «lokalisering» niet uitsluitend betrekking heeft op productie, maar evenzeer van toepassing kan zijn voor R&amp;D. Zie ook mijn antwoord bij vraag 8. </antwoord>
      <antwoord nummer="7">Lucent Technologies heeft geen Nederlandse defensie-orders en voert ook geen defensie-orders van andere landen uit in Nederland. De laatst geplaatste opdracht van de Koninklijke Luchtmacht (beneden f 100 000,00) is in oktober 1997 door Lucent Technologies uitgeleverd. </antwoord>
      <antwoord nummer="8">Het is mij bekend dat Lucent Technologies serieuze voornemens heeft om reeds uitgebreide capaciteit op het gebied van research en ontwikkeling in de Bell Laboratoria in Hilversum, Huizen en Nieuwegein uit te breiden. Overigens moet het aanbod van Informatie- en Communicatietechnologie mensen op de arbeidsmarkt hiertoe wel de ruimte laten. Bovendien zal het bedrijf, als gevolg van herlocatie, in Hilversum een Europees centrum voor financiële diensten vestigen. Voor deze en enkele andere activiteiten zullen de komende tijd ruim 500 nieuwe medewerkers worden aangetrokken. Lucent Technologies heeft derhalve de «lokaliseringsgedachte» voor Nederland niet losgelaten. Integendeel: met een personeelssterkte van naar schatting ruim 2600 in Nederland heeft het zelfs een omvang die uitgaat boven wat redelijk zou zijn ten opzichte van de Nederlandse markt. Als voorbeelden wil ik noemen het Verenigd Koninkrijk &amp; Ierland, Frankrijk en Duitsland met respectievelijk 2000, 1800 en 2200 werknemers. </antwoord>
      <antwoord nummer="9">Door u bedoelde gesprekken vinden reeds plaats. Zoals opgemerkt gaat het daarbij evenwel om uitbreiding in andere sectoren dan fabricage. </antwoord>
      <noten afkomstig="antwoord"/>
   </antwoorden>
</kvr>
