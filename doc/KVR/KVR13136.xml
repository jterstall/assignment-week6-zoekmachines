<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) aan de staatssecretaris van Volkshuisvesting, Ruimtelijke Ordening en Milieubeheer over het anti-speculatiebeding. (Ingezonden 15 december 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13136
</item>
         <item attribuut="Inhoud">Vragen over het invoeren door de gemeente Utrecht van een anti-speculatiebeding voor het kopen van woningen in de VINEX-wijk Leidsche Rijn. Het anti-speculatiebeding kent in Nederland vele verschillende verschijningsvormen en mogelijk verschillende doelstellingen.</item>
         <item attribuut="Rubriek">Volkshuisvesting (Koopwoningen) Volkshuisvesting (Woningmarkt)</item>
         <item attribuut="Trefwoorden">Koopwoningen Woningmarkt</item>
         <item attribuut="Vindplaats">Kamervragen met antwoord 2000-2001, nr. 708, Tweede Kamer</item>
         <item attribuut="Vraagnr_bij_indiening">2000103830</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">2001-02-19</item>
         <item attribuut="Datum_indiening">2000-12-15</item>
         <item attribuut="Document-id">KVR13136</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1463" allpagenumbers="1463 1464 1465" vetnummer="2000103830" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13136" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="708" onderwerp="" indiendatum="2000-12-15">
         <vrager partij="VVD" oorsprong="parlement">Verbugt</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="19 februari 2001), zie ook Aanhangsel Handelingen nr. 529, vergaderjaar 2000–2001">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van het besluit van de gemeenteraad van Utrecht om het bestaande anti-speculatiebeding fors uit te breiden en te laten gelden voor alle nieuwbouwwoningen tot f 500 000,–? </vraag>
      <vraag nummer="2">Vindt u dat gemeenten dienen te voorkomen dat bewust wordt gespeculeerd met nieuwbouwwoningen en dat een anti-speculatiebeding een redelijk middel is als een nieuwbouwwoning wordt aangeboden onder de feitelijke marktwaarde van dat moment? Is uw opvatting in lijn met voornoemde verruiming zoals door de gemeenteraad van Utrecht besloten is? </vraag>
      <vraag nummer="3">Vindt u dat het anti-speculatiebeding zoals nu ingevoerd door de gemeenteraad van Utrecht voldoet aan het proportionaliteitsbeginsel en voldoende rekening houdt met de belangen van de eigen woningbezitter? </vraag>
      <vraag nummer="4">Worden op de VINEX-locatie Leidsche Rijn nieuwbouwwoningen tot een half miljoen aangeboden onder de marktwaarde? Worden nieuwbouwwoningen boven die prijs wel marktconform aangeboden? Wijkt de Utrechtse situatie af van de praktijk van VINEX-locaties elders in Nederland? </vraag>
      <vraag nummer="5">Deelt u de zorg dat een verruiming van de grenzen en de duur van het anti-speculatiebeding ongewenste verschillen kon doen ontstaan tussen kopers, omdat eigen woningbezitters in de bestaande woningmarkt wel van de normale prijsstijging in de markt kunnen profiteren? </vraag>
      <vraag nummer="6">Hoe beoordeelt u het feit dat het anti-speculatiebeding inmiddels in Nederland voorkomt in vele verschijningsvormen en ook de handhaving daarvan zeer uiteenloopt? Kan dit bijdragen aan ongelijkwaardigheid tussen eigen woningbezitters? Zo ja, hoe beoordeelt u dat? </vraag>
      <vraag nummer="7">Deelt u de opvatting dat de inzet van het instrument van een anti-speculatiebeding niet tot doel kan hebben dat gemeenten meeprofiteren van de gestegen waarde als gevolg van de reguliere marktontwikkeling? </vraag>
      <vraag nummer="8">Bent u bereid om te komen met richtlijnen voor een eenduidig beleid dan wel een evenwichtige modelregeling om daadwerkelijke speculatie tegen te gaan? </vraag>
      <noten afkomstig="vraag">
         <noot nummer="1" datum="2000-12-8" bron="Binnenlands Bestuur" titel="Anti-speculatiebeding">Binnenlands Bestuur, 8 december 2000: «Anti-speculatiebeding»</noot>
      </noten>
   </vragen>
   <antwoorden aantal="8">
      <antwoord nummer="1">Ja, de gemeente Utrecht heeft bovendien besloten om het bestaande anti-speculatiebeding voor koopwoningen (nu tot f 200 000,–) uit te breiden tot alle nieuwbouwkoopwoningen (zonder koopprijsgrens). </antwoord>
      <antwoord nummer="2">In met name de woningmarktgebieden in en rond de grote steden in de Randstad heeft zich in de afgelopen jaren een explosieve stijging van de verkoopprijzen van bestaande en nieuwe woningen voorgedaan. Deze stijgingen waren bij de vaststelling van de gronduitgifteprijzen vaak niet te voorzien. Deze explosieve stijging in de verkoopprijzen heeft zich vooral voorgedaan in de hogere marktsegmenten. Teneinde deze ongewenste ontwikkeling te stoppen is het in de eerste plaats nodig om te komen tot opheffing van de onevenwichtigheid tussen de vraag en het aanbod. Dit betekent dat er in de komende jaren meer kwalitatief hoogwaardige (koop)woningen gebouwd moeten worden om aan de vraag tegemoet te komen. Ook voor Utrecht geldt dat het beste middel om speculatie tegen te gaan is het meer met elkaar in overeenstemming brengen van de vraag en aanbod naar koopwoningen. Het is de taak van de gemeente, vooral ook bij schaarste op de woningmarkt, optimaal te voorzien in de woonbehoefte. Ik heb er begrip voor dat gemeenten in dat kader in bepaalde gevallen besluiten tot het instellen van een anti-speculatiebeding. Indien immers de eerste koper de nieuwe woning kennelijk heeft gekocht om te profiteren van de waardestijging en niet om te voorzien in zijn woonbehoefte, dan is het, naar mijn opvatting, billijk dat de gemeente die waardestijging voor een deel afroomt en deze ten goede laat komen aan volkshuisvestelijke doeleinden. Dat geldt in de eerste plaats bij verkoop van woningen onder de feitelijke marktwaarde door middel van het berekenen van een relatief lage grondprijs, wat in het algemeen geldt voor woningen bestemd voor de lage- en middeninkomens. In het algemeen geldt dat naarmate de woningen meer zijn afgestemd op verwerving door woonconsumenten uit de lagere inkomensgroepen ook een lagere grondprijs wordt berekend. Subsidiëring en kruissubsidies zijn met name voor deze woningen aan de orde. Een anti-speculatiebeding voor duurdere woningen is, naar mijn mening, minder voor de hand liggend. Desondanks kan een anti-speculatiebeding ook bij duurdere woningen situationeel billijk zijn, immers die woningen zijn tot stand gekomen na een langdurig en intensief ontwikkelingstraject waar de gemeente veel geld en energie in heeft gestoken. Daarbij plaats ik wel de volgende drie opmerkingen. Ten eerste dient er, naar mijn mening, sprake te zijn van schaarste op de woningmarkt. Door speculatief koopgedrag worden dan immers andere woningzoekenden gedupeerd. Ten tweede dient het beding een relatief korte looptijd te hebben. Het mag immers niet zo zijn dat bewoners, die na een aantal jaren in de woning te hebben gewoond, besluiten om een volgende stap in hun wooncarrière te zetten, door het beding worden benadeeld. Dat zou de doorstroming ook belemmeren. Ten derde moet er sprake zijn van een hardheidsclausule. Immers, indien de persoonlijke omstandigheden van een koper onverwacht wijzigen en hij of zij daardoor gedwongen is om de woning te verkopen, mag hij of zij geen nadeel van het beding ondervinden. Het is daarbij, primair, de taak van de gemeente om te besluiten of de lokale marktomstandigheden aanleiding geven tot het instellen van een anti-speculatiebeding. </antwoord>
      <antwoord nummer="3">De gemeenteraad van Utrecht heeft in de toelichting bij haar besluit een vergelijking gemaakt met vigerende of voorgestelde anti-speculatiebedingen in een zestal randgemeenten. In veel opzichten is de systematiek in die randgemeenten vergelijkbaar met die in Utrecht (looptijd 5 jaar; ieder jaar 20% minder overwinst terugbetalen enz.). Deze systematiek wordt ook in andere stedelijke gebieden met een grote druk op de woningmarkt gehanteerd. Het grootste verschil is dat de Utrechtse gemeenteraad heeft gekozen voor een anti-speculatiebeding gericht op alle nieuwbouwkoopwoningen. Het gronduitgiftebeleid voor onder meer woningbouw behoort tot de gemeentelijke autonomie. Utrecht houdt rekening met de belangen van de eigen woningbezitter gelet op het aflopend afdrachtspercentage van de winst (jaarlijks 20% minder afdracht), de correctiefactor voor de stijging van de bouwkosten en de toegevoegde waarde als gevolg van meerwerk, woningverbetering en/of verbouwing. Uit statistische gegevens is voorts bekend dat huishoudens gemiddeld na 6 of 7 jaar verhuizen. Dit betekent dat de eerste koper veelal geen financieel nadeel heeft van het anti-speculatiebeding. Het anti-speculatiebeding bevat voorts een hardheidsclausule voor bijzondere persoonlijke omstandigheden. Daarnaast geldt dat de gemeentelijke opbrengsten opnieuw zullen worden gebruikt voor volkshuisvestelijke doeleinden. Of de huidige regeling voldoet aan het proportionaliteitsbeginsel valt nu nog niet te beoordelen. Uit de gemeentestukken blijkt dat een jaarlijkse rapportage wordt gemaakt; hierin kan ook een evaluatie van de regeling worden opgenomen, gelet op de woningmarktsituatie. </antwoord>
      <antwoord nummer="4">Ja, in Leidsche Rijn is sprake van een relatief gunstige grondprijs voor woningen in de lagere koopprijscategorieën. Ook in andere grote steden (Amsterdam, Den Haag, Rotterdam) is sprake van of wordt gedacht aan de toepassing van anti-speculatiebedingen, zowel voor Vinex-locaties als voor binnenstedelijk gebied. In Den Haag is sinds korte tijd een anti-speculatiebeding voor alle koopwoningen van kracht. In Amsterdam wordt binnenkort een anti-speculatiebeding voorgelegd aan de gemeenteraad. Rotterdam heeft een uitbreiding van het anti-speculatiebeding in voorbereiding. </antwoord>
      <antwoord nummer="5">Er zullen inderdaad verschillen ontstaan tussen degenen die tijdens het voorgaande regime hebben gekocht (de bestaande woningmarkt) en degenen die met het nieuwe beding te maken krijgen. De onderhavige regeling brengt met zich mee dat de positie van de woningkoper onder het nieuwe gronduitgifteregime tijdelijk minder sterk is dan de positie van de woningeigenaar in de bestaande woningmarkt. De huidige schaarste in de woningmarktgebieden, met name in en rond de grote steden in de Randstad, geven vooralsnog voldoende reden tot het toepassen van dit grondbeleidsinstrument. Zoals hiervoor reeds is aangegeven dient een jaarlijkse evaluatie van de toepassing van het instrument en de woningmarktsituatie ter plaatse te leiden tot een juiste afweging van de belangen gemoeid met het voorkomen van speculatief gedrag en de te honoreren belangen van de eerste woningkoper. Ook dient het streven er primair op gericht te zijn dat de aangeboden woonkwaliteit beter aansluit op de vraag. Het vorenstaande brengt met zich mee dat het anti-speculatiebeding niet langer dient te gelden dan strikt noodzakelijk is voor het voorkomen/tegengaan van speculatief gedrag. </antwoord>
      <antwoord nummer="6">De opkomst van het anti-speculatiebeding bij de gronduitgifte in met name de woningmarktgebieden in en rond de grote steden in de Randstad geeft uitdrukking aan de schaarste van, vooral kwalitatief hoogwaardige, koopwoningen. Zoals hiervoor al is aangegeven behoort het uitgiftebeleid voor woningbouwgrond tot de gemeentelijke autonomie. Dit houdt in dat de gemeentebesturen een afweging maken van de noodzaak van het voeren van een lokaal gronduitgiftebeleid, waaronder de invoering en vormgeving van een anti-speculatiebeding. Afhankelijk van de lokale situatie kan dit leiden tot uiteenlopende verschijningsvormen van het anti-speculatiebeding, waarbij tijdelijk de positie van woningeigenaren kan verschillen. </antwoord>
      <antwoord nummer="7">Zoals bij de beantwoording van vraag 2 is aangegeven mag, naar mijn mening, het meeprofiteren door gemeenten van de opbrengsten van de waardestijgingen niet het doel zijn van het anti-speculatiebeding. </antwoord>
      <antwoord nummer="8">De mate waarin speculatief gedrag optreedt is locatie- en tijdafhankelijk. Naast het feit dat sprake is van autonome gemeentelijke bevoegdheden, merk ik op dat de beoordeling van de noodzaak en de reikwijdte van een anti-speculatiebeding daarom het beste op gemeentelijk niveau kan plaatsvinden. Een modelregeling, dan wel ander – vergelijkbaar – rijksbeleid, acht ik op dit punt, vooralsnog, niet opportuun. </antwoord>
      <noten afkomstig="antwoord"/>
   </antwoorden>
</kvr>
