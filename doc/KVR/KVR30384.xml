<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Volkshuisvesting, Ruimtelijke Ordening en Milieubeheer over de Otapan in 's-Gravendeel. (Ingezonden 22 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30384
</item>
         <item attribuut="Inhoud">Indiener wil weten of er overleg is geweest met het college van b. en w. van de gemeente Binnenmaas over het verplaatsen van de Otapan naar 's-Gravendeel (Kamerstuk 22343, nr. 17). Hoe is dat te rijmen met het feit dat 's-Gravendeel in het Nationaal Landschap Hoeksche Waard ligt?</item>
         <item attribuut="Rubriek">Milieu (Afvalverwerking) Milieu (Milieudelicten) Natuur (Natuurmonumenten) Verkeer, vervoer en waterstaat (Schepen)</item>
         <item attribuut="Trefwoorden">Afvalverwerking Milieudelicten Natuurbescherming Schepen</item>
         <item attribuut="Vindplaats">Kamervragen met antwoord 2007-2008, nr. 881, Tweede Kamer</item>
         <item attribuut="Vraagnr_bij_indiening">2070805300</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-12-12</item>
         <item attribuut="Datum_indiening">2007-11-22</item>
         <item attribuut="Document-id">KVR30384</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1881" allpagenumbers="1881 1882" vetnummer="2070805300" code="0708tkkvr881" lopendefooter="Tweede Kamer, vergaderjaar 2007–2008, Aanhangsel" filenaam="KVR30384" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="881" onderwerp="" indiendatum="2007-11-22">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-12-12">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is er overleg geweest met het college van Burgemeester en wethouders van de gemeente Binnenmaas over het verplaatsen van de Otapan naar ’s-Gravendeel? <voetnoot nummer="1"/>Zo ja, wat is in dat overleg afgesproken? </vraag>
      <vraag nummer="2">Heeft u er bij de keuze voor ’s-Gravendeel rekening mee gehouden dat ’s-Gravendeel in het Nationaal Landschap Hoeksche Waard ligt? Zo ja, hoe? Zo neen, waarom niet? </vraag>
      <vraag nummer="3">Heeft u onderzoek gedaan naar de mogelijke effecten van de sanering op de natuurgebieden in de directe omgeving? Zo ja, wat was de uitkomst daarvan? Zo neen, waarom niet en bent u bereid dit onderzoek alsnog te doen? </vraag>
      <vraag nummer="4">Heeft u onderzoek laten doen naar de mogelijke effecten op de inwoners van het dorp ’s-Gravendeel? Zo ja, wat was de uitkomst daarvan? Zo neen, waarom niet en bent u bereid dit onderzoek alsnog te doen? </vraag>
      <vraag nummer="5">Waren er, behalve de lagere kosten en het ontlasten van Rotterdam, nog andere overwegingen om voor deze locatie te kiezen? Zo ja, welke? </vraag>
      <vraag nummer="6">Is er een alternatieve locatie beschikbaar die minder belastend is voor burgers en natuur? Zo ja, welke locatie is dat en wanneer wordt daar een beslissing over genomen? Zo neen, welke alternatieve locaties heeft u onderzocht? </vraag>
      <vraag nummer="7">Bent u van plan de Otapan in ’s-Gravendeel te laten totdat alle gerechterlijke procedures zijn afgerond? Zo ja, hoe lang verwacht u dat dat gaat duren? Zo neen, wanneer gaat de Otapan weg uit ’s-Gravendeel? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="22 343" documentnummer="179">Kamerstuk 22 343, nr. 179</noot>
      </noten>
   </vragen>
   <antwoorden aantal="7">
      <antwoord nummer="1">Ja, er is overleg geweest met het college van Burgemeester en Wethouders van de gemeente Binnenmaas. Hierin is gemeld dat ik voornemens was de Otapan naar een locatie in ’s-Gravendeel te verslepen. Vervolgens is onder meer toegelicht dat de Otapan geen risico meer vormt voor het milieu of de mens nu het schip gesaneerd is. De 850 kg asbest die nog aan boord van het schip aanwezig is, is verwerkt in andere materialen. </antwoord>
      <antwoord nummer="2">Nee, de Hoeksche Waard is een Nationaal Landschap, zoals aangewezen in de Nota Ruimte. De kernkwaliteiten van Nationale Landschappen zijn leidend voor ruimtelijke ontwikkelingen. Het verslepen van de Otapan naar een reeds bestaande en vergunde haven is geen ruimtelijke ontwikkeling zoals bedoeld in het beleid voor de Nationale Landschappen. </antwoord>
      <antwoord nummer="3">Er vindt geen sanering plaats op de locatie in ’s-Gravendeel. Dat is al gebeurd in de Waalhaven in Rotterdam. Een onderzoek is derhalve niet nodig. </antwoord>
      <antwoord nummer="4">Ik verwijs naar het antwoord op vraag 3. Na de sanering vormt het schip geen milieurisico meer; noch voor de omgeving, noch voor de burgers. </antwoord>
      <antwoord nummer="5">Nee, die waren er niet. Het ging louter om de kosten en de eerder gedane belofte aan het Rotterdamse college van Burgemeester en Wethouders dat het schip vóór 1 januari 2008 de haven van Rotterdam zou hebben verlaten. </antwoord>
      <antwoord nummer="6">Ik acht de Otapan in haar huidige staat in het geheel niet belastend voor burgers en natuur. Elke locatie zou derhalve in aanmerking hebben kunnen komen. De huurprijs en de kosten van de sleep vanaf de locatie in het Botlekgebied hebben de doorslag gegeven voor de locatie in ’s-Gravendeel. </antwoord>
      <antwoord nummer="7">Gedurende de gerechtelijke procedures is het inderdaad de bedoeling dat de Otapan in ’s-Gravendeel zal blijven. De gerechtelijke procedure loopt op dit moment. Het juridische geschil met de huidige eigenaar heeft geresulteerd in beslaglegging door de Staat. Ik ben te allen tijde bereid de financiële onderhandelingen met hem aan te gaan. Zodra daarover overeenstemming bestaat zal ik het beslag onmiddellijk laten opheffen. De eigenaar kan het schip dan eventueel naar een andere locatie laten verslepen. Indien hij het schip buiten Nederland wenst te brengen (export) zal hij moeten voldoen aan de regels van de EVOA. </antwoord>
      <noten afkomstig="antwoord"/>
   </antwoorden>
</kvr>
