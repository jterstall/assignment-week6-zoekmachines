<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over het project akkerranden. (Ingezonden 4 juli 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29531
</item>
         <item attribuut="Inhoud">Landbouwers op Schouwen Duiveland hebben geen geld gekregen voor het aanleggen van akkerranden, ondanks de toezeggingen van het ministerie van Landbouw, Natuur en Voedselkwaliteit. Vragen over het niet nakomen van de verplichtingen en over het weer bij het project betrekken van boeren die er uit gestapt zijn.</item>
         <item attribuut="Rubriek">Landbouw (Subsidies) Natuur (Overig)</item>
         <item attribuut="Trefwoorden">Landbouwsubsidies Natuurbescherming</item>
         <item attribuut="Vindplaats">Kamervragen met antwoord 2007-2008, nr. 117, Tweede Kamer</item>
         <item attribuut="Vraagnr_bij_indiening">2060720010</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-09-28</item>
         <item attribuut="Datum_indiening">2007-07-04</item>
         <item attribuut="Document-id">KVR29531</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="249" allpagenumbers="249" vetnummer="2060720010" code="0708tkkvr117" lopendefooter="Tweede Kamer, vergaderjaar 2007–2008, Aanhangsel" filenaam="KVR29531" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="117" onderwerp="" indiendatum="2007-07-4">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-09-28">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Ministerie weigert boer te betalen?»? <voetnoot nummer="1"/>
      </vraag>
      <vraag nummer="2">Deelt u de mening dat het aanleggen van akkerranden door agrariërs tegen onkostenvergoeding bijdraagt aan een beter leefklimaat voor mens, dier en plant en dat het de watervervuiling door drift van pesticiden beperkt, waardoor het een aantrekkelijke maatschappelijke activiteit is die ondersteuning vanuit de overheid verdient? Zo ja, kunt u uitleggen waarom het project akkerranden op Schouwen Duiveland ondanks toezeggingen vanuit het ministerie van Landbouw, Natuur en Voedselkwaliteit nu zonder geld zit? Zo neen, waarom niet? </vraag>
      <vraag nummer="3">Is het waar dat 41 agrariërs door het ministerie van Landbouw, Natuur en Voedselkwaliteit gedupeerd zijn vanwege het niet uitbetalen van toegezegde vergoedingen? Zo ja, kunt u aangeven hoe deze situatie is ontstaan? </vraag>
      <vraag nummer="4">Kunt u uiteenzetten welke maatregelen u gaat treffen om deze verplichtingen alsnog na te komen? </vraag>
      <vraag nummer="5">Is het waar dat het project akkerranden door het niet nakomen van uw betalingsverplichting een deuk heeft opgelopen en dat meer dan de helft van het aantal agrariërs uit het project is gestapt? Zo ja, bent u voornemens maatregelen te treffen om deze gang van zaken te voorkomen? Zo ja, op welke wijze? Zo neen, hoe verklaart u de negatieve berichtgeving over de rol van Dienst Regelingen in de uitvoering van de subsidieregeling? </vraag>
      <vraag nummer="6">Bent u bereid de vastgelopen relatie met agrariërs uit het project akkerranden te verbeteren en te trachten degenen die uit het project zijn gestapt er weer bij te betrekken? Zo ja, op welke wijze en binnen welke termijn? Zo neen, kunt u aangeven waarom u geen belang hecht aan groepen agrariërs die zich tegen onkostenvergoeding inzetten voor een betere leefomgeving? </vraag>
      <noten afkomstig="vraag">
         <noot nummer="1" datum="2007-06-27" bron="Provinciale Zeeuwse Courant">Provinciale Zeeuwse Courant, 27 juni 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Die mening deel ik. Om die reden bied ik via het Programma Beheer al sinds 2000 boeren de mogelijkheid een zesjarige overeenkomst aan te gaan voor het beheer van de randen ten behoeve van flora en fauna. Sinds 1 januari is deze regeling met het Investeringsbudget landelijk Gebied een verantwoordelijkheid geworden van de provinciale overheden. </antwoord>
      <antwoord nummer="3 en 4">Deze agrariërs hebben subsidie aangevraagd via één aanvraag van de agrarische natuurvereniging Zonnestraal. Helaas is de afhandeling van de vaststelling van de subsidie van deze aanvraag vertraagd, waardoor de uitbetaling aan de 41 agrariërs later heeft plaatsgevonden dan bedoeld. De betaling heeft inmiddels op 2 juli plaatsgevonden. </antwoord>
      <antwoord nummer="5 en 6">Het niet op tijd nakomen van betalingsverplichtingen heeft altijd negatieve effecten op het realiseren van het beleid. Daarom spant de Dienst Regelingen zich ook maximaal in om dit te voorkomen en ik heb gevraagd deze inspanning te blijven leveren. Ik heb geen informatie dat om deze reden meer dan de helft van de agrariërs uit dit project is gestapt. Ik hecht overigens zeker belang aan groepen agrariërs die zich inspannen voor een groene omgeving en een fraai landschap. Ik heb daarom ook aangegeven dat ik de provincies steun in hun ambitie om te komen tot een minder ingewikkelde regeling voor agrarisch natuurbeheer. </antwoord>
      <noten afkomstig="antwoord"/>
   </antwoorden>
</kvr>
