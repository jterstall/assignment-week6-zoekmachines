<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over de gedetineerde leider van de Verenigde Volkspartij Azerbeidzjaan, Alakram Gumbatov. (Ingezonden 15 mei 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7233
</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Azerbeidzjan Mensenrechten</item>
         <item attribuut="Vindplaats">Kamervragen met antwoord 1997-1998, nr. 1328, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1998-06-09</item>
         <item attribuut="Datum_indiening">1998-05-15</item>
         <item attribuut="Document-id">KVR7233</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2715" allpagenumbers="2715 2716" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7233" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1328" onderwerp="" indiendatum="1998-05-15">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1998-06-9">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de situatie van de gedetineerde leider van de Verenigde Volkspartij Azerbeidzjaan, Alakram Gumbatov, wiens vrouw als quotum-vluchteling in Apeldoorn verblijft? </vraag>
      <vraag nummer="2" voetnoot="1">Hoe beoordeelt u het feit dat Gumbatov zonder vorm van proces gevangen is gezet en de strafprocedure alsmede het strafdossier voor de buitenwereld geheim worden gehouden? <voetnoot nummer="1"/>
      </vraag>
      <vraag nummer="3">Bent u van mening dat de arrestatie van Gumbatov getuigt van een onvoldoende waarborging van politieke vrijheidsrechten door de Azerbeidzjaanse overheid? </vraag>
      <vraag nummer="4">Hoe beoordeelt u de thans ontstane situatie waarin de Azerbeidzjaanse overheid kennelijk welbewust medische hulp en voedsel weigert te verstrekken aan Gumbatov? </vraag>
      <vraag nummer="5">Wilt u op humanitaire gronden een beroep doen op de Azerbeidzjaanse regering om de behandeling die Gumbatov in detentie geniet in overeenstemming te brengen met terzake geldende internationale normen, al dan niet in samenwerking met het Internationale Rode Kruis? </vraag>
      <noten afkomstig="vraag">
         <noot nummer="1" datum="1998-05-13" bron="Nederlands Dagblad">Nederlands Dagblad, 13 mei 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ofschoon in de Grondwet en het Wetboek van Strafvordering de gerechtelijke procedure formeel op een aanvaardbare wijze is geregeld, is in de praktijk de rechtsgang in Azerbeidzjan nog niet met voldoende rechtswaarborgen omkleed. Hiervoor is herhaaldelijk de aandacht gevraagd van de Azerbeidzjaanse autoriteiten. De Azerbeidzjaanse wetgeving voorziet in openbaarheid van rechtzittingen. Dat de strafprocedure alsmede het strafdossier voor de buitenwereld geheim worden gehouden is hiermee niet in overeenstemming. </antwoord>
      <antwoord nummer="3">Ten aanzien van de heer Gumbatov diene, dat hij heeft geijverd voor een aparte republiek voor de Talysh-bevolkingsgroep en zichzelf beschouwt als «president van de Talysh-Mugan Republiek». Die doelstelling is uiteraard in strijd met de Azerbeidzjaanse Grondwet. In 1996 is de heer Gumbatov ter dood veroordeeld op beschuldiging van hoogverraad, het bedreigen van de staatkundige eenheid van Azerbeidzjan en het opzetten van een gewapende groep. Overigens is de doodstraf in februari 1998 in Azerbeidzjan afgeschaft. Aangezien de inhoud van het strafdossier van de heer Gumbatov mij niet bekend is, kan ik niet beoordelen of zijn arrestatie rechtstreeks getuigt van een onvoldoende waarborging van politieke vrijheidsrechten door de Azerbeidzjaanse overheid. </antwoord>
      <antwoord nummer="4">In de gevangenis voor ter dood veroordeelden, de Bayilov-gevangenis te Baku, verblijven gezonde gevangenen en gevangenen die lijden aan tuberculose door elkaar. Hierdoor is tuberculose onder gevangenen zeer verspreid en hiervan lijkt ook de heer Gumbatov het slachtoffer te zijn geworden. Dat de Azerbeidzjaanse overheid welbewust medische hulp en voedsel weigert te verstrekken aan de heer Gumbatov is mij niet bekend. Wel is mij bekend dat circa een maand geleden door de Azerbeidzjaanse autoriteiten het besluit is genomen dat bezoekers geen voedsel meer voor de gevangenen mogen meenemen. </antwoord>
      <antwoord nummer="5">De Azerbeidzjaanse autoriteiten zijn onder meer in het kader van de Raad van Europa aangesproken op gebreken in het rechtssysteem, in het bijzonder de behandeling van gevangenen. Daarnaast vormen mensenrechten een vast onderdeel van de agenda in de bilaterale contacten met de Azerbeidzjaanse autoriteiten. Bovendien steunt Nederland de activiteiten van het Internationale Rode Kruis in de Kaukasus, waaronder projecten om de levensomstandigheden in gevangenissen in Azerbeidzjan te verbeteren. </antwoord>
      <noten afkomstig="antwoord"/>
   </antwoorden>
</kvr>
