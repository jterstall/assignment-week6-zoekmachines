<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de ministers voor Vreemdelingenzaken en Integratie en van Buitenlandse Zaken over de veiligheid van een homoseksuele asielzoeker. (Ingezonden 28 juni 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23961
</item>
         <item attribuut="Inhoud">Indiener vraagt onder meer hoe de mogelijke uitzetting van A.K.D. zich verhoudt tot het feit dat in Iran de doodstraf staat op sodomie, en dat er ook daadwerkelijk homoseksuelen op die grond in dat land zijn onthoofd.</item>
         <item attribuut="Rubriek">Staats- en bestuursrecht (Grondrechten) Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Discriminatie Homoseksuelen Vluchtelingen</item>
         <item attribuut="Vindplaats">Kamervragen met antwoord 2005-2006, nr. 59, Tweede Kamer</item>
         <item attribuut="Vraagnr_bij_indiening">2040517370</item>
         <item attribuut="Afkomstig_van">Vreemdelingenzaken en Integratie (VI) Buitenlandse Zaken (BUZA)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2005-09-28</item>
         <item attribuut="Datum_indiening">2005-06-28</item>
         <item attribuut="Document-id">KVR23961</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="131" allpagenumbers="131 132" vetnummer="2040517370" code="0506tkkvr59" lopendefooter="Tweede Kamer, vergaderjaar 2005–2006, Aanhangsel" filenaam="KVR23961" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="59" onderwerp="" indiendatum="2005-06-28">
         <vrager partij="D66" oorsprong="parlement">Lambrechts</vrager>
         <vraagt-aan>de ministers voor Vreemdelingenzaken en Integratie en van Buitenlandse Zaken</vraagt-aan>
      </vraagdata>
      <antwoorddata antwoorddatum="28 september 2005), zie ook Aanhangsel Handelingen nr. 2137, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de zaak van de uit Iran afkomstige homoseksuele asielzoeker A.K.D.? Is het waar dat A.K.D. is overgebracht naar Zestienhoven om te worden uitgezet? </vraag>
      <vraag nummer="2">Hoe verhoudt de mogelijke uitzetting van A.K.D. zich tot het feit dat in Iran de doodstraf staat op «sodomie» en dat er in Iran homoseksuelen ook daadwerkelijk op deze grond zijn onthoofd? </vraag>
      <vraag nummer="3">Hoe verhoudt de afwijzing van het asielverzoek en dreigende uitzetting van A.K.D. zich tot de ambtsberichten over de situatie voor homoseksuelen in Iran? </vraag>
      <vraag nummer="4">Welke rol speelt bij de afwijzing van zijn asielverzoek en zijn dreigende uitzetting het feit dat A.K.D niet direct aan het begin van zijn asielprocedure heeft gemeld dat hij homoseksueel is en (mede) op die grond gevlucht is? </vraag>
      <vraag nummer="5">Deelt u de mening dat A.K.D. daadwerkelijk vervolgd had moeten zijn vanwege zijn homoseksualiteit om aanspraak te kunnen maken op een vluchtelingenstatus? Zo ja, hoe verhoudt deze opvatting zich tot het feit dat het Vluchtelingenverdrag stelt dat iemand niet al vervolgd hoeft te zijn om als vluchteling gekwalificeerd te worden? </vraag>
      <vraag nummer="6">Bent u, wanneer u daadwerkelijk over zou gaan tot uitzetting van A.K.D., bereid zijn situatie na terugkeer te monitoren? Zo neen, waarom niet? </vraag>
      <vraag nummer="7">Bent u bereid het asielverzoek van A.K.D. opnieuw te bezien? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het antwoord op deze vraag is ter vertrouwelijke inzage gelegd, alléén voor de leden, bij het Centraal Informatiepunt van de Tweede Kamer der Staten-Generaal. </antwoord>
      <antwoord nummer="2 en 3">In Iran staat weliswaar de doodstraf op homoseksuele geslachtsgemeenschap, maar uit het algemeen ambtsbericht van de Minister van Buitenlandse Zaken van 21februari 2005 blijkt dat veroordelingen louter op grond van de artikelen in het Wetboek van Strafrecht aangaande homoseksuele handelingen de afgelopen jaren niet bekend zijn. Naar aanleiding van de executie van twee personen op 19 juli 2005 in Mashad heb ik besloten de uitzetting van homoseksuele asielzoekers uit Iran op te schorten en de Minister van Buitenlandse Zaken gevraagd mij hierover nader te informeren. De Minister van Buitenlandse Zaken heeft mij per brief van 31augustus 2005 voor wat betreft de reden van de executie bericht dat de Iraanse autoriteiten ontkennen dat betrokkenen zijn geëxecuteerd omdat zij homoseksueel waren. Volgens de Iraanse autoriteiten hebben zij zich schuldig gemaakt aan beroving, kidnapping en verkrachting van een minderjarige. Diverse homobewegingen in het Westen claimen dat de twee personen zijn geëxecuteerd op grond van hun seksuele geaardheid. Echter de International Gay &amp; Lesbian Human Rights Commission, Human Rights Watch en Amnesty International spreken dit tegen. Volgens de woordvoerder van Human Rights Watch gaat het om speculaties die door een onbetrouwbare website zijn verspreid. De Minister van Buitenlandse Zaken concludeert: «Het blijft moeilijk om met zekerheid te zeggen wat de exacte reden is geweest, maar het merendeel van de bevindingen duidt er niet op dat de veroordelingen louter en alleen vanwege homoseksualiteit hebben plaatsgevonden.» De informatie van de Minister van Buitenlandse Zaken van 31augustus 2005 is in lijn met de informatie in het huidige ambtsbericht Iran van 21februari 2005. De informatie in de brief van 31augustus 2005 is dan ook geen aanleiding om het beleid te wijzigen. In enkele persberichten is echter gesteld dat op 27 of 28 augustus 2005 mogelijk opnieuw twee homoseksuelen in Iran zouden worden geëxecuteerd. Vooralsnog kan niet worden bevestigd of deze executies daadwerkelijk hebben plaatsgevonden. De regering hecht groot belang aan zorgvuldige besluitvorming inzake homoseksuele asielzoekers uit Iran. Om die reden wordt nader onderzoek gedaan door de Minister van Buitenlandse Zaken naar de situatie van homoseksuelen in Iran, waaronder de genoemde berichten over executies op 27 of 28 augustus. Ik zal de uitkomsten van dat onderzoek, die gebruikt worden voor de opstelling van het algemeen ambtsbericht, betrekken bij mijn standpuntbepaling over handhaving of beëindiging van het door mij ingestelde besluit- en vertrekmoratorium voor homoseksuele asielzoekers uit Iran. Zie verder het antwoord op vraag 4. </antwoord>
      <antwoord nummer="4">Het antwoord op deze vraag is ter vertrouwelijke inzage gelegd, alléén voor de leden, bij het Centraal Informatiepunt van de Tweede Kamer der Staten-Generaal. </antwoord>
      <antwoord nummer="5">Nee. Een asielzoeker hoeft niet daadwerkelijk vervolgd te zijn om in aanmerking te komen voor een verblijfsvergunning asiel. Van groot belang bij de beoordeling is de vraag wat de asielzoeker te wachten staat bij terugkeer naar het land van herkomst. Hetgeen de asielzoeker eerder in het land van herkomst is overkomen, speelt daarbij wel een rol. Wanneer aannemelijk is dat bij terugkeer vervolging zal plaatsvinden is dit reden voor statusverlening, onafhankelijk van de vraag of reeds eerder vervolging heeft plaatsgevonden. </antwoord>
      <antwoord nummer="6">Nee. Het monitoren van vreemdelingen na terugkeer in hun land van herkomst vormt, zoals ik uw Kamer meermalen heb bericht, geen onderdeel van de asielprocedure. De Nederlandse asielprocedure, inclusief de mogelijkheid van een rechterlijke toets, biedt naar mijn oordeel ruim voldoende waarborgen om uiteindelijk, bij een onherroepelijk geworden afwijzende beslissing op het verzoek om toelating, een verantwoorde terugkeer te kunnen realiseren. In de procedure komt immers de vraag naar de toelaatbaarheid van de terugkeer van betrokkene aan de orde. </antwoord>
      <antwoord nummer="7">Het antwoord op deze vraag is ter vertrouwelijke inzage gelegd, alléén voor de leden, bij het Centraal Informatiepunt van de Tweede Kamer der Staten-Generaal. </antwoord>
      <noten afkomstig="antwoord"/>
   </antwoorden>
</kvr>
