<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over derde compartimentszorg. (Ingezonden 11 februari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8859
</item>
         <item attribuut="Inhoud">Vragen over het advies van het Centraal Orgaan Tarieven Gezondheidszorg om derde compartimentszorg buiten de werkingssfeer Wet tarieven gezondheidszorg (WTG) te plaatsen. Bepleit wordt, de cosmetisch-chirurgische praktijk buiten de WTG te plaatsen.</item>
         <item attribuut="Rubriek">Gezondheidszorg (Algemeen) Gezondheidszorg (Zorgverzekeringen)</item>
         <item attribuut="Trefwoorden">Gezondheidszorg Prijzen Ziektekostenverzekeringen</item>
         <item attribuut="Vindplaats">Kamervragen met antwoord 1998-1999, nr. 921, Tweede Kamer</item>
         <item attribuut="Vraagnr_bij_indiening">2989907590</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1999-03-05</item>
         <item attribuut="Datum_indiening">1999-02-11</item>
         <item attribuut="Document-id">KVR8859</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1885" allpagenumbers="1885 1886" vetnummer="2989907590" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8859" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="921" onderwerp="" indiendatum="1999-02-11">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-03-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat het COTG u bij brief d.d. 18 augustus jl. adviseert om derde compartimentszorg buiten de werkingssfeer Wet Tarieven Gezondheidszorg (WTG) te plaatsen? Welke reden had het COTG hiervoor? Wat was uw reactie op deze brief? </vraag>
      <vraag nummer="2">Is het waar dat het COTG u bij brief van 19 november jl. heeft geattendeerd op het feit dat derde-compartiment-instellingen nog steeds onder de WTG vallen, ondanks de Regeling zelfstandige behandelcentra? Acht u dit wenselijk? Zo ja, waarom? </vraag>
      <vraag nummer="3">Deelt u de mening dat voornoemde wijziging juist kan leiden tot extra druk op de collectieve sector, omdat bij voorbeeld een cosmetische behandeling eerder als medisch geïndiceerd zal worden aangemerkt? Acht u dit een wenselijke ontwikkeling? </vraag>
      <vraag nummer="4">Kunt u aangeven in hoeverre u het gevaar aanwezig acht dat reguliere ziekenhuizen meer derde compartiment behandelingen, zoals cosmetisch plastische chirurgie, zullen gaan uitvoeren met als gevolg dat de wachtlijsten voor reguliere plastische chirurgische ingrepen zullen toenemen? Wat vindt u hiervan? </vraag>
      <vraag nummer="5">Acht u het gevaar aanwezig dat concurrentie tussen derde-compartiment-instellingen zich zal gaan afspelen rond de vraag of een instelling wel of niet bereid is een poging te wagen een behandeling bij de verzekeraar te claimen? Acht u dit een wenselijke ontwikkeling? </vraag>
      <vraag nummer="6">Bent u, gelet op de bovengenoemde ongewenste ontwikkelingen, bereid alsnog de cosmetisch-chirurgische praktijk via het Vrijstellingenbesluit buiten de WTG te plaatsen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het Cotg heeft mij op 18 augustus 1998 een brief gestuurd over de reikwijdte van de WTG in relatie tot het begrip prestatie in de gezondheidszorg. In zijn brief schrijft het Cotg dat de zorgverlening die behoort tot het eerste en tweede compartiment in ieder geval onder de werking van de WTG zou moeten vallen. Het ligt hierbij voor de hand aan te sluiten bij het verstrekkingenpakket van de AWBZ en de ZFW. Het Cotg stelt dat de zorg in het derde compartiment – eventueel op termijn – buiten de WTG kan worden gebracht. Hierbij tekent het Cotg aan dat bij de bepaling of bepaalde prestaties in het derde compartiment alsnog of voorlopig onder de werking van de WTG moeten blijven twee criteria relevant zijn. Ten eerste de vraag of het prestaties betreft die zowel in het eerste en/of tweede compartiment als in het derde compartiment voorkomen. Ten tweede het criterium of is voldaan aan mededingingscondities. Hierbij is onder andere de vraag aan de orde of voor de consument door marktwerking een aanvaardbare prijs wordt gerealiseerd. Het Cotg is van mening dat een nadere invulling van het begrip prestatie nodig is om helderheid te scheppen met betrekking tot de reikwijdte en handhaving van de WTG in verband met de heersende liberaliseringsgedachte, de door het kabinet uitgesproken wil tot deregulering en de ontwikkeling van activiteiten door instellingen en beroepsbeoefenaren in de gezondheidszorg. De brief van het Cotg heb ik heden beantwoord. In deze brief heb ik aangegeven dat voor de in het besluit werkingssfeer WTG 1992 aangewezen categorieën van organen voor de gezondheidszorg als uitgangspunt geldt dat àlle prestaties die worden verricht op het terrein van de gezondheidszorg onder de WTG vallen tenzij bepaalde prestaties expliciet zijn uitgezonderd in het vrijstellingsbesluit WTG. Bestaat er geen uitzondering dan dient voor de prestatie een tarief te worden vastgesteld door het Cotg. Er zijn redenen de reikwijdte van de WTG met betrekking tot het begrip prestatie nader te bezien. Met name is van belang het onderscheid tussen enerzijds het eerste en tweede compartiment en anderzijds het derde compartiment. Ten aanzien van het eerste en tweede compartiment stelt de overheid zich ten doel de kostenontwikkeling te beheersen. Ten aanzien van het derde compartiment neemt de overheid geen verantwoordelijkheid voor de beheersing van de kosten. Zoals ik ook heb aangegeven in de nota «De prijs die zorg verdient» (TK, 1995–1996, 24 478, nr. 2) zou het naar mijn mening te kort door de bocht zijn als aan het feit dat de overheid geen verantwoordelijkheid neemt voor de beheersing van de kosten in het derde compartiment de conclusie wordt verbonden het prijsbeleid op grond van de WTG los te laten. Zoals hiervoor vermeld noemt het Cotg twee criteria op grond waarvan bepaalde prestaties onder de werkingssfeer van de WTG dienen te blijven vallen. Ik ben het met deze criteria als toetsingselement eens. In de brief aan het Cotg (zie bijlage) heb ik aangegeven dat ik van mening ben dat ook nog andere overwegingen van belang kunnen zijn. Overigens daar waar het te kort door de bocht is een één op één relatie te leggen tussen derde compartimentszorg en (dus) geen prijsregulering op grond van de WTG, zou het eveneens voorbarig zijn te concluderen dat eerste en tweede compartimentszorg per definitie onder het bereik van de WTG dienen te vallen. Ook dan kunnen er overwegingen reden zijn de WTG niet toe te passen. Ik heb hierop overigens ook al gewezen in de eerdergenoemde nota. De Tweede Kamer zal dit jaar een notitie ontvangen over de evaluatie van de WTG. De kwestie van de reikwijdte van de WTG zal daarbij aan de orde komen. </antwoord>
      <antwoord nummer="2">In zijn brief van 19 november jl. merkt het Cotg op dat ten aanzien van behandelcentra die uitsluitend derde compartimentszorg verlenen en derhalve niet onder de werkingssfeer van de WZV vallen, de WTG van toepassing is. Deze constatering bevat op zich geen nieuws. In het besluit werkingssfeer WTG 1992 worden privéklinieken beschouwd als instellingen die vallen onder artikel 1, onder A, nummer 32: de zogenaamde A-32-instellingen. Door de regeling zelfstandige behandelcentra ontstaat er een aparte categorie WZV-klinieken. Deze zelfstandige behandelcentra krijgen een aparte plaats in het besluit werkingssfeer WTG 1992. Ook de privéklinieken die niet onder de WZV vallen vanwege het feit dat er slechts derdecompartimentszorg wordt verleend zullen expliciet worden opgenomen in het besluit werkingssfeer WTG 1992. Deze klinieken vallen niet onder de werkingssfeer van de WZV (hebben geen WZV-vergunning nodig) maar, zoals hiervoor aangegeven, wel onder de WTG. </antwoord>
      <antwoord nummer="3">Er is geen sprake van een wijziging. Noch in de werkingssfeer van de WTG noch in het aansprakenpakket ZFW. Aldus kan er geen sprake zijn van extra druk op de collectieve sector om bijvoorbeeld een zuiver cosmetische behandeling (ten onrechte) als medisch geïndiceerd aan te merken. </antwoord>
      <antwoord nummer="4">In het antwoord op vraag 1 is aangegeven dat op grond van de WTG is geregeld dat àlle prestaties van de aangewezen zorgaanbieders zoals bijvoorbeeld ziekenhuizen en medisch specialisten die verband houden met de gezondheidszorg onder de werkingssfeer van de WTG vallen. Cosmetische plastische chirurgie is niet uitgezonderd als prestatie in het vrijstellingsbesluit WTG. Voor cosmetische plastische chirurgie gelden derhalve WTG-tarieven. Opbrengsten van zorg die wordt verleend in het derde compartiment kunnen worden beschouwd als aanvullende opbrengsten. Ten aanzien van deze opbrengsten geldt dat deze dienen te worden verrekend met het budget. Het Cotg heeft overigens het voornemen om een beleidsregel te introduceren op grond waarvan de opbrengsten van een aantal activiteiten onder bepaalde voorwaarden als vrij besteedbaar worden aanvaard voor de instellingen. </antwoord>
      <antwoord nummer="5">Op grond van de ziekenfondswet, een eventuele aanvullende verzekering en ook in particuliere polissen is geregeld op welke zorg men recht heeft respectievelijk voor welke zorg de kosten worden vergoed. Het zijn niet de instellingen die een beroep op de ziektekostenverzekering doen maar de verzekerden/patiënten. Naar mijn mening is het in de vraag beschreven gevaar niet aan de orde. </antwoord>
      <antwoord nummer="6">De Tweede Kamer zal deze zomer een notitie ontvangen over de evaluatie van de WTG. De kwestie van de reikwijdte van de WTG met betrekking tot de prestaties zal daarbij ook aan de orde komen. In het verlengde hiervan speelt als concrete vraag of de cosmetisch-chirurgische praktijk buiten de WTG moet worden gehouden. Een relevant aspect in deze casus is het gevaar waarop in vraag 4 wordt gewezen. </antwoord>
      <noten afkomstig="antwoord"/>
   </antwoorden>
</kvr>
