<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Onderwijs, Cultuur en Wetenschappen en de staatssecretaris van Sociale Zaken en Werkgelegenheid, dhr. Hoogervorst, over promovendi zonder geld. (Ingezonden 14 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13478
</item>
         <item attribuut="Inhoud">Vragen naar aanleiding van het bericht 'Duizend aio's zonder geld door controle' in de Volkskrant van 10 maart 2001, over promovendi die sinds 1 januari 2001 na het verstrijken van hun vierjarige contracttermijn onder de Werkloosheidswet vallen en geen onbetaalde werkzaamheden mogen verrichten, waardoor zij hun proefschrift niet kunnen voltooien, wanneer zij dit niet binnen 4 jaar hebben afgerond.</item>
         <item attribuut="Rubriek">Hoger onderwijs (Onderwijspersoneel en wetenschappelijke staf) Sociale zekerheid (Werkloosheidsvoorzieningen (WW, WWV)) Wetenschap en technologie (Overig)</item>
         <item attribuut="Trefwoorden">Assistenten-in-opleiding WW</item>
         <item attribuut="Vindplaats">Kamervragen met antwoord 2000-2001, nr. 1011, Tweede Kamer</item>
         <item attribuut="Vraagnr_bij_indiening">2000108010</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-04-06</item>
         <item attribuut="Datum_indiening">2001-03-14</item>
         <item attribuut="Document-id">KVR13478</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2105" allpagenumbers="2105 2106" vetnummer="2000108010" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13478" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1011" onderwerp="" indiendatum="2001-03-14">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2001-04-6">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretaris van Sociale Zaken en Werkgelegenheid, dhr</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Duizend aio’s zonder geld door controle»? <voetnoot nummer="1"/>
      </vraag>
      <vraag nummer="2">Is het waar dat promovendi na het verstrijken van de vierjarige contracttermijn sinds 1 januari 2001 onder de Werkloosheidswet vallen, dat zij geen onbetaalde werkzaamheden mogen verrichten en dat zij daardoor hun proefschrift niet kunnen voltooien, indien zij dit niet binnen de contracttijd hebben afgerond? Zo ja, wat is hierover uw oordeel, mede gezien het feit dat een ruime meerderheid van de aio’s en oio’s na vier jaar nog niet klaar is met zijn of haar promotieonderzoek? </vraag>
      <vraag nummer="3">Hoe oordeelt u over de gewijzigde uitvoering van het uitkeringsregime voor promovendi als gevolg van de aanpassingswet OOW? Bent u van mening dat begeleiders en promovendi tijdig op de hoogte zijn gesteld van de veranderingen? Kunt u uw antwoord toelichten? </vraag>
      <vraag nummer="4">Bent u bereid om in overleg te treden met de VSNU en andere betrokkenen teneinde tot een oplossing te komen voor het probleem waarmee de promovendi te maken hebben gekregen? </vraag>
      <vraag nummer="5">Deelt u de mening van het Laioo, dat verlenging van de contracten van de promovendi als tijdelijke oplossing nodig is? Zo neen, waarom niet? </vraag>
      <vraag nummer="6">Bent u van mening dat de vrijgekomen middelen die vóór 1 januari 2001 nog besteed werden aan de wachtgeldregeling, thans ingezet zouden kunnen worden voor een aparte regeling die rekening houdt met de bijzondere omstandigheden van de promovendi? Zo neen, bent u bereid om de voor promovendi nu geldende WW-regeling aan te passen? </vraag>
      <noten afkomstig="vraag">
         <noot nummer="1" datum="2001-03-10" bron="Volkskrant">Volkskrant, 10 maart 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Als gevolg van het onder de werknemersverzekeringen brengen van overheidswerknemers (de OOW-operatie) is sinds 1 januari 2001 de WW ook van toepassing op ex-personeel van de universiteiten. Deze overheidswerknemers hebben derhalve recht op WW-uitkering onder dezelfde voorwaarden en verplichtingen als andere werknemers. Het beleid van USZO ten aanzien van aio’s is als volgt: indien een aio beschikbaar is voor de arbeidsmarkt heeft hij, in beginsel, recht op WW-uitkering. Indien de betrokkene vervolgens feitelijk werkt aan zijn proefschrift, wordt de uitkering beëindigd met het aantal uren dat deze werkzaamheden worden verricht. Op grond van de WW moet namelijk de uitkering beëindigd worden voor het aantal uren dat de werknemer onbetaalde productieve arbeid verricht. Voor elke aio wordt hiernaar onderzoek (hoor en wederhoor) gedaan. In verschillende gevallen heeft dit ook tot een volledige WW-uitkering geleid. Indien echter uit dit onderzoek blijkt dat een aio geheel of gedeeltelijk werkt aan zijn proefschrift heeft hij, eveneens geheel of gedeeltelijk, geen recht op WW-uitkering. Dit beleid is in overeenstemming met de regels van de WW. Ik ben van mening dat de wetgeving zelf niet ter discussie staat. Wat de uitvoering van de WW betreft is gebleken dat in de eerste periode in een klein aantal gevallen onvoldoende onderzoek is verricht en derhalve bovengenoemd beleid mogelijk niet juist is toegepast. USZO heeft mij desgevraagd toegezegd in deze gevallen de aio’s aan wie een uitkering is geweigerd alsnog te benaderen en, afhankelijk van de resultaten van een nader onderzoek, de beslissingen indien nodig te herzien. In het algemeen en in het bijzonder met betrekking tot het bijdragen aan het voorkomen van de geschetste problematiek, acht ik het wenselijk dat aio’s en oio’s binnen de aanstellingstermijn van 4 jaar promoveren. </antwoord>
      <antwoord nummer="3">Door invoering van de WW voor overheidswerknemers, waaronder promovendi, is niet alleen sprake van een gewijzigde uitvoering maar met name van een gewijzigd uitkeringsregime. Voor overheidswerknemers en marktwerknemers gelden nu dezelfde wettelijke rechten en verplichtingen ter zake van onder andere werkloosheid. Normalisering van de positie van de overheidswerknemer was ook het streven van de OOW-operatie. In het kader van de OOW-operatie zijn overheidswerkgevers, en dus ook de universiteiten, regelmatig geïnformeerd over de voortgang en de gevolgen van de invoering van de WW. Zo zijn universiteiten en instellingen van hoger onderwijs als lid van het Verbond Sectorwerkgevers Overheid (VSO) sinds 1999 periodiek geïnformeerd door de minister van Binnenlandse Zaken en Koninkrijksrelaties en heeft USZO de universiteiten in algemene zin uitgebreid voorgelicht over de invoering van de WW en de uitvoeringspraktijk van deze wet. De mogelijke gevolgen voor specifieke groepen ex-personeel zijn daarbij niet aan de orde geweest. Ik betreur het dat de mogelijke gevolgen van de invoering van de WW voor promovendi kennelijk pas in een zeer laat stadium tot de aio’s en hun begeleiders zijn doorgedrongen, temeer omdat na 1 januari 2001 sprake is van een stringenter uitkeringsregime. Voor inwerkingtreden van de WW viel het gewezen personeel van de universiteiten onder de Werkloosheidsregeling Nederlandse Universiteiten, een grotendeels WW-conforme wachtgeldregeling. Aio’s werden onder deze regeling in sommige situaties en ter beoordeling van de werkgever in staat gesteld hun proefschrift af te maken met behoud van wachtgelduitkering. Onder de WW is dit niet mogelijk. </antwoord>
      <antwoord nummer="4">Ik heb mij inmiddels door de VSNU en USZO op de hoogte laten stellen van hun aanpak m.b.t. deze problematiek. De VSNU en de vakorganisaties hebben in een gezamenlijke brief van 13 maart jl. aan USZO suggesties gedaan voor oplossingen en gevraagd de nu ontstane situatie te corrigeren waardoor de gevolgen voor de groep werkloze ex-aio’s minder ingrijpend zullen zijn. Uitgangspunt hierbij blijft natuurlijk een correcte uitvoering van de WW door USZO. Daarnaast heeft de VSNU bij brief van 13 maart aan de colleges van bestuur gevraagd maatregelen te nemen om het promotierendement binnen de aanstellingsduur te verbeteren door bijvoorbeeld het opleidings- en begeleidingsplan, zoals dat in de cao voor de universiteiten is neergelegd, intensiever te benutten. Ook is geadviseerd de aanstellingsduur te verlengen in die gevallen waar het niet verlengen van de afgesproken vier jaar zou leiden tot kennelijk onredelijke of onbillijke situaties. </antwoord>
      <antwoord nummer="5">Verlenging van de contracten van promovendi acht ik als tijdelijke oplossing niet nodig voor zover het een generieke maatregel zou zijn voor alle ex-aio’s. Ik verwijs naar het antwoord op vraag 2, waarin wordt vermeld dat USZO aan een aantal aio’s WW-uitkering heeft toegekend. Daarnaast verwijs ik naar het antwoord op vraag 4 waarin naast tijdelijke oplossingen, ook oplossingen worden aangeven voor de toekomst. Het verlengen van de aanstelling kan een van de tijdelijke en toekomstige oplossingen zijn. Het is de beslissing van de universiteit waarbij de aio in dienst is geweest, om het contract van de aio al dan niet te verlengen. </antwoord>
      <antwoord nummer="6">De door U bedoelde middelen maken deel uit van de rijksbijdrage aan de instellingen. De universiteiten zijn primair verantwoordelijk voor het te ontwikkelen en te voeren personeelsbeleid. Binnen dat beleid wordt aandacht gegeven aan de positie van de aio als categorie personeel. Gezien de antwoorden gegeven bij de eerdere vragen, is er geen aanleiding de WW aan te passen. </antwoord>
      <noten afkomstig="antwoord"/>
   </antwoorden>
</kvr>
