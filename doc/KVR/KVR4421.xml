<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf en Rouvoet (beiden RPF) over drugsvangsten op kleine luchtvaartterreinen. (Ingezonden 27 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4421
</item>
         <item attribuut="Inhoud">Betreft vragen over drugsvangsten op de luchtvaartterreinen Lelystad en Midden Zeeland.</item>
         <item attribuut="Rubriek">Criminaliteit en openbare orde (Drugsbestrijding) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Drugsbestrijding Luchthavens</item>
         <item attribuut="Vindplaats">Kamervragen met antwoord 1996-1997, nr. 737, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="RPF">Rouvoet</persoon>
         </item>
         <item attribuut="Datum_reaktie">1997-02-26</item>
         <item attribuut="Datum_indiening">1997-01-27</item>
         <item attribuut="Document-id">KVR4421</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1509" allpagenumbers="1509 1510" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="737" onderwerp="" indiendatum="1997-01-27">
         <vrager partij="RPF" oorsprong="parlement">Stellingwerf</vrager>
         <vrager partij="RPF" oorsprong="parlement">Rouvoet</vrager>
         <vraagt-aan/>
      </vraagdata>
      <antwoorddata antwoorddatum="1997-02-26">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Zijn de berichten waar, dat op twee achtereenvolgende dagen drugsvangsten zijn gedaan op twee kleine luchtvaartterreinen, te weten dat van Lelystad en dat van Midden Zeeland? <voetnoot nummer="1"/>
      </vraag>
      <vraag nummer="2">Betrof het hier één gecoördineerde actie van politie en douane of waren het twee op zichzelf staande incidenten? </vraag>
      <vraag nummer="3" voetnoot="2">Zijn deze kleinschalige, veelal in het landelijk gebied gelegen vliegveldjes, niet zeer goed bruikbaar voor internationale drugstransporten? <voetnoot nummer="2"/>
      </vraag>
      <vraag nummer="4">Hoe is het douanetoezicht voor wat betreft de kleine luchtvaartterreinen geregeld en hoe intensief is de controle op drugstransporten? Bestaan hierover internationale afspraken? Zo ja, welke? </vraag>
      <vraag nummer="5">Kunt u een overzicht geven van het aantal malen, dat op de kleine in Nederland gelegen luchtvaartterreinen de afgelopen 10 jaar drugs zijn onderschept? Kunt u aangeven om welke soorten en hoeveelheden het hierbij ging? </vraag>
      <vraag nummer="6">Is er sprake van een verschuiving van drugstransporten van de nationale en regionale luchthavens in de richting van de kleine luchtvaartterreinen? Bent u bereid hiernaar onderzoek te verrichten, indien hierover geen gegevens bekend zijn? </vraag>
      <vraag nummer="7">Vormen bovengenoemde vangsten voor u aanleiding om tot aanscherping van controle en handhaving terzake te komen? </vraag>
      <noten afkomstig="vraag">
         <noot nummer="1" datum="1996-12-20" bron="Zie Brabants Nieuwsblad van 19 december 1996 en het Brabants Nieuwsblad">Zie Brabants Nieuwsblad van 19 december 1996 en het Brabants Nieuwsblad, 20 december 1996</noot>
         <noot nummer="2">Ook in het buitenland zijn vele van dergelijke meestal afgelegen vliegveldjes aanwezig</noot>
      </noten>
   </vragen>
   <antwoorden aantal="7">
      <antwoord nummer="1">Op 15 december 1996 heeft de douane op vliegveld Lelystad een partij van 36 kilo hasj inbeslaggenomen. Op 16 december 1996 heeft de politie Walcheren op vliegveld Midden-Zeeland een partij van 40 kilo amfetamine, 10 kilo marihuana en 25 000 stuks XTC-pillen inbeslaggenomen. </antwoord>
      <antwoord nummer="2">Er is sprake van twee op zichzelf staande incidenten. De vangst op vliegveld Lelystad is gedaan bij een reguliere douanecontrole. De vangst op vliegveld Midden-Zeeland is gedaan naar aanleiding van een tip. </antwoord>
      <antwoord nummer="3">Uit analyse van de drugsvangsten (zie punt 5) is gebleken dat drugssmokkel door de lucht naar Nederland voornamelijk plaatsvindt via internationale vluchten vanuit de bronlanden (zoals Zuid-Amerika). De douane ziet daarop in het kader van de bescherming van de buitengrens van de EU toe. Gelet op de beperkte actieradius van vliegtuigen die op kleine vliegvelden kunnen worden gebruikt, ligt de rechtstreekse smokkel aldaar vanuit bedoelde bronlanden minder voor de hand. Desalniettemin houdt de douane ook deze vliegvelden onder controle, voor zover passend in het algemene controlebeleid geldend voor de douane. </antwoord>
      <antwoord nummer="4">Het toezicht op de kleine vliegvelden door de douane geschiedt ambulant en is onder meer afhankelijk van het werkaanbod voor de douane aldaar. Deze controles zijn vastgelegd in controleplannen waarbij vooraf is bekeken welke risico’s worden gelopen en welke controle-inspanning ter ondervanging van deze risico’s is vereist (risico-analyse). Over het algemeen informeren de havenmeesters van de kleine vliegvelden de douane over de verwachte aankomsten van kleine vliegtuigen. Er bestaan geen internationale afspraken terzake. </antwoord>
      <antwoord nummer="5">De douane beschikt niet over een gespecificeerd overzicht van drugsvangsten over de afgelopen jaren per locatie (er zijn ongeveer 200 douanelocaties). Wel is er een totaal overzicht over 1995 en 1996. Hieruit blijkt hetgeen onder punt 3 is vermeld. Meer volledige gegevens, aangevuld met gegevens uit opsporingsonderzoeken over drugsvangsten, waaronder die van de douane, worden centraal door de CRI bijgehouden. Uit van het CRI ontvangen gegevens blijkt dat in de jaren 1993–1996 incidenteel drugsvangsten op kleinere luchthavens zijn gedaan; van enkele van deze partijen is het mogelijk dat deze eerst via Schiphol zijn binnengekomen. </antwoord>
      <antwoord nummer="6">Uit de gegevens van zowel de douane als de CRI blijkt niet van grote verschuiving van drugstransporten naar kleinere luchtvaartterreinen. </antwoord>
      <antwoord nummer="7">De douane baseert zijn controles op risico-analyses welke regelmatig worden bijgesteld mede naar aanleiding van gedane bevindingen, zoals de onderhavige drugsvangsten. In het kader van deze risico-gerichte aanpak houdt de douane op Schiphol rekening met de mogelijkheid van overlading in andere vliegtuigen van op Schiphol aangekomen drugs. </antwoord>
      <noten afkomstig="antwoord"/>
   </antwoorden>
</kvr>
