<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) over vraagsubsidiëring van taxivervoer in grote Vinex-locaties. (Ingezonden 2 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7279
</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Taxi's</item>
         <item attribuut="Vindplaats">Kamervragen met antwoord 1997-1998, nr. 1366, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1998-06-16</item>
         <item attribuut="Datum_indiening">1998-06-02</item>
         <item attribuut="Document-id">KVR7279</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2793" allpagenumbers="2793 2794" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7279" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1366" onderwerp="" indiendatum="1998-06-2">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan/>
      </vraagdata>
      <antwoorddata antwoorddatum="1998-06-16">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de onvrede en de twijfels rondom het kabinetsvoorstel voor vraagsubsidiëring van taxivervoer in grote Vinex-locaties? <voetnoot nummer="1"/>
      </vraag>
      <vraag nummer="2">Is uw verwachting dat de geplande projecten voldoende capaciteit bieden om inderdaad iedereen die gebruik zou willen maken van het openbaar vervoer ook daadwerkelijk op deze manier te vervoeren? </vraag>
      <vraag nummer="3">Bent u van mening dat het vervoer tot de dichtstbijzijnde halte een suboptimale oplossing is en dat deze constructie meteen het risico met zich meebrengt dat mensen geen gebruik zullen maken van dit aanbod en zich afwenden van het openbaar vervoer? </vraag>
      <vraag nummer="4">Kan de geplande subsidie ook gelden voor het «normale» openbaar vervoer in Vinex-locaties tot het moment dat het hoogwaardige openbaar vervoer gereed is? </vraag>
      <vraag nummer="5">Deelt u de mening dat dit project geen vertraging mag veroorzaken voor de realisatie van vrije bus- en trambanen in de Vinex-locaties? </vraag>
      <vraag nummer="6">Wat is de stand van zaken van de realisatie en de financiering van het openbaar vervoer in de Vinex-locaties? Zullen de tijdsplanningen die gelden in de verschillende locaties gehaald worden? </vraag>
      <noten afkomstig="vraag">
         <noot nummer="1" datum="1998-05-27" bron="Zie de Volkskrant">Zie de Volkskrant, 27 mei 1998</noot>
      </noten>
   </vragen>
   <antwoorden aantal="6">
      <antwoord nummer="1">Het artikel in de Volkskrant van 27 mei is mij bekend. Naar mijn mening is er geen sprake van onvrede met het voorstel, maar wordt door sommigen twijfels geuit of dit soort maatregelen voldoende effect sorteren. Om hierachter te komen, heb ik u in mijn brief van 6 april 1998 deze proef in drie locaties voorgesteld. </antwoord>
      <antwoord nummer="2">Binnen de proef wordt een ruime marge gehanteerd in de verwachting van het gebruik van de faciliteit. Het idee is de verstrekking van een chipkaart met budget aan bewoners van de VINEX-proeflocaties, waarmee de kosten van het vervoer grotendeels worden afgedekt. Waar gemiddeld gerekend mag worden op circa 10% van de bevolking geïnteresseerd in het reizen met openbaar vervoer, wordt in deze proef rekening gehouden met 25%. In de afspraken met de deelnemende overheden wordt opgenomen, hoe de proeven tussentijds kunnen worden bijgesteld. Voor wat betreft het aanbod van vervoerders, die deze bewoners willen vervoeren, valt nog niet veel te zeggen – naar verwachting zullen vervoerders echter geïnteresseerd zijn om iets te verdienen uit deze extra subsidiemiddelen. </antwoord>
      <antwoord nummer="3">In de proef wordt uitgegaan van een gebied, waarbinnen gereisd kan worden. In dat gebied ligt de betreffende locatie én minimaal één OV-knooppunt. Onder een knooppunt wordt hier verstaan een NS-station of een busstation met meerdere aansluitingen. In het geval van Leidsche Rijn wordt aan Utrecht CS gedacht. Ook in de situatie, dat regulier OV wordt aangeboden, is de kans groot dat reizigers bij Utrecht CS zullen overstappen. </antwoord>
      <antwoord nummer="4">In principe kan de subsidie ook voor gewoon OV worden aangewend – vervoerder en de voor het OV verantwoordelijke overheid zullen dan te kennen moeten geven aan deze proeven te willen meedoen. Overigens wordt ook gedacht aan het subsidiëren van het stallen van fietsen bij het OV-knooppunt, zodat de reiziger met het aangeboden budget meerdere bestedingsmogelijkheden heeft. In sommige locaties zal in het begin nog geheel geen OV beschikbaar zijn in andere locaties rijdt er vanaf het begin wellicht een streekbus met een lage frequentie. Met de verantwoordelijke overheden wordt afgesproken, op welk moment sprake is van een volwaardige OV-ontsluiting en de proef in betreffende locatie kan stoppen. </antwoord>
      <antwoord nummer="5">Naar mijn mening staan investeringen in OV-infrastructuur volkomen los van deze proeven. De voor deze proeven vrijgemaakte middelen hebben geen enkele relatie met investeringsbudgetten. Uiteraard wil ik geen vertragingen in de realisatie van vrije tram- en busbanen, maar hiervoor gelden natuurlijk wel de gebruikelijke procedures. </antwoord>
      <antwoord nummer="6">In de convenanten Vinex is voor ca. 6,2 mln aan OV-investeringen vastgelegd. Er zijn echter enkele projecten fors duurder geworden, terwijl voor bepaalde regio’s de afspraak was gemaakt dat projecten voortvloeiend uit Vinex zouden worden ingepast in de begroting van Ven W, zonder dat sprake was van extra beschikbare financiële middelen. In totaal was het tekort 2,4 mld. gulden. Met de besluitvorming eind maart over de impuls voor de ruimtelijk-economische structuur is voor 1,9 mld vastgelegd, waarvan 1,1 mld voor Vinex (Deel Noord-Zuidlijn, IJ-tram en Hengelo). Op het tekort van 2,4 mld als gevolg van duurdere projectkosten, resteert dus nu nog een financieringsprobleem ter grootte van 1,3 mld. De hoop bestaat dat dit probleem in de kabinetsformatie wordt opgelost. </antwoord>
      <noten afkomstig="antwoord"/>
   </antwoorden>
</kvr>
