<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Albayrak (PvdA) aan de minister van Justitie over het afnemend aantal kinderen dat voor interlandelijke adoptie beschikbaar is. (Ingezonden 8 februari 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27635
</item>
         <item attribuut="Inhoud">Vragen over het bericht van Wereldkinderen dat adoptie een aflopende zaak is. Is de daling van het ter adoptie aangeboden kinderen uit China het gevolg van het beperkte aanbod of spelen ook andere factoren een rol, zoals de landenclaim van de vergunninghouders.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie</item>
         <item attribuut="Vindplaats">Kamervragen met antwoord 2006-2007, nr. 1090, Tweede Kamer</item>
         <item attribuut="Vraagnr_bij_indiening">2060707400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
         </item>
         <item attribuut="Datum_reaktie">2007-03-27</item>
         <item attribuut="Datum_indiening">2007-02-08</item>
         <item attribuut="Document-id">KVR27635</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2313" allpagenumbers="2313 2314" vetnummer="2060707400" code="0607tkkvr1090" lopendefooter="Tweede Kamer, vergaderjaar 2006–2007, Aanhangsel" filenaam="KVR27635" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1090" onderwerp="" indiendatum="2007-02-8">
         <vrager partij="PvdA" oorsprong="parlement">Albayrak</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 maart 2007), zie ook Aanhangsel Handelingen nr. 979, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht van Wereldkinderen dat adoptie een aflopende zaak is? <voetnoot nummer="1"/>
      </vraag>
      <vraag nummer="2">Deelt u de mening van Wereldkinderen? Zo ja, waarop is dat gebaseerd? Zo neen, waarom niet? </vraag>
      <vraag nummer="3">Is de daling van het aantal ter adoptie aangeboden kinderen vanuit China te wijten aan het beperkte aanbod, zoals Wereldkinderen oppert, of spelen (ook) andere factoren een rol? Zo ja, welke? </vraag>
      <vraag nummer="4">Heeft de landenclaim van de vergunninghouders een remmende werking op het aantal adopties omdat andere vergunninghouders eventuele vruchtbare contacten in die landen, waar al een claim op rust, niet kunnen gebruiken? Zo ja, is dat een reden om de landenclaim af te schaffen bij de volgende convenantafspraken? Zo neen, waarom zou dit geen effect hebben? </vraag>
      <vraag nummer="5">Is deze afname ook opgemerkt door andere landen die regelmatig uit China adopteren? Zo ja, welke landen? Zo neen, waarom heeft alleen Nederland met die afname te maken? </vraag>
      <vraag nummer="6">Met welke landen is de afgelopen vier jaar contact geweest om te komen tot bilaterale afspraken over interlandelijke adoptie? Kan een overzicht gegeven worden van de landen en de resultaten van deze contacten? </vraag>
      <noten afkomstig="vraag">
         <noot nummer="1" datum="2007-02-5" bron="Dagblad De Pers">Dagblad De Pers, 5 februari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Wereldkinderen geeft aan dat in Nederland in 2006 aanzienlijk minder kinderen uit het buitenland zijn geadopteerd dan in de jaren daarvoor. Die informatie is juist. In totaal zijn vorig jaar 816 adoptiekinderen in Nederlandse gezinnen opgenomen, waarvan 362 afkomstig uit China. Sinds 2001 lag dat aantal jaarlijks boven de 1100 (1185 in 2005, waarvan 666 afkomstig uit China). Het aantal aspirant-adoptieouders dat mondiaal gezien uit China een kind wil adopteren is de laatste jaren toegenomen. In twee jaar tijd is dit aantal verdubbeld van 12.000 naar 24.000, terwijl het aantal Chinese kinderen dat voor adoptie in aanmerking komt afneemt. Wereldkinderen constateert terecht dat de ontwikkelingen in China op dit moment mede leiden tot langere wacht- en proceduretijden voor aspirant-adoptieouders in Nederland. Zoals de forse daling in 2006 niet was te voorzien, is moeilijk te voorspellen hoe het aanbod van adoptiekinderen zich de komende jaren gaat ontwikkelen. Vergunninghouders proberen nieuwe contacten te leggen in het buitenland. Evenals Wereldkinderen en andere vergunninghouders acht ik voor de komende jaren een substantiële toename van het aantal te adopteren kinderen echter niet waarschijnlijk. Zie hierover ook het antwoord op vraag 3. </antwoord>
      <antwoord nummer="3">In het voorjaar van 2006 heeft een ambtelijke delegatie van mijn ministerie een bezoek gebracht aan de centrale autoriteit in China. De CCAA (China Center of Adoption Affairs) heeft op dat moment de verwachting uitgesproken dat het aantal adoptiekinderen uit China dat jaarlijks naar Nederland gaat geleidelijk zal afnemen. Als factoren die daarbij een rol spelen zijn genoemd: a) het feit dat China, onder invloed van de toetreding tot het Haags Adoptieverdrag, actief beleid is gaan voeren om adoptie in eigen land te stimuleren; b) de gunstige economische ontwikkeling in China, waardoor meer ouders in staat zullen zijn om zelf voor hun eigen kinderen te blijven zorgen; c) het toenemend aantal verzoeken uit een toenemend aantal landen. </antwoord>
      <antwoord nummer="4">Ten behoeve van een goede samenwerking hebben de vergunninghouders een convenant gesloten waarin als uitgangspunt is opgenomen dat in elk land in beginsel één Nederlandse vergunninghouder werkzaam is, behalve in landen waar sprake is van een gedecentraliseerd systeem of waar om historische redenen reeds meerdere bemiddelaars werkzaam zijn. Overleg met de vergunninghouders heeft reeds geleid tot een soepele hantering van het convenant, waardoor in verschillende landen al meerdere vergunninghouders werkzaam zijn. Op grond hiervan meen ik dat de bestaande landenclaim in het convenant geen remmende werking heeft. </antwoord>
      <antwoord nummer="5">Ja. Bij ons omringende landen als Noorwegen, Zweden, Denemarken, Frankrijk en Spanje en ook in de Verenigde Staten is een vergelijkbare ontwikkeling te zien, waarbij het aantal kinderen in 2005 nog toenam ten opzichte van 2004, maar in 2006 een scherpe daling laat zien. </antwoord>
      <antwoord nummer="6">Daar waar thans adoptierelaties bestaan met landen van herkomst of nieuwe contacten worden verkend, is tot op heden nergens de noodzaak of wenselijkheid van een bilaterale overeenkomst gebleken. Uitzondering vormt Vietnam, waar een bilaterale overeenkomst vereist is om als vergunninghouder in dat land te kunnen werken. Om die reden zijn de mogelijkheden en voorwaarden voor het aangaan van een dergelijke overeenkomst verkend. Zie in dit verband mijn beantwoording van vragen van het lid Van der Staaij over adoptiemogelijkheden in Vietnam (kenmerk 5474079/07/6). </antwoord>
      <noten afkomstig="antwoord"/>
   </antwoorden>
</kvr>
