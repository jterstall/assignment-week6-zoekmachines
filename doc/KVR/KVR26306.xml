<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom en Koenders (beiden PvdA) aan de staatssecretaris van Volkshuisvesting, Ruimtelijke Ordening en Milieubeheer en aan de minister van Buitenlandse Zaken over het storten van giftig afval in Ivoorkust door een Nederlands bedrijf. (Ingezonden 11 september 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26306
</item>
         <item attribuut="Inhoud">Aanvullende vragen op eerdere vragen van het lid Van Velzen, ingezonden 8 september 2006, over onder andere de verlening van een exportvergunning.</item>
         <item attribuut="Rubriek">Energie, water en grondstoffen (Aardolie) Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Aardolie Afvalverwerking Gevaarlijke afvalstoffen Ivoorkust</item>
         <item attribuut="Vindplaats">Kamervragen met antwoord 2005-2006, nr. 2083, Tweede Kamer</item>
         <item attribuut="Vraagnr_bij_indiening">2050618910</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2006-09-12</item>
         <item attribuut="Datum_indiening">2006-09-11</item>
         <item attribuut="Document-id">KVR26306</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4427" allpagenumbers="4427 4428 4429" vetnummer="2050618910" code="0506tkkvr2083" lopendefooter="Tweede Kamer, vergaderjaar 2005–2006, Aanhangsel" filenaam="KVR26306" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2083" onderwerp="" indiendatum="2006-09-11">
         <vrager partij="PvdA" oorsprong="parlement">Samsom</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-09-12">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kunt u aangeven wat de laatste stand van zaken is met betrekking tot het illegaal gestorte afval afkomstig van het door het Nederlandse bedrijf Trafigura ingehuurde schip Probo Koala? <voetnoot nummer="1"/>
      </vraag>
      <vraag nummer="2">Is de Nederlandse overheid op de één of andere manier betrokken bij deze levering van olie bijvoorbeeld door verlening van een vergunning of door accreditering van het Nederlandse bedrijf Trafigura? </vraag>
      <vraag nummer="3">Bent u bereid na te gaan of voldaan is aan de geldende (internationale) wetgeving op dit terrein? </vraag>
      <vraag nummer="4" voetnoot="2">Kent u het persbericht van Justitie terzake? <voetnoot nummer="2"/>Waarom is geen onderzoek naar dit afval afgedwongen, maar is dit afval teruggeladen in het schip dat vervolgens vertrok naar Estland? </vraag>
      <vraag nummer="5">Was hiervoor een exportvergunning vereist, aangezien dit schip vertrok vanuit Amsterdam? Zo ja, is er een exportvergunning afgegeven en volgens welke criteria is deze afgegeven? </vraag>
      <vraag nummer="6">Bent u bereid om, al dan niet in samenwerking met de Europese Unie, in overleg met de Ivoriaanse autoriteiten na te gaan of ondersteuning bij de medische zorg, het opruimen van het gif of anderszins nodig kan zijn? </vraag>
      <vraag nummer="7">Deelt u de mening dat de OESO-richtlijnen voldoen in dergelijke situaties als het gaat om landen die kampen met een zwakke staat en een omvangrijke corruptie? Zo ja, waarom? Zo neen, waarom niet? </vraag>
      <vraag nummer="8">Welke juridische en of beleidmatige mogelijkheden heeft u om te voorkomen dat het Nederlandse bedrijf Trafigura zich inlaat met dubieuze en wellicht zelfs illegale dumping van giftig afval in ontwikkelingslanden? </vraag>
      <vraag nummer="9">Welke rol heeft de Volkshuisvesting, Ruimtelijke Ordening en Milieubeheer-inspectie gespeeld bij het af- en weer terugladen? Is er door Volkshuisvesting, Ruimtelijke Ordening en Milieubeheer een nieuwe exportvergunning afgegeven voor vertrek van het schip met deze gevaarlijke lading naar Estland waarbij – zoals de wet voorschrijft – men er zich van heeft vergewist dat de lading in Estland verantwoord kon worden verwerkt? Zo neen, waarom niet? </vraag>
      <vraag nummer="10">Kunt u nagaan of de olie die in Ivoorkust tot dodelijke slachtoffers heeft geleid, dezelfde olie is als die in Amsterdam is in- en weer afgeladen? </vraag>
      <vraag nummer="11">Kunt u, gezien de mogelijke ernst van de zaak, bovenstaande vragen beantwoorden voor aanstaande dinsdag, 12 september 14:00 uur? </vraag>
      <noten afkomstig="vraag">
         <noot nummer="1" datum="2006-09-7" bron=", Trouw" titel="Nederlands gifschip kost levens in Ivoorkust">«Nederlands gifschip kost levens in Ivoorkust», Trouw, 7 september 2006</noot>
         <noot nummer="2">Zie bijgevoegd persbericht</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Velzen (SP), ingezonden 8 september 2006 (vraagnummer 2050618860). </toelichting>
   <antwoorden aantal="7">
      <antwoord nummer="1">Het Ivoriaanse Ministerie van Volksgezondheid heeft op 10 september gemeld dat het dodental als gevolg van de in de stad Abidjan verspreide giftige afvalstoffen is opgelopen tot 5 personen. Daarnaast vertonen tenminste 6000 mensen vergiftigingsverschijnselen. Het is niet uitgesloten dat het aantal slachtoffers nog verder zal stijgen. De Ivoriaanse autoriteiten hebben inmiddels een internationaal hulpverzoek uitgevaardigd waarin wordt gevraagd om assistentie bij het in kaart brengen van de precieze samenstelling van de in Abidjan gedumpte afvalstoffen en het opruimen ervan. De Nederlandse regering heeft in overleg met de Ivoriaanse autoriteiten besloten een tweetal Nederlandse experts naar Abidjan te zenden die onderdeel zullen uitmaken van een door de VN geleide missie die gespecialiseerd is in het verwijderen en onschadelijk maken van chemicaliën (zie ook vraag 8). Als gevolg van de Probo Koala affaire heeft Ivoorkust een aantal personen gearresteerd en een onderzoek ingesteld. Daarnaast laat het VN-Milieuprogramma (UNEP) op verzoek van de Ivoriaanse autoriteiten door het secretariaat van het verdrag van Basel een onderzoek instellen, daaronder begrepen de vraag naar de verantwoordelijkheid voor de crisis. </antwoord>
      <antwoord nummer="2, 3, 4, 5, 6, 7 en 11">Begin juli 2006 kwam het schip Probo Koala dat vaart onder Griekse vlag en dat is ingehuurd door Trafigura-Londen, aan in Amsterdam. Het schip was voornemens om zijn scheepsafvalstoffen over te dragen aan APS (Amsterdam Port Service). Tijdens deze operatie veroorzaakte de scheepsafvalstof een zodanige stankoverlast dat de operatie gestaakt werd. Tevens hebben brandweer, politie en de Dienst Milieu- en Bouwtoezicht van de gemeente Amsterdam onderzoek gedaan en is proces-verbaal opgemaakt. APS heeft de scheepsafvalstof terug laten pompen in de Probo Koala die vervolgens direct is vertrokken naar Estland. De Dienst Milieu- en Bouwtoezicht van de gemeente Amsterdam heeft de VROM-Inspectie in de middag van 4 juli 2006 telefonisch benaderd met de vraag of de Probo Koala in het kader van de EVOA kon worden tegengehouden. Op grond van de gegevens zoals die telefonisch aan de VROM-Inspectie zijn medegedeeld, is geconcludeerd dat er sprake was van het lossen van scheepsafvalstoffen. Er is geen EVOA-beschikking (= exportvergunning) vereist voor scheepsafvalstoffen. Scheepsafvalstoffen zijn afvalstoffen (afvalwater en residuen) die ontstaan bij reiniging van leidingen en tanks in schepen als gevolg van de normale werking van schepen en vallen buiten de Europese Verordening voor de Overbrenging van Afvalstoffen. Op basis hiervan bleek er geen grond om het schip op te houden voor onderzoek door de VROM-Inspectie. De VROM-Inspectie heeft geen rol gespeeld bij het lossen en terug pompen van de (scheeps)afvalstoffen. Er is geen EVOA beschikking aangevraagd en afgegeven. Onder leiding van het Functioneel Parket vindt door het Interregionale Milieuteam Amsterdam-Amstelland/Gooi- en Vechtstreek al sinds juli van dit jaar strafrechtelijk onderzoek plaats naar aanleiding van het overpompen van de afvalstoffen uit de Proto Koala naar APS. De VROM-Inlichtingen- en Opsporingsdienst verleent technische ondersteuning aan dit strafrechtelijk onderzoek. In het belang van het lopende strafrechtelijk onderzoek kunnen daarover geen verdere mededelingen worden gedaan. </antwoord>
      <antwoord nummer="8">Nadat het incident bekend werd, is vanuit Nederland hulp aangeboden aan de autoriteiten van Ivoorkust. Dit vormt nu een separaat traject met een humanitair karakter dat los staat van het lopende strafrechtelijke onderzoek in Nederland. De VROM-Inspectie is vorige week vrijdag, in anticipatie op deze hulpverlening, gestart met de voorbereiding van een missie. Doel van de uitzending is het verlenen van advies en technische ondersteuning bij het in kaart brengen van de aard en gevolgen van de giframp. Op basis van de beschikbare informatie is een plan van aanpak vastgesteld en de noodzakelijke deskundigheid bepaald. Tegelijkertijd is het internationale aanbod van crisishulp geïnventariseerd en is overlegd met de daarbij betrokken organisaties. Op zondag 10 september deelde het United Nations Disaster and Coordination (UNDAC) Team mede dat er een missie werd voorbereid. Aan onder andere Nederland werd verzocht om deelname door een milieukundige aan het team dat ter plaatse een assessment zal uitvoeren en verdere ondersteuning zal leveren. Om die reden is er voor gekozen om af te zien van bilaterale hulpverlening en om twee Nederlandse deskundigen, die tevens ten behoeve van UNDAC-missies zijn getraind, aan het UNDAC-team te koppelen om een meer gecoördineerde inzet van deskundigen mogelijk te maken. Het team is afgelopen maandag vertrokken en heeft zich inmiddels bij het UNDAC-team gevoegd. De Nederlandse experts (van respectievelijk VROM en het RIVM) zullen in UNDAC-verband een eerste beoordeling uitvoeren. Mocht er op basis van de resultaten aanvullende expertise vanuit Nederland nodig zijn, dan zal dat verder worden georganiseerd. Op basis van afspraken met the Office for the Coordination of Humanitarian Affairs (OCHA) van de VN, staat vanuit Nederland ten behoeve van het UNDAC-team tevens het Beleidsondersteunend Team Milieu-incidenten (BOT-mi) stand-by om voor de Nederlandse experts als back-office te dienen. In dit team werken zes departementen samen en negen kennisinstituten om in geval van grote milieucalamiteiten adviezen te verstrekken. VROM is systeemverantwoordelijke voor het BOT-mi. </antwoord>
      <antwoord nummer="9">De OESO richtlijnen zijn gebaseerd op afspraken die landen in het kader van het Verdrag van Basel hebben gemaakt. Deze OESO richtlijnen zijn in Europa geïmplementeerd in de Europese Verordening voor de Overbrenging van Afvalstoffen, maar deze Verordening is niet van toepassing op scheepsafvalstoffen. Export van gevaarlijke afvalstoffen naar niet-OESO landen is op grond van het Verdrag van Basel en de EVOA verboden en deze regels bieden voldoende juridische waarborgen. De VROM Inspectie heeft onlangs twee handhavingsprojecten afgerond in samenwerking met 15 lidstaten, waarbij de EVOA werd gehandhaafd in zeehavens, op strategische wegtransportroutes en waarbij de verwerking in het doelland werd geverifieerd. Los van het feit dat de helft van de overbrengingen niet voldeed aan de Europese regels, werd ook geconstateerd dat de handhaving van de EVOA in de lidstaten hogere prioriteit dient te krijgen. Het Europese netwerk, IMPEL/TFS, is een vrijwillig netwerk dat afhankelijk is van financiering door de lidstaten zelf. Het uitbrengen van de rapportages over deze projecten zie ik als een opmaat om in de lidstaten extra aandacht en (financiële) steun te vragen voor de internationale handhavingssamenwerking. </antwoord>
      <antwoord nummer="10">De overbrenging van afvalstoffen ten behoeve van nuttige toepassing (recycling), waarop de oranje of rode lijst procedure op grond van de EVOA van toepassing is, is vanuit Nederland naar ACS- en niet-OESO landen niet toegestaan. Toestemmingen zullen onthouden worden aan kennisgevingen met dat doel. Export van afvalstoffen voor definitieve verwijdering (bijvoorbeeld storten) is in het geheel verboden. In gevallen waar de VROM-Inspectie tijdens reguliere controles of naar aanleiding van meldingen en tips transporten aantreft waarbij dergelijke afvalstoffen naar ontwikkelingslanden worden overgebracht en waarbij de EVOA van toepassing is, zal dit transport worden stilgelegd en handhavend worden opgetreden. </antwoord>
      <antwoord nummer="12">In het belang van het strafrechtelijk onderzoek kunnen hierover hierover geen uitlatingen worden gedaan. </antwoord>
      <antwoord nummer="13">Ja. </antwoord>
      <noten afkomstig="antwoord"/>
   </antwoorden>
</kvr>
