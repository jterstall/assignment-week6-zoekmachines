<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Defensie over een vliegtuigongeluk op het Duitse vliegveld Geilenkirchen. (Ingezonden 19 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8960
</item>
         <item attribuut="Inhoud">De vragen betreffen de invliegrichting en de lengte van de start- en landingsbaan op het Duitse vliegveld Geilenkirchen, nabij de Nederlandse gemeente Onderbanken. De vragen zijn een aanvulling op eerdere vragen van het lid Eisses-Timmerman (CDA) aan de staatssecretaris van Defensie over het vliegtuigongeval nabij vliegbasis Geilenkirchen (ingezonden 15 januari 1999).</item>
         <item attribuut="Rubriek">Verkeer, vervoer en waterstaat (Vliegveiligheid)</item>
         <item attribuut="Trefwoorden">Vliegveiligheid</item>
         <item attribuut="Vindplaats">Kamervragen met antwoord 1998-1999, nr. 1007, Tweede Kamer</item>
         <item attribuut="Vraagnr_bij_indiening">2989905970</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-03-22</item>
         <item attribuut="Datum_indiening">1999-01-19</item>
         <item attribuut="Document-id">KVR8960</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2061" allpagenumbers="2061 2062" vetnummer="2989905970" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8960" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1007" onderwerp="" indiendatum="1999-01-19">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="22 maart 1999), zie ook Aanhangsel Handelingen nr. 779, vergaderjaar 1998–1999">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de invliegrichting en de lengte van de start- en landingsbaan op het Duitse vliegveld Geilenkirchen niet voldoen aan de internationale normen die daarvoor gelden? <voetnoot nummer="1"/>Zo ja, is er volgens u ook een verband tussen het recente ongeluk met een Amerikaanse Boeing 707 en deze te korte invliegrichting? </vraag>
      <vraag nummer="2">Maakt de nabijgelegen gemeente Onderbanken al sinds jaren bezwaar tegen deze situatie? </vraag>
      <vraag nummer="3">Bent u het eens met de stelling van de gemeente Onderbanken dat een verlenging van de startbaan met minstens 500 meter en een draaiing van 4 graden naar het zuiden de veiligheidssituatie rond het vliegveld al aanmerkelijk zou verbeteren? </vraag>
      <vraag nummer="4">Is het recente ongeval voor u aanleiding om het aanpassen van de invliegrichting en de lengte van de start- en landingsbaan met u Duitse ambtgenoot te bespreken? </vraag>
      <vraag nummer="5">Heeft uw ministerie aan het ministerie van Volkshuisvesting, Ruimtelijke Ordening en Milieubeheer gevraagd de gemeente Onderbanken in het kader van de NIMBY-bepaling een aanwijzing te geven om bomen te kappen of te toppen om daarmee de aanvliegroute op vliegveld Geilenkirchen te verlengen? Zo ja, deelt u de mening dat dit vooral tot gevolg zal hebben dat de vliegtuigen daardoor nog lager over de gemeente Onderbanken zullen vliegen en dat de start- en landingsbaan daarmee nog steeds niet zal voldoen aan de internationale normen en dat daar deze maatregel ongewenst is? </vraag>
      <noten afkomstig="vraag">
         <noot nummer="1">Brief van gemeente Onderbanken aan de commissie Defensie van de Tweede Kamer (def 9900002)</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Eisses-Timmerman, ingezonden 15 januari 1999. </toelichting>
   <antwoorden aantal="3">
      <antwoord nummer="1 en 2" voetnoot="1">Om misverstand te voorkomen merk ik op dat in de genoemde brief van de gemeente Onderbanken aan de vaste commissie voor Defensie niet een te korte invliegrichting, maar een te korte invliegverlichting wordt vermeld. De Navo-norm voor de lengte van een normale in-/aanvliegverlichting is 900 meter («NATO Approved Criteria and Standards for Tactical and Transport Airfields»). Toegestaan is een verkorte aanvliegverlichting met een minimum lengte van 420 meter. Onder omstandigheden is een kortere lengte toegestaan. Aan de Duitse zijde heeft de aanvliegverlichting een lengte van 914 meter. Aan de Nederlandse zijde heeft de aanvliegverlichting een lengte van 560 meter welke geheel gelegen is op Duits grondgebied. De gemeente Onderbanken (het dorp Schinveld maakt hier deel van uit) heeft zich altijd verzet tegen een verlenging van de aanvliegverlichting aan te leggen op Nederlands grondgebied. In het convenant dat het ministerie van Defensie en de gemeente Onderbanken in 1988 hebben gesloten, is bepaald dat de landingsverlichting in de toekomst niet in Nederlandse richting (en daarmee op Nederlands grondgebied) zal worden verlengd. De vliegbasis Geilenkirchen heeft ook geen plannen om de aanvliegverlichting aan de Nederlandse zijde te verlengen. Wel moet in dit verband worden opgemerkt dat momenteel twee rijen aanvliegverlichting aan de Nederlandse zijde geheel, of gedeeltelijk zijn afgedekt door bomen in de Schinveldse Bossen. Vanuit vliegveiligheidsoverwegingen (asymmetrische verlichting) zijn beide rijen nu uitgeschakeld. Door de groei van de bomen van de Schinveldse Bossen steken deze bovendien door het obstakelvrije vlak aan de Nederlandse zijde van de vliegbasis Geilenkirchen. Daarom zijn de vliegprocedures in de loop der jaren voor starts en naderingen aangepast. In bepaalde gevallen zijn beperkingen opgelegd. Als het obstakelvrije vlak weer vrij van bomen wordt gemaakt en de twee rijen aanvliegverlichting aan de Nederlandse zijde weer zijn ontstoken, kunnen de aanpassingen van de vliegprocedures ongedaan worden gemaakt en kunnen de beperkingen vervallen. Voor wat betreft de vlieghoogte ter hoogte van de bebouwde gebieden van Schinveld en Brunssum zal dit tot gevolg kunnen hebben dat startende vliegtuigen ten opzichte van de huidige -aan beperking onderhevige- situatie lager zullen vliegen. Voor landingen maakt een en ander geen verschil. De lengte van de start-/landingsbaan is 3051 meter: iets langer dan de voor een vliegbasis als Geilenkirchen aangegeven Navo-norm van 3000 meter. De gemeente is een voorstander van baanverlenging in oostelijke richting. Overigens merk ik op dat het KC-135 tankervliegtuig vanuit het oosten in westelijke richting vloog en derhalve geen gebruik heeft gemaakt van de aanvliegverlichting aan Nederlandse zijde. Voor het overige wacht ik de resultaten van het onderzoek naar het ongeval met het KC-135 tankervliegtuig af (zie ook het antwoord op de vragen van het lid Eisses-Timmerman. <voetnoot nummer="1"/>
      </antwoord>
      <antwoord nummer="3 en 5">De vliegprocedures bij de vliegbasis Geilenkirchen worden conform de Navo-normen uitgevoerd. Een verlenging van de baan met 500 meter en een draaiing van de baan met 4 graden is derhalve op grond van veiligheidsnormen niet nodig. Dit neemt niet weg dat de vliegprocedures zijn aangepast en beperkingen zijn opgelegd omdat bomen door het obstakelvrije vlak steken. Dit is in strijd met de Navo-normen met betrekking tot het obstakelvrije vlak. Het betreft de APATC-1(A) («Allied Publication on Air Traffic Control») en de STANAG 3759 («Criteria for the preparation of instrument approach and departure procedures»). De aanpassingen en beperkingen, die mede zijn opgelegd vanwege het gedeeltelijk uitgeschakeld zijn van de aanvliegverlichting, zorgen ervoor dat de veiligheidsnormen niet overschreden worden. Met het kappen van de bomen wordt bereikt dat het obstakelvrije vlak aan de Nederlandse zijde van de start-/landingsbaan weer voldoet aan de internationale afspraken. Ook kunnen dan de aanpassingen van de vliegprocedures ongedaan worden gemaakt en kunnen de beperkingen vervallen. Er is een bestuurlijke impasse ontstaan door de weigering van de gemeente Onderbanken mee te werken aan een oplossing voor de problematiek van de te hoge bomen. Om deze impasse te doorbreken heeft mijn ambtsvoorganger de minister van VROM bij brief van 3 december 1997 en 4 februari 1998 verzocht om toepassing van het NIMBY-instrumentarium. Zie verder het antwoord op vraag 1 en 2. </antwoord>
      <antwoord nummer="4">Zie het antwoord op de vragen van het lid Eisses-Timmerman. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1006" documentjaargang="1998-1999">Aanhangsel Handelingen, nr. 1006, vergaderjaar 1998–1999.</noot>
      </noten>
   </antwoorden>
</kvr>
