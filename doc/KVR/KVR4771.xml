<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over Melkertbanen. (Ingezonden 24 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4771
</item>
         <item attribuut="Inhoud">Vragen m.b.t. het artikel in HP/De Tijd van 14 maart 1997, waarin staat dat banenpoolers bij enkele instellingen banen vervullen die niet als additionele maar als reguliere banen moeten worden beschouwd.</item>
         <item attribuut="Rubriek">Arbeid (Werkloosheidsbestrijding)</item>
         <item attribuut="Trefwoorden">Werkloosheidsbestrijding</item>
         <item attribuut="Vindplaats">Kamervragen met antwoord 1996-1997, nr. 1077, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-04-21</item>
         <item attribuut="Datum_indiening">1997-03-24</item>
         <item attribuut="Document-id">KVR4771</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2199" allpagenumbers="2199 2200" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1077" onderwerp="" indiendatum="1997-03-24">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-04-21">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Spuugzat van de banenpool»? <voetnoot nummer="1"/>
      </vraag>
      <vraag nummer="2">Kunt u erkennen, dat in de dat artikel genoemde instellingen (Centraal Museum Utrecht, Medisch Centrum Leeuwarden, Instelling voor Maatschappelijk Werk te Tilburg, Stichting Welzijn te Amsterdam, Stadsreiniging Amsterdam) banenpoolers banen vervullen, of zullen gaan vervullen, die niet als additionele maar als reguliere banen moeten worden beschouwd? </vraag>
      <vraag nummer="3">Wordt er naar uw mening door de uitlenende banenpoolstichtingen wel voldoende aandacht geschonken aan de vraag of de betreffende baan additioneel is, of is dat, gelet op het inmiddels bij de Kamer ingediende wetsvoorstel W.I.W. (Wet Inschakeling Werkzoekenden) geen belangrijk punt meer? </vraag>
      <vraag nummer="4">Als het criterium additioneel niet meer van belang zou zijn, ligt het dan ook niet voor de hand dat de banenpoolers het normale functieloon krijgen dat voor de betreffende functie geldt? </vraag>
      <vraag nummer="5">Kent u het onderzoek van KPMG van enkele maanden geleden, waarin dit accountantsbureau concludeerde dat de zwaarte van de Melkertbanen vrijwel niet verschilt van die van bestaande functies, maar de laatste o.a. via CAO wel meestal hoger worden bezoldigd? Wat is uw mening over deze conclusie? Deelt u de mening van KPMG, dat er hier sprake is van een significante ongelijkheid«. Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-03-14" bron="HP/De Tijd">HP/De Tijd, 14 maart 1997</noot>
         <noot nummer="2">Rapportage onderzoek laag gekwalificeerde functies</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De uitvoering van de banenpoolregeling is opgedragen aan de gemeenten, die daartoe een samenwerkingsafspraak moeten sluiten met de Arbeidsvoorzieningsorganisatie. In de samenwerkingsafspraak moet onder andere zijn bepaald op welke wijze wordt getoetst of het beschikbaar stellen van een inleenplaats leidt tot budget- of concurrentievervalsing, dan wel verdringing van reguliere arbeid. Daarbij moeten, voor wat betreft de effecten binnen de werkorganisatie van de inlener, deze effecten naar het oordeel van het daar functionerende medezeggenschapsorgaan aanvaardbaar zijn. De toetsing van de banenpoolplaatsen vindt dus niet op centraal niveau plaats maar op lokaal of regionaal niveau. Uit het tot nu toe gevoerde toezicht is niet gebleken dat de toetsing van banenpoolplaatsen niet heeft plaatsgevonden overeenkomstig de in de samenwerkingsafspraak tussen gemeente en de arbeidsvoorzieningsorganisatie overeengekomen procedure. Mochten zich signalen in die richting voordoen dan zal hier in het reguliere toezicht aandacht aan worden besteed en staat ook de mogelijkheid van het treffen van een passende maatregel ter beschikking. In het wetsvoorstel Wiw is sprake van vijf toetsingsaspecten, te weten: a. detacheringen zijn in gelijke mate mogelijk bij werkgevers in alle sectoren; b. per bedrijf of instelling is het aantal plaatsen gelimiteerd; c. de ondernemingsraad moet instemmen met inlening van Wiw-werknemers; d. voorafgaand aan de detachering vindt een toets plaats op recent ontslag; e. er wordt een zodanige inleenvergoeding bedongen dat de concurrentieverhoudingen niet onaanvaardbaar worden beïnvloed. </antwoord>
      <antwoord nummer="4">Deze vraag behoeft gezien het voorgaande geen beantwoording. </antwoord>
      <antwoord nummer="5">Ja, ik ken de rapportage van het onderzoek «laag gekwalificeerde functies», die door KPMG Management Consulting in januari is uitgebracht aan de Vereniging Ondernemingen in de Gesubsidieerde en Gepremieerde Sector en Vereniging Gehandicaptenzorg Nederland. In het beperkte onderzoek is nagegaan wat de zwaarte is van functies die zijn ingevuld bij een 30-tal instellingen (met in totaal 40 werknemers in dienst in het kader van de Regeling extra werkgelegenheid voor langdurig werklozen) in de laagste loonschaal in de CAO’s Welzijnswerk (sectoren kinderopvang en maatschappelijke opvang) en Dagverblijven en Tehuizen voor Gehandicapten. Het doel van het onderzoek was het inventariseren van de bestaande situatie, een globaal beeld te krijgen van de ervaringen en het onderzoeken van mogelijkheden tot mobiliteit. Op grond van indicatieve gradering met het gangbare functiewaarderingssysteem IMF op de functies in de genoemde CAO’s, concludeert KPMG op pag. 8 van de rapportage: «We zien dat de zwaarte van de functies correspondeert met de beloning, zoals die het geval zou zijn bij vergelijkbare reguliere functies. Anders gezegd: de Melkert-medewerker wordt in het algemeen vergelijkenderwijs niet te laag bezoldigd.» Deze conclusie kan ik ten aanzien van de onderzochte functies delen. KPMG Management Consulting waarschuwt dat de functies in een hogere schaal terecht komen dan bedoeld bij het ontwerpen van de regeling zodra aan de werkzaamheden iets hogere eisen worden gesteld. Ik ga ervan uit dat werkgevers in de desbetreffende sector bewaken dat een zodanige invulling van de functies plaatsvindt dat de functie-uitoefening blijft voldoen aan de beloningsgrenzen en functiewaardering die corresponderen met de laagste loonschalen voor eenvoudige functies. </antwoord>
      <noten afkomstig="antwoord"/>
   </antwoorden>
</kvr>
