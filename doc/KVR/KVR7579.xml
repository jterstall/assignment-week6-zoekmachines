<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bijleveld-Schouten (CDA) over de kindertelefoons. (Ingezonden 25 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7579
</item>
         <item attribuut="Inhoud">De kindertelefoon maakt onderdeel uit van het aanbod van jeugdhulpverlening op regionaal niveau en biedt een informatie- en adviesfunctie.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Jeugdhulpverlening</item>
         <item attribuut="Vindplaats">Kamervragen met antwoord 1997-1998, nr. 1594, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1998-07-28</item>
         <item attribuut="Datum_indiening">1998-06-25</item>
         <item attribuut="Document-id">KVR7579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3271" allpagenumbers="3271 3272" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7579" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1594" onderwerp="" indiendatum="1998-06-25">
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="1998-07-28">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u bevestigen dat kinderen in toenemende mate de weg naar de kindertelefoons weten te vinden (97% van hen is op de hoogte van het bestaan), en er in 1997 sprake zou zijn geweest van een miljoen contacten? </vraag>
      <vraag nummer="2">Kan hieruit geconcludeerd worden dat de kindertelefoons in een grote behoefte voorzien? Zo neen, waarom niet? </vraag>
      <vraag nummer="3">Bent u van oordeel dat de kindertelefoons, door de mogelijkheid van het anoniem en gratis bellen, een laagdrempelige voorziening zijn en een belangrijke plaats innemen in het kader van de jeugdhulpverlening? Zo neen, waarom niet? </vraag>
      <vraag nummer="4">Kunt u uiteenzetten op welke wijze thans de financiering van de Landelijke Kindertelefoons is geregeld en wat op dit moment de financiële situatie is? </vraag>
      <vraag nummer="5">Zijn de berichten waar dat de huidige sponsors zich als gevolg van de toenemende telefoonkosten dreigen terug te trekken, en de kindertelefoons daarmee aan hun eigen succes dreigen ten onder te gaan? </vraag>
      <vraag nummer="6">Hoe beoordeelt u de berichten, zoals in vraag 5 bedoeld? Acht u het voorstelbaar dat een laagdrempelige voorziening als de kindertelefoons als direct gevolg van het zich terugtrekken van de geldschieters verdwijnt? Wilt u uw antwoord motiveren? </vraag>
      <vraag nummer="7">Bent u bereid, indien de sponsors zich daadwerkelijk terugtrekken, het daarheen te leiden dat de kindertelefoons niet in hun voortbestaan zullen worden bedreigd? Zo ja, op welke wijze zult u daaraan alsdan gestalte geven? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, ik kan bevestigen dat jongeren in toenemende mate de weg naar de kindertelefoons weten te vinden en dat bijna alle jongeren de kindertelefoon kennen. Van de vele contacten met de Kindertelefoons, ging het volgens informatie van het Landelijk Overleg Kindertelefoons (LOK), om circa 400 000 beantwoorde oproepen in 1997 en zijn er vorig jaar 115 000 serieuze gesprekken met jongeren gevoerd. </antwoord>
      <antwoord nummer="2">Ja. </antwoord>
      <antwoord nummer="3">De kindertelefoon maakt op grond van de Wet op de jeugdhulpverlening (WJHV) onderdeel uit van het aanbod van jeugdhulpverlening op regionaal niveau. De kindertelefoon biedt met name een informatie- en adviesfunctie. Daardoor heeft de kindertelefoon deels ook een preventieve betekenis en biedt zij een gemakkelijk kanaal voor het formuleren of aanmelden van een (verdergaande) hulpvraag. De kindertelefoon draagt zodoende bij aan de toegankelijkheid van de jeugdzorg. Het anoniem en gratis bellen zorgen daarbij nog eens extra voor een lage drempel. De kindertelefoon moet daarom een goede verbinding met of inbedding in de toegang tot de jeugdzorg, c.q. de bureaus jeugdzorg krijgen. </antwoord>
      <antwoord nummer="4">Verenigd in het Landelijk Overleg Kindertelefoons (LOK) zijn er verspreid over het land twintig regionaal werkende kindertelefoons. Deze regionale kindertelefoons worden op grond van de WJHV gesubsidieerd door de provincies. Het (gezamenlijke) landelijke 0800 nummer wordt gefinancierd door het LOK met incidentele gelden en middelen van sponsors en fondsen. </antwoord>
      <antwoord nummer="5">Het is juist dat sommige sponsors van het LOK hun bijdrage aan de bekostiging van het landelijke 0800 nummer momenteel heroverwegen of een bepaalde maximumbijdrage overwegen. De financiële middelen waarover het LOK met betrekking tot het 0800 nummer in c.q. na 1998 kan beschikken zullen daarom waarschijnlijk ontoereikend zijn. In dat geval kan er een tekort ontstaan. Het LOK heeft aan de regionale kindertelefoons gevraagd in dat geval het tekort te dekken. </antwoord>
      <antwoord nummer="6 en 7">Ik acht het niet voorstelbaar dat de kindertelefoons uitsluitend door sponsorproblemen verdwijnen. Voor de financiële problemen moet met elkaar, en daarmee bedoel ik alle betrokken partijen (LOK, sponsors en overheden), op tijd een oplossing gevonden kunnen worden. In dat verband heb ik contact opgenomen met de hoofdsponsor en het initiatief genomen tot besprekingen met het Interprovinciaal Overleg (IPO), waarbij ook het LOK is betrokken. Bovendien heb ik een overleg geëntameerd tussen het LOK, IPO en het ministerie van Onderwijs, Cultuur en Wetenschappen om de mogelijkheden te verkennen voor samenwerking van de kindertelefoons en de onderwijstelefoon. Over de resultaten hiervan zal ik U zo spoedig mogelijk informeren. </antwoord>
      <noten afkomstig="antwoord"/>
   </antwoorden>
</kvr>
