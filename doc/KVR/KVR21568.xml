<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Justitie over de uitlevering van Nuriye Kesbir uit Turkije. (Ingezonden 14 september 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21568
</item>
         <item attribuut="Inhoud">Vragen over het risico dat het Europees Verdrag voor de Rechten van de Mens (EVRM) geschonden wordt als Nuriye Kesbir aan Turkije wordt uitgeleverd.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Uitlevering)</item>
         <item attribuut="Trefwoorden">Mensenrechten Turkije Uitleveringen</item>
         <item attribuut="Vindplaats">Kamervragen met antwoord 2004-2005, nr. 341, Tweede Kamer</item>
         <item attribuut="Vraagnr_bij_indiening">2030421290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2004-11-05</item>
         <item attribuut="Datum_indiening">2004-09-14</item>
         <item attribuut="Document-id">KVR21568</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="715" allpagenumbers="715" vetnummer="2030421290" code="0405tkkvr341" lopendefooter="Tweede Kamer, vergaderjaar 2004–2005, Aanhangsel" filenaam="KVR21568" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="341" onderwerp="" indiendatum="2004-09-14">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Justitie</vraagt-aan>
      </vraagdata>
      <antwoorddata antwoorddatum="5 november 2004), zie ook Aanhangsel Handelingen nr. 101, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Bent u van mening dat er een risico bestaat dat het EVRM geschonden kan worden indien Nuriye Kesbir aan Turkije wordt uitgeleverd? In hoeverre heeft u rekening gehouden met de brief van de speciaal VN-rapporteur inzake martelingen? 1 , 2 </vraag>
      <vraag nummer="2">Welke garanties heeft u van de Turkse autoriteiten gekregen dat Nuriye Kesbir een open en eerlijk proces krijgt? Welke stappen gaat u ondernemen indien blijkt dat deze garanties niet worden nageleefd? Zal de behandeling invloed hebben op het oordeel over de mogelijke opening van onderhandelingen met Turkije over toetreding tot de Europese Unie? </vraag>
      <vraag nummer="3">Kunt u toezeggen dat de Nederlandse ambassade in Ankara toezicht zal houden op de situatie van Nuriye Kesbir in Turkije en daarover via de minister van Buitenlandse Zaken zal rapporteren? Welke onafhankelijke waarnemers zullen haar in haar cel kunnen bezoeken? </vraag>
      <noten afkomstig="vraag">
         <noot nummer="1" datum="2004-09-8" bron="De Waarheid">De Waarheid, 8 september 2004</noot>
         <noot nummer="2" datum="2004-09-8" bron="de Volkskrant">de Volkskrant, 8 september 2004</noot>
      </noten>
   </vragen>
   <antwoorden aantal="2">
      <antwoord nummer="1en 2">Bijgaand zend ik u afschrift van mijn brief van 16 september 2004 en van de beschikking van 7 september 2004, waarbij ik de uitlevering van mevrouw Kesbir aan Turkije heb toegestaan. Kortheidshalve verwijs ik u naar de inhoud van deze stukken. Daarbij merk ik nog op dat verschillende personen en instanties, waaronder de speciaal VN rapporteur inzake martelingen, aandacht hebben gevraagd voor mensenrechtenschendingen in Turkije. Zoals ook aangegeven in antwoorden op kamervragen bij brief van 9 juli 2004 eveneens over de onderhavige zaak, zijn deze brieven en rapportages, alsmede de informatie van NGO’s en de Europese Commissie over de verbeteringen van de mensenrechtensituatie in Turkije, bij de totstandkoming van mijn beslissing op het Turkse uitleveringsverzoek betrokken. Naar aanleiding van mijn beslissing heeft mevrouw Kesbir mij gedagvaard in kort geding, dat op 1november 2004 heeft gediend. De voorzieningenrechter heeft aangekondigd op 8 november 2004 uitspraak te doen. </antwoord>
      <antwoord nummer="3">In Turkije zijn op het gebied van mensenrechten verschillende internationale en nationale non-gouvernementele organisaties actief zoals Amnesty International, Human Rights Watch, Stichting voor Mensenrechten in Turkije (TIHV) en Vereniging voor Mensenrechten (IHD). Deze houden zich onder meer bezig met het verzamelen en verifiëren van gegevens inzake conditities van gedetineerden. De Nederlandse ambassade in Ankara heeft nauw contact met deze organisaties en rapporteert regelmatig aan het ministerie van Buitenlandse Zaken. Voorts brengt in het kader van de Raad van Europa het Comité voor de Uitbanning van Foltering (CPT) regelmatig verslag uit over haar bezoeken aan politiebureaus en detentiecentra in Turkije. Het is aan de Turkse autoriteiten te beslissen of waarnemers van bijvoorbeeld de bovengenoemde organisaties toegang tot mevrouw Kesbir zullen krijgen. </antwoord>
      <noten afkomstig="antwoord"/>
   </antwoorden>
</kvr>
