<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Binnenlandse Zaken en Koninkrijksrelaties over mogelijke schendingen van de aanbestedingsregels bij opdrachtenverstrekkingen aan het COT. (Ingezonden 7 april 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23244
</item>
         <item attribuut="Inhoud">Vragen naar mogelijke schending van aanbestedingsregels door ministerie van BZK door opdrachten te verstrekken aan het Crisis Onderzoeksteam (COT). Welke specifieke deskundigheid bzit het COT, die andere instelling niet kunnen leveren? (aanvulling op schriftelijke vragen van het lid Rabbae (GroenLinks) aan de ministers van OCW en BZK over de concurrentiepositie van het het Leids Crisis Onderzoeks Team (Aanhangsel van de Handelingen, 2000-2001, nr. 1276)</item>
         <item attribuut="Rubriek">Bouw (Aanbestedingen) Criminaliteit en openbare orde (Handhaving openbare orde) Handel en economie (Mededinging) Staats- en bestuursrecht (Ministeries)</item>
         <item attribuut="Trefwoorden">Aanbestedingen Binnenlandse Zaken en Koninkrijksrelaties (ministerie) Mededinging Openbare orde en veiligheid</item>
         <item attribuut="Vindplaats">Kamervragen met antwoord 2004-2005, nr. 1853, Tweede Kamer</item>
         <item attribuut="Vraagnr_bij_indiening">2040512240</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-06-14</item>
         <item attribuut="Datum_indiening">2005-04-07</item>
         <item attribuut="Document-id">KVR23244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3941" allpagenumbers="3941 3942" vetnummer="2040512240" code="0405tkkvr1853" lopendefooter="Tweede Kamer, vergaderjaar 2004–2005, Aanhangsel" filenaam="KVR23244" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1853" onderwerp="" indiendatum="2005-04-7">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-06-14">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichten <voetnoot nummer="1"/>over mogelijke schendingen van de aanbestedingsregels door het ministerie van Binnenlandse Zaken en Koninkrijksrelaties door opdrachten te verstrekken aan het CrisisOnderzoeksTeam (COT)? Zo ja, zijn deze berichten waar? </vraag>
      <vraag nummer="2">Is het waar dat in drie gevallen bij de opdrachtenverlening aan het COT ten onrechte afgeweken is van het aanbestedingsreglement? Zo ja, wat was hiervan de reden? </vraag>
      <vraag nummer="3">Over welke specifieke deskundigheid beschikt het COT, die andere instellingen niet kunnen leveren? Levert dit geen grond op om binnen het ministerie van Binnenlandse Zaken en Koninkrijksrelaties de nodige specifieke deskundigheid te verwerven? </vraag>
      <vraag nummer="4" voetnoot="2">Herinnert u zich de beantwoording van eerdere schriftelijke vragen <voetnoot nummer="2"/>waaruit bleek dat niet onomstotelijk was vast te stellen dat de deskundigheid van het COT zó specifiek is dat alle desbetreffende opdrachten strikt genomen alleen maar door het COT verricht hadden kunnen worden? Zo ja, deelt u die mening nog steeds? </vraag>
      <vraag nummer="5">Welke maatregelen bent u voornemens te treffen om te voorkomen dat in de toekomst de aanbestedingsregels geschonden zullen worden? </vraag>
      <noten afkomstig="vraag">
         <noot nummer="1" datum="2005-04-5" bron="NRC-Handelsblad" titel="Ministerie van BZK schendt de eigen regels">NRC-Handelsblad, 5 april 2005: «Ministerie van BZK schendt de eigen regels»</noot>
         <noot nummer="2" documenttype="Kamervragen" documentnummer="1276" documentjaargang="2000-2001">Aanhangsel Handelingen, nr. 1276, vergaderjaar 2000–2001.</noot>
      </noten>
   </vragen>
   <antwoorden aantal="5">
      <antwoord nummer="1">Ja. De berichten zijn niet juist. </antwoord>
      <antwoord nummer="2">Het is niet juist dat er ten onrechte is afgeweken van het aanbestedingsreglement. In elk van de drie gevallen is er met reden afgeweken van de aanbestedingsregels zoals hierna zal worden toegelicht. Het gaat hierbij om de volgende drie gevallen: 1. Het voeren van het secretariaat van de commissie Havermans 2. De ondersteuning van de project-directeur generaal Beveiliging en Crisisbeheersing 3. Sectorrapportage Vitaal openbaar bestuur Ad 1: Bij de opdrachtverlening met betrekking tot het secretariaat is er een onderhandelingsprocedure gevolgd met een beroep op de uitzonderingsgrond van artikel 4 lid 2 van de richtlijn diensten (92/50/EEG). Volgens deze bepaling is de richtlijn niet van toepassing op diensten die geheim zijn verklaard of waarvan de uitvoering overeenkomstig de in de betrokken lidstaat geldende wettelijke en bestuursrechtelijke bepalingen met bijzondere veiligheidsmaatregelen gepaard moet gaan of wanneer de bescherming van de fundamentele belangen van die Staat zulks vergt. Vanwege de toegang die het secretariaat tot de AIVD-dossiers kreeg is bij de instelling van de commissie Havermans besloten dat kennisneming van informatie van de AIVD met bijzondere veiligheidsmaatregelen gepaard diende te gaan. Ad 2: Bij de opdrachtverlening voor de ondersteuning van het project DG Beveiliging en Crisisbeheersing is er eveneens een onderhandelingsprocedure gevolgd met een beroep op artikel 4 lid 2 van de richtlijn diensten. De aard van de opdracht bracht met zich dat er kennis genomen diende te worden van de werkwijze en de informatievoorziening van de AIVD bij bewaking en beveiliging. Voorts is mede een beroep gedaan op de uitzonderingsgrond dwingende spoed van artikel 11 lid 3 sub d) van de richtlijn diensten. De opdracht betrof onder meer de uitvoering van de aanbevelingen van de Commissie feitenonderzoek veiligheid en beveiliging Pim Fortuyn. Deze uitvoering kon geen uitstel velen. Bij deze aanbesteding is verzuimd het beroep op de uitzonderingsgronden te laten toetsen in overeenstemming met de departementale waiverprocedure. De afwijking is echter wel schriftelijk beargumenteerd en vastgelegd in het inkoopdossier. Voor een uitleg over de waiverprocedure verwijs ik u naar mijn reactie op vraag 1 van lid de Wit (SP), (Aanhangsel Handelingen nr. 1855, vergaderjaar 2004–2005). Ad 3: In dit geval lag de waarde van de opdracht onder de Europese drempelwaarde, maar boven de grens van 30.000 euro (excl. BTW) die opgenomen is in de interne BZK aanbestedingsregels. Conform die interne inkoopregels is er aan minimaal drie partijen (in dit geval vijf) gevraagd een offerte uit te brengen. Geen van deze vijf partijen heeft een offerte ingediend die geheel aan de specificaties van het offerteverzoek voldeed. In een dergelijk geval staan de interne regels aanbestedingsregels toe dat er vervolgens een onderhandelingsprocedure begonnen wordt met een kandidaat van wie wel verwacht wordt dat deze aan de specificaties van de opdracht kan voldoen. Het COT bleek in staat te zijn de opdracht binnen de daarvoor gestelde termijn te kunnen uitvoeren. Samengevat kom ik tot de conclusie dat er in deze drie gevallen om gegronde en door de formele en interne regelgeving toegestane redenen is afgeweken van de reguliere aanbestedingsregels en is alleen in de onder 2 beschreven situatie afgeweken van interne regelgeving. </antwoord>
      <antwoord nummer="3">Uiteraard heeft de deskundigheid van het COT een rol gespeeld bij de beslissing juist dit bureau te vragen de genoemde drie opdrachten uit te voeren. Het is evenwel niet zo dat de deskundigheid van het COT zo exclusief is dat betreffende dit soort opdrachten slechts aan het COT opdrachten worden gegund, laat staan dat er nooit bij meerdere partijen offertes worden gevraagd. Zoals ik aangeef in de antwoorden op de vragen van de leden Boelhouwer, Depla en Verdaas (PvdA), Kamerstukken II 2004/05, (Aanhangsel Handelingen nr. 1854, vergaderjaar 2004–2005), zijn verschillende opdrachten aan het COT verstrekt op basis van een meer-offerteprocedure. Het is overigens niet zo dat het COT in offerteprocedures altijd de opdracht wint. Meerdere malen is de opdracht naar een ander bureau gegaan. Er is dan ook geen aanleiding om de deskundigheid die bij het COT voorhanden is binnen het ministerie zelf te verwerven. In een aantal gevallen is opdracht verstrekt aan het COT op basis van een enkelvoudige offerteaanvraag. Deze gevallen betroffen opdrachten beneden een waarde van € 30.000 (excl. BTW), waarvoor een enkelvoudige offerteprocedure is toegestaan conform de interne aanbestedingsregels. Mij is wel gebleken dat het totaalbedrag van de opdrachten (uitgezonderd de drie in antwoord twee genoemde) die in 2004 aan het COT zijn gegund, het drempelbedrag voor Europese aanbesteding heeft overschreden. In 2004 is verzuimd vooraf de inkoopbehoefte voor deze specifieke dienstverlening te bepalen, waardoor niet tijdig is gesignaleerd dat het drempelbedrag is overschreden. Het drempel bedrag is niet alleen van belang bij één enkele aanbesteding, maar ook bij verschillende aanbestedingen aan één partij in één jaar. Om dit verzuim in de toekomst te voorkomen heb ik opdracht gegeven op korte termijn een Europese aanbestedingsprocedure te starten om de specifieke dienstverlening, als door het COT geleverd, in een mantelovereenkomst onder te brengen. Daarbij kunnen uiteraard alle partijen inschrijven die menen aan het op te stellen programma van eisen te voldoen. Meer in het algemeen is het goed de organisatie geregeld van het belang van deze toetsingsprocedure en de berekeningsmethode voor het bepalen van de drempelwaarde te doordringen. Dit geschiedt ondermeer door de jaarlijkse rapportages van de interne Auditdienst. </antwoord>
      <antwoord nummer="4">Ja. U ziet verder antwoord 3. </antwoord>
      <antwoord nummer="5">U ziet antwoord 3. </antwoord>
      <noten afkomstig="antwoord"/>
   </antwoorden>
</kvr>
