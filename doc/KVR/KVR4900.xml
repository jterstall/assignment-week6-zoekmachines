<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Reitsma en T. Meijer (beiden CDA) over genetisch gemanipuleerde en gekloonde dieren. (Ingezonden 25 februari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4900
</item>
         <item attribuut="Inhoud">Vragen over een experiment van het Roslin Instituut in Edinburgh, waar een schaap gekloond is uit een uiercel van een volwassen ander schaap.</item>
         <item attribuut="Rubriek">Gezondheidszorg (Genetische manipulatie) Veeteelt (Schapen) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Dierproeven DNA Schapen</item>
         <item attribuut="Vindplaats">Kamervragen met antwoord 1996-1997, nr. 1190, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Reitsma</persoon>
            <persoon partij="CDA">T. Meijer</persoon>
         </item>
         <item attribuut="Datum_reaktie">1997-05-13</item>
         <item attribuut="Datum_indiening">1997-02-25</item>
         <item attribuut="Document-id">KVR4900</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2431" allpagenumbers="2431 2432" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1190" onderwerp="" indiendatum="1997-02-25">
         <vrager partij="CDA" oorsprong="parlement">Reitsma</vrager>
         <vrager partij="CDA" oorsprong="parlement">T. Meijer</vrager>
         <vraagt-aan/>
      </vraagdata>
      <antwoorddata antwoorddatum="13 mei 1997), zie ook Aanhangsel Handelingen nr. 1047, vergaderjaar 1996–1997">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister en staatssecretaris van Volksgezondheid, Welzijn en Sport en de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is in Edinburgh een schaap gekloond uit een uiercel van een volwassen ander schaap? <voetnoot nummer="1"/>
      </vraag>
      <vraag nummer="2">Welke motief heeft de uitvoerder van het experiment, het Roslin Instituut, voor het doen van dit soort proeven? </vraag>
      <vraag nummer="3">Wat is de ruimte in de regelgeving van de Europese Unie voor het uitvoeren van de genetische experimenten op dieren? Is het klonen van dieren voor de veehouderij volgens de Europese Unie toelaatbaar? </vraag>
      <vraag nummer="4">Is er een wettelijk instrument om het klonen van mensen tegen te houden? Zo neen, kan in Europees verband worden bewerkstelligd dat dit verbod er komt? </vraag>
      <vraag nummer="5">Hoe oordeelt u over deze ontwikkelingen in het Verenigd Koninkrijk? Kunnen genetisch gemanipuleerde en gekloonde dieren in Nederland worden geïmporteerd? Bent u bereid om deze invoer tegen te houden? </vraag>
      <vraag nummer="6">Wordt in Nederland gewerkt aan kloon-experimenten bij dieren? Zo neen, welke regelgeving voorkomt dit? Sluit u het klonen van dieren uit, ook wanneer dit behulpzaam kan zijn voor het maken van medicijnen waarvoor geen alternatief bestaat? </vraag>
      <noten afkomstig="vraag">
         <noot nummer="1" datum="1997-02-24" bron="De Volkskrant">De Volkskrant, 24 februari 1997</noot>
      </noten>
   </vragen>
   <antwoorden aantal="6">
      <antwoord nummer="1">In Schotland is een schaap vervaardigd door de kern van een uiercel van een volwassen schaap in een eicel van een ander schaap te brengen. Uit deze eicel was het van nature daarin aanwezige genetische materiaal verwijderd. De op deze wijze «bevruchte» eicel is in een draagster-schaap ingebracht. Hoewel het op deze wijze vervaardigde schaap «Dolly» niet volledig identiek is aan het schaap dat de ingebrachte celkern heeft geleverd (= uitgangsdier), wordt Dolly toch gezien als een kloon van dit uitgangsdier. </antwoord>
      <antwoord nummer="2">Bij navraag is gebleken, dat het Roslin Instituut te Edinburg het experimenteel onderzoek naar het kloneren van dieren door middel van kerntransplantatie, waaruit Dolly is voortgekomen, heeft uitgevoerd om de celfusietechniek te vervolmaken. De leider van het onderzoeksteam, dr. I. Wilmut, heeft benadrukt dat het onderzoek is gericht op de ontwikkeling van biomedische eiwitten (medicijnen) en het kweken van dierlijke organen die geschikt zijn voor transplantatie naar de mens (xenotransplantatie). Daarnaast wordt door het Roslin Instituut aangegeven, dat door middel van het kloneren van dieren de oorzaak van (deels) genetisch bepaalde ziekten van mensen beter bestudeerd kan worden. </antwoord>
      <antwoord nummer="3">Met betrekking tot het kloneren van dieren door middel van kerntransplantatie kunnen de volgende EU-richtlijnen van toepassing zijn: 1. Richtlijn nr. 90/219/EEG van de Raad van de Europese Gemeenschappen van 8.5.1990 (PbEG nr. L 117), inzake het ingeperkte gebruik van genetisch gemodificeerde micro-organismen, welke richtlijn in veel Lid-Staten zodanig is geïmplementeerd dat ook het gebruik van genetisch gemodificeerde dieren onder de regelgeving is gebracht; 2. Richtlijn nr. 90/220/EEG van de Raad van de Europese Gemeenschappen van 8.5.1990 (PbEG nr. L 117) inzake de introductie in het milieu van genetisch gemodificeerde organismen; en 3. Richtlijn nr. 86/609/EEG van de Raad van de Europese Gemeenschappen van 24.11.1986 (PbEG nr. L 358) inzake de onderlinge aanpassing van de wettelijke en bestuursrechtelijke bepalingen van de Lid-Staten betreffende de bescherming van dieren die voor experimentele en andere wetenschappelijke doeleinden worden gebruikt. Deze richtlijn is van toepassing indien de handelingen worden verricht bij levende gewervelde dieren en de handelingen worden verricht met experimentele of andere wetenschappelijke doeleinden en door de handelingen aan de proefdieren of de nakomelingen van de proefdieren pijn, lijden, ongemak of blijvend letsel toegebracht kan worden. De vraag of een concreet experiment op het terrein van het kloneren van dieren onder één of meerdere van deze richtlijnen valt, kan slechts worden beantwoord aan de hand van een concreet geval en de definities in de richtlijnen. In de zoötechnische richtlijnen worden ten aanzien van het kloneren van dieren door middel van kerntransplantatie geen eisen gesteld. Het kloneren van dieren door middel van kerntransplantatie is in Europa derhalve toegestaan indien de handelingen toelaatbaar zijn met het oog op de veiligheid van mens en milieu en – indien RL 86/609/EEG in het concrete geval van toepassing is – het belang van de proeven opweegt tegen de schade die aan de proefdieren wordt toegebracht. </antwoord>
      <antwoord nummer="4">De minister van Volksgezondheid. Welzijn en Sport is voornemens het kloneren van mensen te verbieden op basis van de Wet bijzondere medische verrichtingen. Op basis van die wet, die 29 april 1997 door de Tweede Kamer is aanvaard, zal bij algemene maatregel van bestuur, in afwachting van formele wetgeving, een verrichting verboden kunnen worden. Een verbod bij formele wet zal dan gestalte krijgen in de wetgeving inzake handelingen met geslachtscellen en embryo’s. Met het instellen van een verbod op het kloneren van mensen wordt ook invulling gegeven aan de bepalingen terzake in het Verdrag mensenrechten en geneeskunde van de Raad van Europa, welk Verdrag onlangs voor ondertekening is opengesteld. </antwoord>
      <antwoord nummer="5">Het kloneren van dieren acht ik ongewenst. In theorie zou het een toelaatbare handeling kunnen zijn indien met de handeling een groot maatschappelijk belang zou worden gediend, de handeling geen onaanvaardbare gevolgen zou hebben voor de gezondheid of het welzijn van dieren en er geen reële alternatieven zouden bestaan waarmee hetzelfde doel bereikt zou kunnen worden. Er zouden bovendien geen andere ethische bezwaren mogen bestaan tegen het uitvoeren van de handeling. Dit alles zal door de minister van Landbouw, Natuurbeheer en Visserij in het kader van de vergunningverleningsprocedure voor het verrichten van biotechnologische handelingen bij dieren, op basis van het Besluit biotechnologie bij dieren, worden beoordeeld. Over de aanvaardbaarheid van de handelingen zal de minister van Landbouw, Natuurbeheer en Visserij zich laten adviseren door de Commissie biotechnologie bij dieren, een adviescommissie bestaande uit een voorzitter en acht deskundigen op verschillende bij de biotechnologie bij dieren betrokken vakgebieden. Zoals u bekend, wordt de import van dieren waarbij biotechnologische handelingen zijn verricht op basis van het Besluit biotechnologie bij dieren vooralsnog niet vergunningplichtig gesteld. Door middel van een notificatieprocedure is aan de Europese commissie de vraag voorgelegd of een vergunningplicht voor de import van dieren waarbij biotechnologische handelingen zijn verricht en de import van daarvan afkomstige producten, een ongeoorloofde handelsbelemmering geven. Ik zal u van de uitkomst van deze procedure op de hoogte stellen. </antwoord>
      <antwoord nummer="6">Experimenten waarbij dieren worden gekloneerd door middel van kerntransplantatie dienen te voldoen aan de eisen gesteld in het Besluit genetisch gemodificeerde organismen Wet milieugevaarlijke stoffen (Besluit ggo), waarin de richtlijnen 90/219/EEG en 90/220/EEG zijn geïmplementeerd, en – indien het experiment voldoet aan de definitie van een dierproef – aan de eisen gesteld in de Wet op de dierproeven. Het Besluit ggo valt onder de verantwoordelijkheid van mijn ambtgenoot van VROM. Uit gegevens van het Ministerie van VROM blijkt, dat er op dit moment in Nederland geen onderzoek wordt gedaan naar het kloneren van dieren door middel van kerntransplantatie. De Wet op de dierproeven valt onder de verantwoordelijkheid van mijn ambtgenoot van VWS. Sinds 1 april jl., de datum van inwerkingtreding van het Besluit biotechnologie bij dieren gebaseerd op de Gezondheids- en welzijnswet voor dieren, is het kloneren van dieren door middel van kerntransplantatie niet toegestaan zonder een door de minister van Landbouw, Natuurbeheer en Visserij verleende vergunning. Het kloneren van dieren door middel van kerntransplantatie is derhalve op grond van het Besluit biotechnlogie bij dieren verboden, tenzij een vergunning is verleend. Het kloneren van dieren door middel van kerntransplantatie, bijvoorbeeld voor het produceren van medicijnen die niet op een andere wijze kunnen worden verkregen, wordt derhalve niet geheel uitgesloten, maar zal uitsluitend toegestaan worden indien de handelingen geen onacceptabele gevolgen voor de gezondheid en het welzijn van dieren hebben en er tegen de handelingen geen ethische bezwaren bestaan. </antwoord>
      <noten afkomstig="antwoord"/>
   </antwoorden>
</kvr>
