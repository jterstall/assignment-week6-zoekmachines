<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Haan (CDA) over voorkoming dubbele belasting. (Ingezonden 17 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4923
</item>
         <item attribuut="Inhoud">Vraag inzake de termijn waarbinnen het verdrag, tot vermijding van dubbele belasting m.b.t. belasting naar inkomen en vermogen met Portugal, ter goedkeuring aan de Staten-Generaal kan worden voorgelegd.</item>
         <item attribuut="Rubriek">Belastingen (Belastingverdragen)</item>
         <item attribuut="Trefwoorden">Belastingverdragen Portugal</item>
         <item attribuut="Vindplaats">Kamervragen met antwoord 1996-1997, nr. 1210, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">De Haan</persoon>
         </item>
         <item attribuut="Datum_reaktie">1996-05-16</item>
         <item attribuut="Datum_indiening">1997-04-17</item>
         <item attribuut="Document-id">KVR4923</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2473" allpagenumbers="2473 2474" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1210" onderwerp="" indiendatum="1997-04-17">
         <vrager partij="CDA" oorsprong="parlement">De Haan</vrager>
         <vraagt-aan>(CDA)</vraagt-aan>
      </vraagdata>
      <antwoorddata antwoorddatum="1996-05-16">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kunt u aangeven wanneer het verdrag tot vermijding van dubbele belasting met betrekking tot belasting naar inkomen en vermogen met Portugal ter goedkeuring aan de Staten-Generaal kan worden voorgelegd? <voetnoot nummer="1"/>
      </vraag>
      <vraag nummer="2">Bent u zich ervan bewust, dat door het uitblijven van een verdrag als bovengenoemd het Nederlands bedrijfsleven met belangen in Portugal terzake van het genieten van rente en royalties in een nadelige positie is gekomen doordat per 1 januari 1997 de overgangsregeling zoals neergelegd in artikel 3 van de Uitvoeringsregeling Besluit voorkoming dubbele belasting niet meer geldt? </vraag>
      <vraag nummer="3">Waarom acht u geen termen aanwezig om deze overgangsregeling terzake van Portugal (alsnog) te verlengen? </vraag>
      <vraag nummer="4">Acht u het waarschijnlijk, dat voordat een verdrag als sub. 1 bedoeld tot stand komt er een Richtlijn zijdens de EU wordt uitgevaardigd terzake van de belastingheffing van royalties en rente in het verkeer tussen in twee verschillende lidstaten gevestigde bedrijven? </vraag>
      <noten afkomstig="vraag">
         <noot nummer="1">Zie Vakstudienieuws 1997, blz. 615 en de brief van de minister van Buitenlandse Zaken, kamerstuk 23 530 nr. 22</noot>
      </noten>
   </vragen>
   <antwoorden aantal="3">
      <antwoord nummer="1">In 1994 is voor het laatst onderhandeld met Portugal over de totstandkoming van een belastingverdrag. Daarna is diverse malen getracht Portugal te bewegen tot het aanvaarden van een voor beide verdragsluitende staten acceptabel belastingverdrag. Nog recent is Portugal naar aanleiding van berichten uit de pers wederom door Nederland uitgenodigd om te komen tot een belastingverdrag, uiteraard op voorwaarden die voor beide verdragsluitende partijen acceptabel zijn. Op dit moment valt nog niet te voorspellen of en wanneer deze uitnodiging tot een belastingverdrag met Portugal zou kunnen leiden. </antwoord>
      <antwoord nummer="2 en 3" voetnoot="1 2">Per 1 januari 1995 is de lijst aangepast van landen die voor de toepassing van het Besluit voorkoming dubbele belasting 1989 zijn aangewezen als ontwikkelingsland. Sinds deze datum staan Portugal, alsmede Argentinië, Nauru en de Seychellen, niet langer op deze lijst (die thans overigens is opgenomen in artikel 9 van de Uitvoeringsregeling Besluit voorkoming dubbele belasting 1989). Dit als uitvloeisel van het feit dat deze landen niet meer voldeden aan de criteria die zijn gesteld om als ontwikkelingsland te worden aangewezen. Een gevolg hiervan is dat de door deze landen geheven (bron)belasting op dividenden, interest en royalty’s niet langer verrekenbaar is met de over deze inkomsten in Nederland verschuldigde inkomsten- of vennootschapsbelasting. Een en ander wijkt overigens niet af van hetgeen het geval is in de relatie met andere landen waarmee Nederland eveneens geen belastingverdrag heeft gesloten, en die ook niet als ontwikkelingsland in de zin van het Besluit voorkoming dubbele belasting 1989 zijn aangewezen. Overigens kan niet-verrekenbare (bron)belasting in beginsel wel als kosten in aftrek worden gebracht op de in Nederland belastbare winst. Voor de goede orde merk ik daarbij op dat de uit de aanwijzing als ontwikkelingsland voortvloeiende verrekeningsmogelijkheid van door deze landen geheven (bron)belasting op dividenden, interest en royalty’s een uitzondering is op het uitgangspunt dat de belastingheffing ter zake van dergelijke (passieve) inkomsten primair is voorbehouden aan het land waarin de genieter van deze inkomsten woont of is gevestigd. Met het oog echter op de economische belangen van ontwikkelingslanden (door verrekening mogelijk te maken wordt het voor bedrijven aantrekkelijker in ontwikkelingslanden te investeren) wordt voor ontwikkelingslanden een uitzondering gemaakt. Met het oog op de niet-verrekenbaarheid vanaf 1 januari 1995 van de door Portugal, alsmede Argentinië en de Seychellen (Nauru kent geen bronbelasting) geheven bronbelasting is een overgangsregeling getroffen (destijds opgenomen in artikel 3 van de Uitvoeringsregeling Besluit voorkoming dubbele belasting 1989, vanaf 29 april 1996 in artikel 10 daarvan). Deze hield in dat Argentinië, Portugal en de Seychellen nog voor de jaren 1995 en 1996 als ontwikkelingsland werden aangewezen. Ter toelichting werd daarbij aangegeven dat na ommekomst van de getroffen overgangsregeling verrekening van de door deze landen geheven bronbelasting in beginsel niet meer mogelijk zou zijn, tenzij weer zou worden voldaan aan voor ontwikkelingslanden gestelde criteria en aanwijzing als zodanig zou hebben plaatsgevonden of met de desbetreffende mogendheid een verdrag ter voorkoming van dubbele belasting zou zijn gesloten dat voorziet in een zodanige verrekening. Aangezien Portugal ook bij afloop van deze overgangsregeling niet aan de bedoelde criteria voldeed, kwam wederopname van Portugal op de lijst van ontwikkelingslanden niet aan de orde. Ook bestond er eind 1996 geen uitzicht op een spoedig met Portugal te sluiten belastingverdrag, zodat ik, anders dan met betrekking tot Argentinië, dat tegen de achtergrond van het vergevorderde belastingverdrag met dat land <voetnoot nummer="1"/>ook voor het jaar 1997 als ontwikkelingsland is aangewezen <voetnoot nummer="2"/>, geen aanleiding heb gezien de overgangstermijn voor Portugal (en de Seychellen) te verlengen. </antwoord>
      <antwoord nummer="4" voetnoot="3 4">Op 6 december 1990 heeft de Europese Commissie een voorstel gedaan voor een richtlijn betreffende een gemeenschappelijke fiscale regeling voor uitkeringen van rente en van royalty’s tussen moedermaatschappijen en dochterondernemingen uit verschillende lidstaten van de Europese Unie <voetnoot nummer="3"/>(de zogenoemde rente- en royaltyrichtlijn). Dit voorstel is echter door de Europese Commissie op 30 november 1994 weer ingetrokken. Hoewel uit het rapport «Belastingheffing in de Europese Unie» van de Europese Commissie <voetnoot nummer="4"/>valt af te leiden dat de Commissie het doen van nieuwe voorstellen op dit punt overweegt in het kader van het wegnemen van fiscale belemmeringen in het internationale handelsverkeer, is niet te overzien op welke termijn dergelijke voorstellen te verwachten zijn. Of voorstellen in deze richting zijn te verwachten voor een eventuele totstandkoming van een belastingverdrag met Portugal kan dan ook niet worden aangegeven. Temeer niet daar, zoals uit de beantwoording van vraag 1 ook moge blijken, ook niet is te voorspellen op welke termijn de totstandkoming van een belastingverdrag met Portugal te verwachten is. Voor de goede orde zij overigens nog opgemerkt dat de eventuele totstandkoming van een rente- en royaltyrichtlijn maar voor een deel van de problemen die kunnen ontstaan bij gebreke van een belastingverdrag tussen Portugal en Nederland een oplossing zou kunnen bieden. Met name is een dergelijke richtlijn niet van belang voor particulieren. </antwoord>
      <noten afkomstig="antwoord">
         <noot nummer="1">Getekend te Buenos Aires op 27 december 1996, Trb. 1997, 63. Thans in beide landen in de goedkeurende fase</noot>
         <noot nummer="2">Besluit van 19 december 1996, Stcrt. 1996, 250</noot>
         <noot nummer="3">Com(90) 571, Pb EG 28 februari 1991, nr. C 53, p. 26</noot>
         <noot nummer="4">Com(96)546 def</noot>
      </noten>
   </antwoorden>
</kvr>
