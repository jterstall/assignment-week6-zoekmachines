<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste en Hessing (beiden VVD) over het aantal artikelen per uitvoerdocument. (Ingezonden 28 februari 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2769
</item>
         <item attribuut="Rubriek">Handel en economie (Douane) Handel en economie (Export)</item>
         <item attribuut="Trefwoorden">Douane Export</item>
         <item attribuut="Vindplaats">Kamervragen met antwoord 1995-1996, nr. 818, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Hessing</persoon>
         </item>
         <item attribuut="Datum_reaktie">1996-03-21</item>
         <item attribuut="Datum_indiening">1996-02-28</item>
         <item attribuut="Document-id">KVR2769</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1659" allpagenumbers="1659 1660" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="818" onderwerp="" indiendatum="1996-02-28">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Hessing</vrager>
         <vraagt-aan/>
      </vraagdata>
      <antwoorddata antwoorddatum="1996-03-21">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Mogen Nederlandse exporteurs slechts tien artikelen per uitvoerdocument aanbieden aan de Nederlandse douane? Weigert de douane documenten met meer dan 10 artikelen te behandelen? </vraag>
      <vraag nummer="2">Zo ja, bent u op de hoogte van het feit, dat de exporteurs als gevolg daarvan gedwongen zijn faxen en Letters of Credit met meer dan 10 artikelen te splitsen, zodat o.a. Letters of Credit, facturen en importdocumenten in meervoud aangeboden moeten worden? </vraag>
      <vraag nummer="3">Hoe denkt u deze belemmeringen op te heffen en de onnodig hoge administratieve lastendruk op korte termijn te verlagen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Op 1 januari 1996 is het geautomatiseerd aangiftesysteem Sagitta-Uitvoer mede op aandrang van het bedrijfsleven in gebruik genomen. Hierdoor kunnen exporteurs door middel van EDI (Electronic Data Interchange) elektronisch aangiften ten uitvoer bij de douane doen. Schriftelijke aangiften ten uitvoer worden door de douane in het systeem ingebracht. Om te voorkomen dat de verwerking van de aangiften door het systeem te veel tijd vergt en het systeem mogelijk stagneert, is het aantal artikelen per aangifte, zowel voor de elektronische als de schriftelijke aangifte, voorlopig beperkt tot 10. De verschillende belangen-organisaties van het bedrijfsleven zijn in december 1995 op de hoogte gesteld. De douane gaat bij de schriftelijke aangifte overigens soepel met dit criterium om. </antwoord>
      <antwoord nummer="2">Indien bescheiden die bij een aangifte ten uitvoer moeten worden overgelegd, betrekking hebben op artikelen die in meer aangiften zijn opgenomen, behoeven deze niet altijd te worden gesplitst. Dit is onder meer het geval met facturen die tegelijkertijd voor verschillende aangiften kunnen dienen. Volstaan zal kunnen worden met het voegen van kopiee¨n van de factuur bij de diverse aangiften. In Sagitta-Uitvoer is de mogelijkheid opgenomen om de factuurgegevens telkens in het elektronisch aangiftebericht op te nemen. Andere bescheiden zoals certificaten en vergunningen hebben veelal betrekking op een bepaald artikel van de aangifte. Aan splitsen of kopie¨ren wordt dan uiteraard niet toegekomen. In die gevallen dat het onvermijdelijk is dat bescheiden gesplitst of in meervoud bij aangiften moeten worden gevoegd en dit voor het bedrijfsleven een grote administratieve belasting betekent, zal de douane in overleg met het betrokken bedrijf naar een zo werkbaar mogelijke oplossing zoeken. </antwoord>
      <antwoord nummer="3">Bij de verdere ontwikkeling van Sagitta-Uitvoer is reeds in een verruiming van het aantal artikelen tot 20 voorzien. Naar verwachting zal dit in het eerste kwartaal van 1997 het geval zijn. In dit verband merk ik op dat ook het geautomatiseerd aangiftesysteem Sagitta-Invoer een grens kent van 20 artikelen per aangifte. Voor zover mij bekend heeft dit voor het bedrijfsleven niet tot problemen geleid. De beperking tot 10 (en later 20) artikelen brengt voor de op Sagitta-Uitvoer aangesloten bedrijven bij het elektronisch doen van aangiften ten uitvoer voor zover mij bekend geen problemen met zich mee. De problemen die zich thans voordoen betreffen de schriftelijke aangiften die in het systeem moeten worden ingebracht. Om te voorkomen dat bepaalde bedrijven met een verhoogde administratieve lastendruk worden geconfronteerd, heb ik de douane er op gewezen dat van weigering van schriftelijke aangiften met meer dan 10 artikelen geen sprake kan zijn. Wel ben ik voornemens om met het bedrijfsleven in overleg te treden om een aanvaardbare beperking van het aantal artikelen voor de schriftelijke aangifte ten uitvoer te bereiken met een minimale administratieve lastendruk voor het bedrijfsleven. </antwoord>
      <noten afkomstig="antwoord"/>
   </antwoorden>
</kvr>
