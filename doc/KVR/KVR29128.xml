<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schinkelshoek en Ten Hoopen (beiden CDA) aan de ministers van Economische Zaken en van Binnenlandse Zaken en Koninkrijksrelaties over de gezamenlijke inkoop van gas door overheidsinstellingen. (Ingezonden 6 juli 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29128
</item>
         <item attribuut="Inhoud">Indiener informeert naar de omvang van deze besparing en naar het feit dat niet alle ministeries bij deze inkoop betrokken zijn.</item>
         <item attribuut="Rubriek">Energie, water en grondstoffen (Aardgas) Overheidsfinanciën (Overheidsuitgaven) Staats- en bestuursrecht (Rijksoverheid)</item>
         <item attribuut="Trefwoorden">Aardgas Overheidsuitgaven Rijk</item>
         <item attribuut="Vindplaats">Kamervragen met antwoord 2006-2007, nr. 2454, Tweede Kamer</item>
         <item attribuut="Vraagnr_bij_indiening">2060720280</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Schinkelshoek</persoon>
            <persoon partij="CDA">Ten Hoopen</persoon>
         </item>
         <item attribuut="Datum_reaktie">2007-08-23</item>
         <item attribuut="Datum_indiening">2007-07-06</item>
         <item attribuut="Document-id">KVR29128</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5191" allpagenumbers="5191 5192" vetnummer="2060720280" code="0607tkkvr2454" lopendefooter="Tweede Kamer, vergaderjaar 2006–2007, Aanhangsel" filenaam="KVR29128" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2454" onderwerp="" indiendatum="2007-07-6">
         <vrager partij="CDA" oorsprong="parlement">Schinkelshoek</vrager>
         <vrager partij="CDA" oorsprong="parlement">Ten Hoopen</vrager>
         <vraagt-aan>de ministers van Economische Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-08-23">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kloppen de berichten dat vijftig overheidsinstellingen, waaronder de ministeries van Defensie, van Justitie, van VWS en van VROM, gezamenlijk voor vier jaar gas hebben ingekocht? <voetnoot nummer="1"/>
      </vraag>
      <vraag nummer="2">Is de gezamenlijke inkoop inderdaad «een unieke vorm van samenwerking» bij de overheid? Heeft de overheid «nog nooit» collectief zo’n groot volume ingekocht? Als dat zo is, waarom is dat niet eerder gebeurd? Klopt het dat de overheid via deze gezamenlijke inkoop twee tot vier miljoen euro bespaart? </vraag>
      <vraag nummer="3">Is de gezamenlijke inkoop van energie «van hogerhand opgelegd», zoals de ambtelijke projectleider zegt? Hoe heeft die instructie vorm gekregen? Welke minister is er verantwoordelijk voor deze beslissing en welke ministers zijn erbij betrokken? </vraag>
      <vraag nummer="4">Waarom doen alleen de ministeries van Defensie, Justitie, VWS en VROM mee aan de gezamenlijke inkoop van energie? Waarom zijn andere departementen niet aangehaakt? Tot welke besparing had een rijksbrede inkoop geleid? </vraag>
      <vraag nummer="5">Deelt u het standpunt dat rijksbrede inkoop van zaken als energie wenselijk is? Zal gezamenlijke inkoop onderdeel zijn van de voorgenomen reorganisatie van de rijksdienst («kleinere, betere overheid»)? </vraag>
      <noten afkomstig="vraag">
         <noot nummer="1" datum="2007-06-18" bron="Het Financieele Dagblad">Het Financieele Dagblad, 18 juni 2007</noot>
      </noten>
   </vragen>
   <antwoorden aantal="5">
      <antwoord nummer="1">Het Ministerie van Defensie heeft namens vier overheidsclusters, te weten de ministeries van Defensie, Justitie, VenW, en VROM/Rijksgebouwendienst, de gezamenlijke gasbehoefte Europees aanbesteed. In het cluster van de Rijksgebouwendienst zitten de overige ministeries (waaronder VWS), een aantal agentschappen, ZBO’s, een drietal provincies en een gemeente. Via een elektronische veiling is de levering gegund aan een energiebedrijf. Het contract betreft de jaren 2008 tot en met 2011. </antwoord>
      <antwoord nummer="2">Het is voor Nederland inderdaad uniek dat er overheidsbreed gas wordt ingekocht. Een dergelijk volume (circa 150 miljoen kubieke meter gas op jaarbasis) is nog nooit door een overheidsdienst ingekocht. Gezamenlijke inkoop door overheden vindt overigens ook op andere terreinen plaats. Naast gas, zijn bijvoorbeeld ook post, telefonie en dienstauto’s gezamenlijk aanbesteed. De inkoop van een groot volume gas vergt de nodige administratieve voorbereiding (van alle betrokken gasaansluitingen moeten gegevens worden verzameld). Met aanbestedingen in eerdere jaren is hierover veel informatie en kennis van de gasmarkt vergaard. Dit heeft het mogelijk gemaakt volgende aanbestedingen in een breder verband uit te voeren. De gezamenlijke inkoop van gas levert een besparing op van € 3,4 miljoen over de jaren 2008 tot en met 2011. Daarnaast leveren verbeteringen in het administratieve proces (bijvoorbeeld minder af te handelen facturen) ook besparingen op. </antwoord>
      <antwoord nummer="3">De gezamenlijke (gecoördineerde) inkoop van Gas vloeit ondermeer voort uit het project «Professioneel Inkopen en Aanbesteden», een initiatief van het Ministerie van Economische Zaken. Deze activiteit is voorgezet in het kader van de beleidsbrief Professioneel Inkopen en Aanbesteden 2006–2010 (Kamerbrief 26 966, nr. 3). De Minister van Economische Zaken is coördinerend bewindspersoon voor inkoop voor de Rijksoverheid. Binnen de Rijksoverheid zijn voor verschillende terreinen portefeuillehouders aangewezen. De portefeuillehouder voor de inkoop van Energie is de plaatsvervangend secretaris-generaal van het Ministerie van Defensie. </antwoord>
      <antwoord nummer="4">Ook de andere departementen doen mee (zie het antwoord op vraag 1). De besparingen komen dus ten goede aan alle departementen. </antwoord>
      <antwoord nummer="5">Ja, dat standpunt deel ik. Het ontwikkelen van een gezamenlijke inkoopstrategie kan leiden tot een (grote) gezamenlijke aanbesteding, maar dat is niet de enige mogelijkheid. De uitkomst kan ook zijn dat individueel aanschaffen of in groepjes van departementen de meest geschikte werkwijze is. In het programma vernieuwing Rijksdienst zal ook aandacht worden besteed aan de (gezamenlijke) inkoopfunctie binnen de rijksoverheid. </antwoord>
      <noten afkomstig="antwoord"/>
   </antwoorden>
</kvr>
