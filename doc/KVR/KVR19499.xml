<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak, Wolfsen, Dijsselbloem en Depla (allen PvdA) aan de ministers van Justitie en van Economische Zaken over mogelijke inschatting van aantal illegale wietplantages in woonhuizen. (Ingezonden 11 december 2003); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19499
</item>
         <item attribuut="Inhoud">Vragen naar aanleiding van een bericht in De Gelderlander van 9 december 2003 dat energiebedrijf Eneco inschat dat er in de stad Utrecht 600 tot 800 illegale wietplantages in woonhuizen zijn en in de provincie Utrecht 3000 tot 4000.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding Softdrugs</item>
         <item attribuut="Vindplaats">Kamervragen met antwoord 2003-2004, nr. 844, Tweede Kamer</item>
         <item attribuut="Vraagnr_bij_indiening">2030404630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Wolfsen</persoon>
            <persoon partij="PvdA">Dijsselbloem</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2004-02-12</item>
         <item attribuut="Datum_indiening">2003-12-11</item>
         <item attribuut="Document-id">KVR19499</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1789" allpagenumbers="1789 1790" vetnummer="2030404630" code="0304tkkvr844" lopendefooter="Tweede Kamer, vergaderjaar 2003–2004, Aanhangsel" filenaam="KVR19499" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="844" onderwerp="" indiendatum="2003-12-11">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Depla</vrager>
         <vraagt-aan>de ministers van Justitie en van Economische Zaken</vraagt-aan>
      </vraagdata>
      <antwoorddata antwoorddatum="12 februari 2004), zie ook Aanhangsel Handelingen nr. 589, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het bericht dat energiebedrijf Eneco inschat dat er in de stad Utrecht 600 tot 800 illegale wietplantages in woonhuizen zijn en in de provincie Utrecht 3000 tot 4000? <voetnoot nummer="1"/>
      </vraag>
      <vraag nummer="2">Acht u deze cijfers een adequate inschatting van de feitelijke situatie? </vraag>
      <vraag nummer="3">Kunt u toelichten of de situatie in Utrecht vergelijkbaar is met die in andere steden? </vraag>
      <vraag nummer="4">Is er in heel Nederland inmiddels sprake van een nauwe samenwerking tussen de energiebedrijven, politie en het openbaar ministerie om illegale wietplantages sneller op te rollen? Zo ja, hoe heeft deze samenwerking vorm gekregen? Zo neen, bent u bereid tot landelijke afspraken te komen waarin deze samenwerking structureel vorm krijgt? </vraag>
      <vraag nummer="5">Bent u in dit verband bereid om nut en noodzaak van het binnenshuis controleren van leidingen en aansluitingen door het energiebedrijf bij nieuwe huurders of eigenaren te bezien en kun u nagaan of hierover afspraken te maken zijn met de energiebedrijven? </vraag>
      <vraag nummer="6">Hoeveel illegale wietplantages in woonhuizen zijn er het afgelopen jaar opgerold in de stad Utrecht en hoeveel landelijk? Vindt u dat van de huidige pakkans voldoende preventieve werking uitgaat? </vraag>
      <vraag nummer="7">Gaat van de huidige strafmaat voor illegale wietteelt voldoende preventieve werking uit? </vraag>
      <vraag nummer="8">Bent u bereid om te bewerkstelligen dat het in een woonhuis of woonwijk illegaal telen van wiet als strafverzwarende omstandigheid wordt aangemerkt? </vraag>
      <vraag nummer="9">Wat bent u voornemens te doen aan de merchandising van professionele kweekapparatuur, onder andere in zogenaamde growshops? </vraag>
      <noten afkomstig="vraag">
         <noot nummer="1" datum="2003-12-9" bron="De Gelderlander">De Gelderlander, 9 december 2003</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Vanwege het illegale karakter van deze bezigheden is het lastig een betrouwbaar beeld te krijgen van de aard en omvang van hennepteelt. Over de omvang van de hennepteelt zijn geen adequate statistische gegevens beschikbaar. Schattingen van het aantal hennepkwekerijen in Nederland lopen sterk uiteen met 5000 als ondergrens en 22.000 als bovengrens. Het aantal van 3000 tot 4000 hennepkwekerijen alleen al in de provincie Utrecht lijkt in dat licht aan de hoge kant. Overigens blijkt uit navraag dat de door Eneco genoemde cijfers niet statistisch onderbouwde schattingen betreffen. </antwoord>
      <antwoord nummer="3">Mede naar aanleiding van het rapport van prof. dr. Bovenkerk is door het Openbaar Ministerie een vertrouwelijke analyse gemaakt van de aard en omvang (van de betrokkenheid van criminele organisaties) bij hennepteelt in Nederland. Deze analyse is gebaseerd op informatie die, op het moment van schrijven, door 21 van de 25 regiokorpsen is aangeleverd. Uit de analyse blijkt dat alle politieregio’s in Nederland met omvangrijke beroeps- en bedrijfsmatige hennepteelt te maken hebben. Het is derhalve waarschijnlijk dat de situatie in Utrecht vergelijkbaar is met andere steden. De Tweede Kamer zal op korte termijn over de uitkomsten van deze analyse geïnformeerd worden. </antwoord>
      <antwoord nummer="4">Uit bovengenoemde analyse van het Openbaar Ministerie blijkt dat in het merendeel van de 21 regiokorpsen die informatie hebben aangeleverd de hennepteelt inmiddels integraal – dat wil zeggen in samenwerking met andere instanties – wordt aangepakt. In sommige regio’s wordt door het Openbaar Ministerie en de politie samengewerkt met het openbaar bestuur en (het fraudeteam van) energiebedrijven, in andere regio’s ook met woningbouwverenigingen, de belastingdienst en/of de sociale dienst. In het kader van de cannabisnota, die binnenkort aan de Tweede Kamer zal worden gestuurd, zal op korte termijn samen met de Minister van Binnenlandse Zaken en Koninkrijksrelaties overleg plaatsvinden met de gemeenten over deze integrale aanpak van hennepteelt en daarbij zal worden bevorderd dat deze aanpak overal in Nederland structureel vorm krijgt. </antwoord>
      <antwoord nummer="5">In het kader van de veiligheid van gas- en elektra-installaties in woningen is door mijn collega’s van Volkshuisvesting, Ruimtelijke Ordening en Milieubeheer en van Economische Zaken overleg gevoerd met de Vereniging van Nederlandse Gemeenten, over de invulling en reikwijdte van het toezicht op de kwaliteit van deze leidingen en installaties. Dit overleg is inmiddels afgerond en de minister van VROM heeft uw Kamer op 5 februari geïnformeerd over de uit dit overleg voortvloeiende maatregelen (Kamerstuk 28 325, nr. 4). Voor de invulling van het desbetreffende toezicht verwijs ik naar de brief van de minister van VROM. In het kader van de integrale aanpak van hennepteelt acht ik het van belang dat misstanden die bij het genoemde toezicht aan het licht komen, gemeld worden bij politie en justitie. </antwoord>
      <antwoord nummer="6">Twintig van de 21 regiokorpsen die informatie hebben geleverd ten behoeve van de analyse van het Openbaar Ministerie hebben een indicatie gegeven van het aantal keer dat zij zijn opgetreden tegen hennepteelt. Hieruit blijkt dat in de regio Utrecht in de periode van 1 januari 2002 tot 1 juli 2003 door de politie meer dan 100 keer tegen beroeps- en bedrijfsmatige hennepteelt is opgetreden. Daarbij werden 43 wietplantages opgerold die zich in woningen bevonden en nog eens 12 plantages in bij woningen behorende garages en bergruimten. Het KLPD schat op basis van door de regiokorpsen aangeleverde cijfers dat in 2002 in heel Nederland 2315 hennepplantages werden opgerold. Omdat adequate statistische gegevens over de omvang van de hennepteelt ontbreken is het niet goed mogelijk inzicht te krijgen in de pakkans en de preventieve werking die daarvan uitgaat. Wel verwacht ik dat met een integrale aanpak de pakkans en daarmee de preventieve werking wordt vergroot. Inzake de integrale aanpak verwijs ik naar het antwoord op vraag 7. </antwoord>
      <antwoord nummer="7">Ik ben mij bewust van de kritiek op de huidige strafmaat voor hennepteelt. Daarom zal ik in het kader van de cannabisnota nader stilstaan bij het sanctiebeleid inzake hennepteelt. Vooruitlopend op deze brief kan ik alvast melding maken van een project dat is gestart om normen te ontwikkelen (c.q. te verbeteren) voor de berekening van de opbrengst van hennepteelt, alsmede om tot de ontwikkeling van een standaardberekening voor wederrechtelijk verkregen voordeel door hennepkwekerijen te komen. Hoewel in de eerste plaats gericht op het instrument ontneming, zullen de uitkomsten van dit project ook bruikbaar zijn voor eventuele actualisering van het strafvorderingbeleid vanwege het feit dat de te hanteren opbrengst van wiet ook van belang is bij het bepalen van de eis door de officier van justitie. Overigens zal door het Kaderbesluit Illegale Drugshandel de strafmaat voor grootschalige teelt moeten worden verhoogd. Voorts heeft met name een combinatie van civielrechtelijke, strafrechtelijke en bestuursrechtelijke sancties door middel van bovengenoemde integrale aanpak effect. Daarbij gaat het onder meer om het sluiten van huurwoningen en het uitzetten van telers uit hun woning, naheffing door energiebedrijven voor gestolen stroom of de mogelijkheid van het eisen van hogere straffen door aangifte van stroomdiefstal door energiebedrijven, het korten op uitkeringen en terugvorderen van uitkeringen door de sociale dienst, het opleggen van naheffingen door de belastingdienst voor niet opgegeven inkomsten en/of het opmaken van proces-verbaal door de milieupolitie voor ontbrekende vergunningen. </antwoord>
      <antwoord nummer="8">Nee, het lijkt mij niet wenselijk het telen van wiet in een woonhuis of woonwijk als strafverzwarende omstandigheid aan te merken. De grootschaligheid van de teelt en de hoogte van de opbrengst lijken mij in de eerste plaats aspecten die bij het bepalen van de eis door de officier van justitie een rol dienen te spelen, ongeacht waar deze teelt heeft plaatsgevonden. Wel wil ik u erop attenderen dat in de in maart van 2003 in werking getreden Aanwijzing voor de opsporing (registratienummer 2003A002) van het College van procureurs-generaal is vastgelegd dat tegen strafbare feiten die een aantasting betekenen van leefbaarheid van wijken zoals omvangrijke hennepteelt in beginsel altijd moet worden opgetreden. </antwoord>
      <antwoord nummer="9">In het kader van eerdergenoemde cannabisnota buig ik mij nog over de merchandising en verkoop door growshops van professionele kweekapparatuur die gebruikt kan worden voor de teelt van cannabis. Overigens biedt – zoals ik ook heb aangegeven in antwoord op de door het lid Joldersma gestelde vragen van 26 juni 2003 (Aanhangsel Handelingen nr. 1755, vergaderjaar 2002–2003) – artikel 3b van de Opiumwet (ingevolge waarvan elke openbaarmaking voor zover niet verricht in het kader van medische of wetenschappelijke voorlichting, die er kennelijk op gericht is de verkoop, aflevering of verstrekking van softdrugs te bevorderen verboden is) thans al mogelijkheden om op te treden tegen de merchandising van professionele kweekapparatuur ten behoeve van de teelt van cannabis. </antwoord>
      <noten afkomstig="antwoord"/>
   </antwoorden>
</kvr>
