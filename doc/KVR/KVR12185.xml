<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de staatssecretaris van Financiën over fiscale concurrentie.(Ingezonden 18 juli 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12185
</item>
         <item attribuut="Inhoud">Vragen naar aanleiding van het artikel "Financiën zoekt fiscale inhaalslag" (Het Financieele Dagblad, 5 juli 2000). De vragen betreffen het proces van Europese belastingcoördinatie, met name de netelige positie van Nederland in het Primarolo-rapport over concurrentievervalsende belastingmaatregelen, en de vaste werkgroep waarin het ministerie van Financiën en de werkgeversorganisatie VNO-NCW samenwerken om voorstellen te ontwikkelen ten gunste van het Nederland als vestigingsland.</item>
         <item attribuut="Rubriek">Bedrijfsleven en industrie (Ondernemingen) Bedrijfsleven en industrie (Vestigingsbeleid) Belastingen (Algemeen) Internationale betrekkingen (Europese Unie)</item>
         <item attribuut="Trefwoorden">Belastingen Europese integratie Ondernemingen Vestigingsbeleid Werkgeversorganisaties</item>
         <item attribuut="Vindplaats">Kamervragen met antwoord 1999-2000, nr. 1709, Tweede Kamer</item>
         <item attribuut="Vraagnr_bij_indiening">2990013940</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2000-08-23</item>
         <item attribuut="Datum_indiening">2000-07-18</item>
         <item attribuut="Document-id">KVR12185</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3847" allpagenumbers="3847 3848" vetnummer="2990013940" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12185" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1709" onderwerp="" indiendatum="2000-07-18">
         <vrager partij="GroenLinks" oorsprong="parlement">Vendrik</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2000-08-23">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Heeft u kennisgenomen van het artikel in het Financiële Dagblad van 5 juli «Financiën zoekt fiscale inhaalslag»? </vraag>
      <vraag nummer="2">Is de teneur van het artikel juist dat vanwege de fiscale concurrentie binnen Europa Nederland samen met het bedrijfsleven voorstellen ontwikkelt om de voorsprong als vestigingsland te versterken? </vraag>
      <vraag nummer="3">Op grond van welke signalen bent u van mening dat er sprake is van een relatieve verslechtering van het belastingklimaat voor bedrijven in Nederland? </vraag>
      <vraag nummer="4" voetnoot="1">Hoe verhoudt de in het artikel genoemde innige samenwerking tussen Financiën en VNO-NCW door middel van een vaste werkgroep zich tot uw eerder gedane uitspraken in de Kamer <voetnoot nummer="1"/>dat de Nederlandse werkgeversorganisaties één van de belangenorganisaties zijn die geconsulteerd worden over het vestigingsklimaat en dat geen sprake is van een vaste werkgroep? </vraag>
      <vraag nummer="5">Hoe past de instelling van deze werkgroep in de Europese discussie over coördinatie van belastingmaatregelen voor het bedrijfsleven, de discussie in het kader van «Primarolo» over schadelijke belastingconcurrentie in het bijzonder? </vraag>
      <vraag nummer="6">Geeft de Nederlandse regering hoogste prioriteit aan het opheffen van fiscale regels die in Europa als schadelijk worden aangemerkt, dan wel het versterken van de fiscale concurrentiepositie? Moet de instelling van genoemde werkgroep beschouwd worden als een correctie op het charme-offensief dat u dit voorjaar heeft gelanceerd in reactie op de netelige positie van Nederland in Europa als gevolg van het «Primarolo-rapport»? </vraag>
      <vraag nummer="7">Wat is de mening van het kabinet over de snelheid waarmee de «race to the bottom» plaatsvindt in verhouding tot de snelheid waarmee Europese afspraken over fiscale coördinatie tot stand komen? </vraag>
      <vraag nummer="8">Blijft de Nederlandse regering tegen het opheffen van de unanimiteitsregels in fiscale aangelegenheden vanwege de mogelijk grote budgettaire gevolgen? </vraag>
      <vraag nummer="9" voetnoot="2">Ligt een herziening van het standpunt niet voor de hand gezien de mogelijk grote budgettaire gevolgen van het stagnerende proces van Europese belastingcoördinatie en de voortgaande fiscale concurrentie? <voetnoot nummer="2"/>
      </vraag>
      <vraag nummer="10">Worden er voor de werkgroep budgettaire randvoorwaarden gesteld aan de te maken voorstellen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 800 IXB" documentnummer="40">Kamerstuk 26 800 IXB, nr. 40</noot>
         <noot nummer="2" datum="2000-07-5" bron=" in Volkskrant" titel="Europa moet ook een Fiscale Unie worden">«Europa moet ook een Fiscale Unie worden» in Volkskrant, 5 juli 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. 2 tot en met 5 Zoals u weet is de fiscale concurrentie in Europa een continu en dynamisch proces. De fiscale regelgeving verandert niet alleen in Nederland, maar ook in de landen om ons heen. Internationaal georiënteerde ondernemingen zullen bij hun keuze voor een vestigingsplaats met een groot aantal aspecten rekening willen houden; het fiscale klimaat in een land is daarvan één. Het mag bekend zijn dat Nederland, met het oog op de werkgelegenheid, graag een internationaal aantrekkelijk vestigingsklimaat wil behouden. Om dat te bewerkstelligen worden zo nu en dan belanghebbende partijen geconsulteerd, waaronder dus ook vertegenwoordigers uit het bedrijfsleven. De teneur van het artikel, waarin geschreven wordt dat er al sprake zou zijn van het instellen van een «vaste werkgroep samen met het bedrijfsleven», is onjuist. In het artikel worden, wellicht onbedoeld, twee zaken verward. Aan de ene kant de voortgaande gedachtevorming van de toekomst van de op bedrijven drukkende belastingen in Nederland. Daarover wordt op dit moment nagedacht en het is onze bedoeling hierover in het najaar een werkgroep in te stellen. Uiteraard zullen hiervoor, zoals het gebruikelijk is bij soortgelijke werkgroepen, ook nauw betrokken partijen als VNO-NCW worden uitgenodigd. Aan de andere kant wordt een enigszins verwarrend verband gelegd tussen dit voornemen en op de actuele discussie over de fiscale belastingconcurrentie in Europa. Er is echter geen enkele sprake van een vaste werkgroep die concrete voorstellen ontwikkelt om ons belastingstelsel internationaal aantrekkelijker te maken. Er is dus ook geen sprake van enigerlei relatie met de «Primarolo-groep» of van een correctie op een « charme-offensief» of iets dergelijks. Met betrekking tot mijn standpunt over de fiscale concurrentie in Europa wil ik u overigens verwijzen naar een speech die ik onlangs heb uitgesproken op een OESO-seminar over belastingconcurrentie (bijgevoegd). </antwoord>
      <antwoord nummer="6">Nederland geeft de hoogste prioriteit noch aan het «opheffen van fiscale regels», noch aan het «versterken van de fiscale concurrentiepositie». Enerzijds onderkennen wij uiteraard het belang van onze fiscale concurrentiepositie, maar anderzijds kunnen we ook niet om het feit heen dat er kritiek is uit Europa op enkele van onze fiscale regels. Als we deze tegenstelling genuanceerd zullen willen oplossen, is behoedzaam manoeuvreren noodzakelijk. Dus: zeer serieus en gedegen zoeken naar oplossingen om de Europese kritiek weg te nemen, zonder daarbij onzer concurrentiepositie door onverstandige belastingmaatregelen in gevaar te brengen. Met betrekking tot de relatie tussen de «werkgroep» met de «Primarolo-groep» of het « charme-offensief» vewijs ik naar de laatste zin van mijn vorige antwoord. </antwoord>
      <antwoord nummer="7">Het is zeer lastig een uitspraak te doen over de relatie tussen de snelheid van een eventuele « race to the bottom» en de snelheid van het maken van Europese afspraken over fiscale coördinatie. Dat komt enerzijds omdat men in de economische literatuur nog verdeeld is over de vraag of een « race tot the bottom» op dit moment al aantoonbaar is en anderzijds omdat het meten van de snelheid van de Europese fiscale coördinatie eigenlijk mogelijk is. Politieke stappen zoals die bijvoorbeeld in Feira zijn gezet op het gebied van de Europese belastingpolitiek kunnen soms meer invloed hebben dan op het eerste gezicht kan lijken. Hoeveel invloed exact is van te voren nooit te zeggen. Echter, wanneer in de toekomst de negatieve effecten van schadelijke belastingconcurrentie steeds duidelijker zouden worden en wanneer zou blijken dat tegelijkertijd de Europese afspraken over de bestrijding daarvan uitblijven, is er uiteraard sprake van onevenwichtige verhouding tussen beide snelheden. </antwoord>
      <antwoord nummer="8">Nee, dat is niet de Nederlandse inzet tijdens de onderhandelingen ter voorbereiding van Nice. Nederland wil voor een deel juist af van de unanimiteitsbesluitvorming met betrekking tot de fiscaliteit. Nederland gaat met deze inzet verder dan een groot aantal andere EU-lidstaten. Wel is het zo dat Nederland vindt dat er een aantal fiscale kernzaken is waarbij unanimiteitsbesluitvorming het uitgangspunt moet blijven: denk vooral aan de vaststelling van tarief en grondslag. Welke fiscale zaken door het kabinet als kernzaken worden aangemerkt en waarom, staat beschreven in de derde IGC-notitie van het kabinet. </antwoord>
      <antwoord nummer="9">Nee, zie antwoord op vraag 7 en 8. </antwoord>
      <antwoord nummer="10">Zie antwoord op vragen 2 tot en met 5. </antwoord>
      <noten afkomstig="antwoord"/>
   </antwoorden>
</kvr>
