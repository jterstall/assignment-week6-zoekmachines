<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de staatssecretaris van Verkeer en Waterstaat over het niet vergoeden van de ombouwkosten van de taxameters. (Ingezonden 1 februari 2008); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30825
</item>
         <item attribuut="Inhoud">Vragen naar aanleiding van een bericht op de website van het Parool dat de Taxi Centrale Amsterdam de kosten voor het ombouwen van de taxameters wil verhalen op het ministerie van Verkeer en Waterstaat.</item>
         <item attribuut="Rubriek">Verkeer, vervoer en waterstaat (Personenvervoer)</item>
         <item attribuut="Trefwoorden">Taxi's</item>
         <item attribuut="Vindplaats">Kamervragen met antwoord 2007-2008, nr. 1281, Tweede Kamer</item>
         <item attribuut="Vraagnr_bij_indiening">2070810270</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2008-02-11</item>
         <item attribuut="Datum_indiening">2008-02-01</item>
         <item attribuut="Document-id">KVR30825</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2741" allpagenumbers="2741 2742" vetnummer="2070810270" code="0708tkkvr1281" lopendefooter="Tweede Kamer, vergaderjaar 2007–2008, Aanhangsel" filenaam="KVR30825" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1281" onderwerp="" indiendatum="2008-02-1">
         <vrager partij="SP" oorsprong="parlement">Roemer</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-02-11">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over de opmerkingen van de directeur van de Taxi Centrale Amsterdam, die aangegeven heeft de kosten voor het ombouwen van de taxameters te willen verhalen op het ministerie? <voetnoot nummer="1"/>
      </vraag>
      <vraag nummer="2" voetnoot="2">Deelt u nog steeds de mening dat de aanpassingen aan de taxameters in de aanloop naar de invoering van de nieuwe taxitarieven in november 2007 noodzakelijk waren na – op zijn minst onduidelijke – instructies van het ministerie van Verkeer en Waterstaat? <voetnoot nummer="2"/>Zo ja, zou het dan niet billijk zijn de kosten die gemaakt zijn door het foutief, onduidelijk of onvolledig instrueren van de taxameterfabrikanten, te vergoeden aan de gedupeerden, hetzij taxiondernemers, hetzij taxameterfabrikanten? Zo neen, waarom niet? </vraag>
      <vraag nummer="3" voetnoot="3 4">Hoe verhoudt uw afwijzen van de claim van TCA <voetnoot nummer="3"/>zich tot uw toezegging van 8 november 2007 waarin u stelt dat u voornemens bent om voor de aanpassingen van de taxameters in de periode tot 1 februari 2008 eveneens een subsidie beschikbaar te stellen? <voetnoot nummer="4"/>
      </vraag>
      <vraag nummer="4">Deelt u de constatering dat het niet-handhaven van de nieuwe taxitarieven tot 1 februari 2008 heeft geleid tot een situatie waarin het toegestaan was de taxameters met de foutieve tarieven terug te zetten naar de oude taxitarieven? Zo ja, waarom bent u dan niet voornemens de omzetting van de taxameter met een niet-toegestaan tarief naar een wel toegestaan tarief te vergoeden? Zo neen, waarom niet? </vraag>
      <vraag nummer="5" voetnoot="5">Welke afspraken zijn met de taxameterfabrikanten gemaakt over welke subsidie zou worden verstrekt? Waarom bent u tot de conclusie gekomen dat de kosten die TCA en anderen gemaakt hebben niet onder deze subsidie voorwaarden vallen? <voetnoot nummer="5"/>
      </vraag>
      <vraag nummer="6">Bent u alsnog bereid de taxameterfabrikanten en taxiondernemers schadeloos te stellen voor de gemaakte kosten van de omzetting van de taxameter van een foutief en wettelijk niet toegestaan tarief, naar de oude – en toentertijd nog toegestane – tarieven? Zo ja, bent u bereid zelf het voortouw te nemen in het inlichten van de gedupeerden? Zo neen, waarom niet? </vraag>
      <vraag nummer="7">Bent u bereid – mede in verband met een mogelijke gerechtelijke procedure – deze vragen op zeer korte termijn te beantwoorden? </vraag>
      <noten afkomstig="vraag">
         <noot nummer="1" weblink="http://archief.parool.nl/artikel?text=taxi&amp; SORT=date&amp;ED=ola&amp;PRD=2y&amp;SEC=%2A&amp; FDOC=0">http://archief.parool.nl/artikel?text=taxi&amp; SORT=date&amp;ED=ola&amp;PRD=2y&amp;SEC=%2A&amp; FDOC=0</noot>
         <noot nummer="2" documenttype="Kamerstuk" kamerstuk-id="25 910" documentnummer="75">Kamerstuk 25 910, nr. 75</noot>
         <noot nummer="3" weblink="http://www.parool.nl/nieuws/2008/JAN/29/ams14.html">http://www.parool.nl/nieuws/2008/JAN/29/ams14.html</noot>
         <noot nummer="4" documenttype="Kamerstuk" kamerstuk-id="25 910" documentnummer="75">Kamerstuk 25 910, nr. 75</noot>
         <noot nummer="5" documenttype="Kamerstuk" kamerstuk-id="25 910" documentnummer="78">Kamerstuk 25 910, nr. 78</noot>
      </noten>
   </vragen>
   <antwoorden aantal="7">
      <antwoord nummer="1">In het kader van de invoering van de nieuwe tariefstructuur voor de straattaxi heb ik begin 2007 – hoewel hiertoe geen verplichting bestond – besloten om voor de aanpassing van de taxameters naar deze nieuwe tariefstructuur een subsidie ter beschikking te stellen. Met deze subsidie heb ik beoogd het proces van aanpassing van de taxameters te stimuleren en de taxibranche in de bijkomende kosten tegemoet te komen. Door deze subsidie kon de benodigde aanpassing van de taxameters aan de nieuwe tariefstructuur voor individuele ondernemers kosteloos plaatsvinden. In de pers heeft de Taxi Centrale Amsterdam (TCA) aangegeven dat mijn ministerie de kosten van de bij haar aangesloten leden voor het omzetten van de taxameters naar de «oude» 3-componentenstructuur dient te vergoeden. Het betreft hier de omzetting van taxameters van de TCA die met de beschikbaar gestelde subsidie al waren aangepast aan de nieuwe tariefstructuur maar waarbij eind oktober 2007 technische problemen werden geconstateerd. Ik heb aan de gehele taxibranche op 6 november 2007 en daarna nog twee maal (5 december 2007 en 11 januari 2008) schriftelijk gemeld dat het terugzetten naar de oude structuur niet wordt gesubsidieerd. Dat houdt in dat ik de claim van de TCA afwijs. </antwoord>
      <antwoord nummer="2">In mijn brief aan uw Kamer van 8 november 2007 heb ik uw Kamer nader geïnformeerd over het doorlopen proces, de geconstateerde technische problemen met de werking van de taxameters en de oorzaken daarvan. Hierop is na overleg met en door de taxameterfabrikanten de software voor de optie «wachten voorafgaand aan de rit» aangepast en zijn heldere afspraken gemaakt over de werking van de taxameter. De conclusies in de brief aan uw Kamer van 8 november 2007 gelden nog steeds. Dat geldt ook voor mijn besluit om de uiteindelijke aanpassingen aan de nieuwe tariefstructuur te subsidiëren, en het terugzetten naar de oude structuur niet. Ik heb uw Kamer in mijn brief ook aangegeven dat de niet op geheel juiste wijze aangepaste taxameters tijdelijk gebruikt mochten worden. De consumentenorganisaties gaven aan dat ook zij – gezien het belang dat zij hechten aan een snelle definitieve invoering van de nieuwe tariefstructuur – daar geen bezwaren tegen hadden. De TCA heeft er echter voor gekozen de foutief aangepaste taxameters terug te zetten naar de «oude» 3-componentenstructuur; hiertoe waren zij niet verplicht. Deze taxameters dienden wel op zo kort mogelijke termijn te worden aangepast aan de nieuwe tariefstructuur. De taxameterfabrikanten gaven aan hun volledige capaciteit in te moeten inzetten voor de aanpassing van de taxameters voor 1 februari 2008 ten behoeve van de definitieve tariefstructuur. Het grootscheeps terugzetten van taxameters had dit proces kunnen verstoren. </antwoord>
      <antwoord nummer="3">Voor de aanpassingen van alle taxameters aan de invoering van de nieuwe tariefstructuur heb ik een subsidie beschikbaar gesteld. Deze aanpassing kon voor individuele ondernemers daardoor kosteloos plaatsvinden, mits zij zich voor 1 februari 2008 bij hun taxameterfabrikant hadden gemeld. Deze subsidie had uitsluitend betrekking op de noodzakelijke aanpassing van de taxameters aan de nieuwe tariefstructuur, waarover eind november 2007 met alle taxameterfabrikanten afspraken waren gemaakt. Uw Kamer is hierover bij brief van 29 november 2007 geïnformeerd. Zoals ik al bij mijn antwoord op vraag 1 aangaf, zijn alle taxiondernemers in Nederland hier meerdere malen schriftelijk over geïnformeerd. Daarbij is expliciet aangegeven dat de aanpassing van de taxameters naar de «oude» 3-componentenstructuur niet wordt gesubsidieerd. De claim van de TCA heeft echter wél betrekking op de kosten voor een dergelijke omzetting. </antwoord>
      <antwoord nummer="4">Doordat de overgangstermijn van de regeling werd verlengd was het tot 1 februari 2008 toegestaan om zowel de «oude» 3-componenten structuur als de nieuwe (per 1 januari 2007 geïntroduceerde) tariefstructuur te hanteren. Taxameters die vanwege de eind oktober 2007 geconstateerde technische problemen foutief waren aangepast, mochten wel tijdelijk worden gebruikt, maar dienden wél voor 1 februari 2008 opnieuw te worden aangepast. Het herstellen van deze foutieve aanpassing naar de nieuwe tariefstructuur valt ook onder de subsidie die door mij ter beschikking is gesteld, hetgeen ik zowel in diverse brieven aan de branche, als in het algemeen overleg van 1 november 2007, als in de brief aan uw Kamer van 29 november 2007 heb gemeld. </antwoord>
      <antwoord nummer="5">Met de taxameterfabrikanten zijn op 29 november 2007 afspraken gemaakt over de aanpassing van de taxameters ten behoeve van de invoering van de nieuwe tariefstructuur per 1 februari 2008. Bij brief van 29 november 2007 heb ik uw Kamer hierover geïnformeerd. In dit kader is met de taxameterfabrikanten afgesproken dat alleen subsidie zal worden verstrekt voor de doorgevoerde aanpassingen van de taxameters die aan de afspraken van 29 november 2007 voldoen. Hier is vervolgens het subsidietraject op afgestemd. Zoals ik in het antwoord op vraag 1 aangaf, maak ik uit de berichten in de pers op dat de geclaimde kosten van de TCA betrekking hebben op het terugzetten van de taxameters naar de «oude» 3-componentenstructuur. Deze aanpassing valt buiten het afsprakenkader en voldoet daarmee dus niet aan de voorwaarden om voor subsidie in aanmerking te komen. Bij het antwoord op vraag 2 gaf ik al aan wat mijn argumenten daarbij waren. </antwoord>
      <antwoord nummer="6">Neen. Schadeloosstelling is wat mij betreft niet aan de orde aangezien de bedoelde aanpassing van de taxameters niet voldoet aan de gemaakte afspraken en daardoor niet voor subsidie in aanmerking komt. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
