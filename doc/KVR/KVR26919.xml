<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over de overname van KidsConcern door Humanitas. (Ingezonden 16 november 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26919
</item>
         <item attribuut="Inhoud">Vragen naar aanleiding van een bericht in De Limburger van 10 november 2006 over de druk die door het Ministerie van SZW zou zijn uitgeoefend om het noodlijdende KidsConcern te laten overnemen door Humanitas. Ook wordt gevraagd naar de rol van het Waarborgfonds Kinderopvang.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2006-2007, nr. 463, Tweede Kamer</item>
         <item attribuut="Vraagnr_bij_indiening">2060703040</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-12-11</item>
         <item attribuut="Datum_indiening">2006-11-16</item>
         <item attribuut="Document-id">KVR26919</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="999" allpagenumbers="999 1000" vetnummer="2060703040" code="0607tkkvr463" lopendefooter="Tweede Kamer, vergaderjaar 2006–2007, Aanhangsel" filenaam="KVR26919" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="463" onderwerp="" indiendatum="2006-11-16">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht «de minister speelde een rol in drama noodlijdende KidsConcern»? <voetnoot nummer="1"/>
      </vraag>
      <vraag nummer="2">Heeft het ministerie van Sociale Zaken en Werkgelegenheid er in maart 2005 op aangedrongen het in betalingsproblemen verkerende KidsConcern over te nemen? Zo ja, op welke wijze en waarom? Zo neen, welke rol heeft het ministerie van Sociale Zaken en Werkgelegenheid gespeeld bij de overname door Humanitas? </vraag>
      <vraag nummer="3">Welke rol heeft u gespeeld in de overname van KidsConcern door Humanitas? Wat is uw commentaar op bedoeld artikel waar beweerd wordt dat u persoonlijk bemoeienis heeft gehad met deze zaak? </vraag>
      <vraag nummer="4">Is het waar dat het Waarborgfonds alleen borgstellingen mag verlenen aan kinderdagverblijven en niet aan bemiddelaars? Zo neen, welke regels gelden er ten aanzien van borgstellingen aan bemiddelaars? </vraag>
      <vraag nummer="5">Deelt u de mening dat door de overname van KidsConcern door Humanitas er indirect een borgstelling is verleend aan een bemiddelaar? Zo ja, is dit in strijd met de regels van het Waarborgfonds? Zo neen, waarom niet? </vraag>
      <vraag nummer="6">Zijn de regels van Waarborgfonds Kinderopvang opgerekt om de overname mogelijk te maken? Zo ja, waarom? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-11-10" bron="de Limburger,">de Limburger,, 10 november 2006</noot>
      </noten>
   </vragen>
   <antwoorden aantal="2">
      <antwoord nummer="1, 2 en 3">In maart 2005 heeft bemiddelingsorganisatie KidsConcern informatief gesproken met mijn ambtenaren over ernstige en acute financiële problemen, waarin KidsConcern op dat moment verkeerde. Vervolgens heeft het Waarborgfonds kinderopvang bij mijn ambtenaren gevraagd of een borgstelling aan kinderopvangorganisatie Humanitas in verband met de overname van KidsConcern binnen de voorwaarden past. Het aan te trekken en te borgen krediet diende om schulden van KidsConcern aan kinderopvangorganisaties te kunnen voldoen. Bij brief van 23 maart 2005 aan het Waarborgfonds is mijnerzijds in algemene zin bevestigd dat de reglementen en voorwaarden zich niet verzetten tegen een dergelijke borgstelling. Daarbij is aangegeven dat ik niet treed in de beoordeling van individuele borgstellingsverzoeken. Dat is een zaak die speelt tussen het Waarborgfonds, de aanvrager van de borg en de kredietverschaffer. Mijn ambtenaren hebben Humanitas desgevraagd geïnformeerd over de inhoud van deze brief aan het Waarborgfonds. Het besluit van Humanitas tot overname van KidsConcern is een zelfstandige beslissing van deze organisatie op basis van eigen afwegingen. Op dezelfde wijze is het besluit tot borgstelling een zelfstandig besluit van het Waarborgfonds. Uiteraard ben ik via de gebruikelijke ambtelijke informatielijnen op de hoogte gehouden over de ontwikkelingen bij KidsConcern. </antwoord>
      <antwoord nummer="4, 5 en 6">Een borgstelling aan een kinderopvangorganisatie voor de overname van een bemiddelingsorganisatie kan onder omstandigheden passen binnen de regels die hierop van toepassing zijn. Dat zijn: het borgstellingsreglement van het Waarborgfonds en de voorwaarden van SZW aan het Waarborgfonds bij de subsidieverlening voor overgangsfaciliteiten 2005–2006 (Tweede Kamer 2003–2004, 28 447 nr. 49, 7 april 2004.). Van belang is met name artikel 1.1 van het borgstellingsreglement. Dit artikel geeft als doelstelling van het Waarborgfonds aan: «Het onder voorwaarden verstrekken van financiële waarborgen aan kredietverschaffers, samenhangende met door kredietverschaffers te verstrekken financieringen aan organisaties voor kinderopvang, als gedefinieerd in paragraaf 2.5 (hierna te noemen: de kinderopvangorganisaties), ten behoeve van instandhouding van capaciteit [...]». Bepalende elementen in dit artikel zijn de aard van de organisatie die een krediet aantrekt en het doel van het krediet. Zoals uit dit artikel blijkt, behoort het verstrekken van borgen aan bemiddelende organisaties niet tot de doelstellingen van het Waarborgfonds. Toegepast op de onderhavige situatie levert dit het volgende beeld op. De partij die een te borgen krediet aantrekt, Humanitas, is een kinderopvangorganisatie in de zin van het borgstellingsreglement. Humanitas had, evenals verschillende andere kinderopvangorganisaties, een vordering op KidsConcern. De overname van KidsConcern had onder meer als doel deze vordering – en daarmee het functioneren van de eigen organisatie – veilig te stellen. Humanitas heeft met het aangetrokken krediet de schulden van KidsConcern aan een groot aantal kinderopvangorganisaties kunnen voldoen. Op deze wijze stonden het krediet en de borg daarop ten dienste van het instandhouden van opvangcapaciteit. </antwoord>
      <noten afkomstig="antwoord"/>
   </antwoorden>
</kvr>
