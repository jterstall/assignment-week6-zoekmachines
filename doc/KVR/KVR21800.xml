<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verdaas en Samsom (beiden PvdA) aan de minister van Verkeer en Waterstaat over de tarieven van de luchthaven Schiphol. (Ingezonden 19 november 2004); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21800
</item>
         <item attribuut="Inhoud">Vragen over de juridische procedure die de verenigde luchtvaartmaatschappijen (BARIN) zijn gestart vanwege de tariefstelling van luchthaven Schiphol, in verband met gevolgen voor de winst van de NV Luchthaven Schiphol (NVLS) en de beursgang van NVLS.</item>
         <item attribuut="Rubriek">Handel en economie (Mededinging) Overheidsfinanciën (Staatsdeelnemingen) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Mededinging Schiphol Staatsdeelnemingen</item>
         <item attribuut="Vindplaats">Kamervragen met antwoord 2004-2005, nr. 548, Tweede Kamer</item>
         <item attribuut="Vraagnr_bij_indiening">2040503520</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Verdaas</persoon>
            <persoon partij="PvdA">Samsom</persoon>
         </item>
         <item attribuut="Datum_reaktie">2004-12-08</item>
         <item attribuut="Datum_indiening">2004-11-19</item>
         <item attribuut="Document-id">KVR21800</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1149" allpagenumbers="1149 1150 1151 1152" vetnummer="2040503520" code="0405tkkvr548" lopendefooter="Tweede Kamer, vergaderjaar 2004–2005, Aanhangsel" filenaam="KVR21800" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="548" onderwerp="" indiendatum="2004-11-19">
         <vrager partij="PvdA" oorsprong="parlement">Verdaas</vrager>
         <vrager partij="PvdA" oorsprong="parlement">Samsom</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-12-8">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Bent u bekend met de klachten van BARIN, de verenigde luchtvaartmaatschappijen, over de tariefstelling op Schiphol? <voetnoot nummer="1"/>
      </vraag>
      <vraag nummer="2">Hoe beoordeelt u een (te) hoge tariefzetting van Schiphol in het licht van de mainportdoelstelling? Heeft u hierin een stem als grootaandeelhouder van Schiphol? Zo neen, waarom niet? Zo ja, waarom heeft u als grootaandeelhouder van Schiphol niet eerder ingegrepen in de eenzijdige door Schiphol vastgestelde tariefsverhogingen? </vraag>
      <vraag nummer="3">Is in uw ogen sprake van het ten koste van de luchtvaartmaatschappijen zichzelf verrijken van Schiphol, daar uit de berichten van BARIN blijkt dat zowel de winsten als de tarieven van Schiphol de afgelopen jaren zijn gestegen? Zo neen, wat dan wel? </vraag>
      <vraag nummer="4">Welke gevolgen heeft het niet verhogen of zelfs verlagen van de tarieven op Schiphol voor de winst van NV Luchthaven Schiphol (NVLS), bijvoorbeeld als gevolg van juridische procedures die de luchtvaartmaatschappijen zijn gestart? Als dit luidt tot een (sterke) winstdaling, welk gevolg heeft dit voor de waarde van Schiphol en daarmee voor het al dan niet opportuun zijn van de voorgenomen verkoop van de aandelen Schiphol? </vraag>
      <vraag nummer="5">Wat zou de rentabiliteit van Schiphol zijn, indien concurrerende tarieven zouden worden gehanteerd? </vraag>
      <vraag nummer="6" voetnoot="2">Deelt u de mening dat Schiphol eenzijdig tariefsverhogingen kan opleggen en dus een economische machtspositie heeft in de zin van art. 24 Mededingingswet? Zo neen, hoe verhoudt zich dit dan tot het onderzoeksrapport van de Nederlandse Mededingings autoriteit (NMa) van 10 april 2001 <voetnoot nummer="2"/>over de economische machtspositie van Schiphol? </vraag>
      <vraag nummer="7">Deelt u de mening dat de Schiphol-directie zich kennelijk als een monopolist gedraagt, onder andere omdat zij volgens BARIN «op geen enkele wijze gehoor wil geven aan het voorstel van haar klanten»? Zo neen, waarom deelt u deze mening niet? </vraag>
      <vraag nummer="8">Deelt u de mening dat Schiphol via de tariefstelling grote invloed heeft op het economische klimaat op de luchthaven en daarin kan sturen? Deelt u de mening dat de overheid ook via het grootaandeelhouderschap kan sturen op de mainportfunctie? Zo neen, waarom deelt u deze meningen niet? </vraag>
      <vraag nummer="9">Deelt u de mening dat Schiphol de afgelopen 4 jaar inderdaad vooruit lijkt te zijn gelopen op een beursgang, omdat de beurswaarde rechtstreeks gerelateerd is aan de winstontwikkeling (en dus de tarieven)? Zo neen, waarom niet? </vraag>
      <vraag nummer="10">Deelt u de mening dat na een beursgang de winst van Schiphol waarschijnlijk verder verhoogd zal moeten worden naar een beursconform rendement, hoewel de luchtvaartmaatschappijen stellen nu al «miljarden euro’s verlies te maken»? Zal dit verlies dan nog groter worden? Zo neen, waarom niet? </vraag>
      <vraag nummer="11">Kunt u uitsluiten dat het gevolg hiervan zou kunnen zijn dat verbindingen geschrapt worden en het aanbod verschraalt? Of dat deze kosten worden afgewenteld op de consument? Zo neen, waarom niet? </vraag>
      <vraag nummer="12">Acht u het, uit concurrentieoverwegingen en daarmee het belang van de mainport, juist dat de beveiliging op Schiphol als een commerciële activiteit wordt georganiseerd, wat extra lasten met zich meebrengt voor de vliegmaatschappijen, terwijl de veiligheidsmaatregelen in andere landen daarentegen door de overheid worden betaald? </vraag>
      <noten afkomstig="vraag">
         <noot nummer="1" datum="2004-11-6" bron="Het Financieel Dagblad en de Telegraaf">Het Financieel Dagblad en de Telegraaf, 6 november 2004</noot>
         <noot nummer="2">www.NMa.nl</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Het toezicht op de luchthaventarieven vindt, onafhankelijk van de rol als aandeelhouder, door mij plaats (als minister van V&amp;W) op grond van artikel 36 Luchtvaartwet (LVW). Deze toetsing vindt, volgens vast beleid, plaats op basis van de criteria non-discriminatie, kostengerelateerdheid en transparantie. Dit zijn internationaal gangbare criteria voor de beoordeling van luchthaventarieven gebaseerd op International Civil Aviation Organisation (ICAO) aanbevelingen. Voor de mainportfunctie zijn ook concurrerende luchthaventarieven in vergelijking met andere luchthavens van belang. Uit een benchmark van de SEO (november 2003) is gebleken dat het totale pakket luchthaventarieven op Schiphol, waaronder die van de luchthavenexploitant, concurrerend zijn vergeleken met de luchthavens Londen, Parijs en Frankfurt (het totale pakket tarieven en heffingen is voor Schiphol en Frankfurt lager dan voor Parijs en Londen). Naast de hoogte van de luchthaventarieven is ook de geboden kwaliteit/capaciteit een belangrijke dimensie. Om de mainportfunctie te continueren zijn relatief grote investeringen voor de NVLS noodzakelijk geweest en zullen dat ook in de toekomst zijn. Deze komen in overleg met de luchtvaartmaatschappijen, in het bijzonder de KLM als grote hub-carrier, tot stand. De daaruit voortvloeiende kosten incl. een redelijk rendement dienen door de NVLS te kunnen worden doorberekend aan de gebruikers. Tegen deze achtergrond zal ik ook met berekking tot de tarieven van de NVLS voor 2005 een zorgvuldige afweging maken in het kader van de goedkeuringsprocedure op grond van artikel 36 LVW. De minister van Financiën beheert het aandelenkapitaal van het Rijk in de NV Luchthaven Schiphol (NVLS). Beleidsmatige aansturing via het aandeelhouderschap past niet binnen het systeem van het vennootschapsrecht. Het verdient prioriteit deze sturing te verankeren in wet- en regelgeving, zoals reeds aangegeven in de Nota Deelnemingenbeleid Rijksoverheid (TK, vergaderjaar 2001–2002, 28 165, nr. 2). Als eigenaar is er binnen de aandeelhoudersvergadering geen instrument voorhanden om de tarieven direct te beïnvloeden. </antwoord>
      <antwoord nummer="3">Neen. Zoals in het antwoord op vraag 2toegelicht worden de luchthaventarieven van de NVLS (door mij) jaarlijks getoetst op onder meer kostengerelateerdheid. Daarbij worden de kosten en opbrengsten via de tarieven voor de luchtvaartactiviteiten afzonderlijk bezien en is door mij een maximum rendement opgelegd van 4,1%. Dit is een laag rendement, dat in feite betekent dat de NVLS op de luchtvaartactiviteiten met een economisch verlies draait (een marktconform rendement ligt in dit geval in de orde van 6 à 7%). De winsten die de NVLS behaalt komen uit de commerciële, niet-luchtvaartactiviteiten (autoparkeren, kantoren, winkeltjes etc). Er kan dus niet worden gesteld dat de winst van de NVLS stijgt doordat de tarieven steeds verder worden opgeschroefd ten koste van de luchtvaartmaatschappijen. </antwoord>
      <antwoord nummer="4">Allereerst moet ik opmerken dat ik niet vooruit wil lopen op de uitkomst van mogelijke juridische procedures in relatie tot een 0% tariefsverhoging of zelfs tariefsverlaging voor het jaar 2005. Voorts merk ik op dat onzekerheid voortvloeiend uit bijvoorbeeld juridische procedures bedrijfsrisico’s zijn waar elk privaat bedrijf mee kan worden geconfronteerd, ongeacht of dit bedrijf beursgenoteerd is of niet. Nadat de NVLS de tarieven voor 2005 definitief zal hebben vastgesteld, zullen deze binnen V&amp;W zorgvuldig worden getoetst, volgens de criteria zoals in het antwoord op vraag 2en 3 aangegeven. Zonodig zal nadere informatie worden gevraagd aan de NVLS. Het niet toestaan van een kostengerelateerde tariefsverhoging zou een ingrijpende beleidswijziging betekenen voor de beoordeling van de tarieven van de NVLS. Het zal leiden tot een toename van het economisch verlies op de luchtvaartactiviteiten in 2005 (zie hiervoor het antwoord op vraag 3). Een bevriezing of verlaging van de tarieven voor het komende jaar zal naar verwachting dan ook leiden tot een winstdaling van NVLS in totaliteit. In het kader van de voorgenomen vervreemding van een minderheidsbelang in de NVLS, is een sectorspecifiek reguleringssysteem voor tarieven en voorwaarden ontwikkeld (Wijziging van de Wet Luchtvaart inzake de exploitatie van de luchthaven Schiphol, TK vergaderjaar 2004–2005, 28 074, nr. 9) dat recentelijk aan de Tweede Kamer is aangeboden. Met dit stelsel wordt duidelijkheid geschapen over de factoren die van invloed zijn op de tariefsontwikkeling voor de komende jaren. Ook dit systeem gaat uit van kostengeoriënteerde tarieven. Op dit moment lijkt het mij niet opportuun om vooruit te lopen op besluitvorming aangaande afstoting van aandelen Schiphol, aangezien dit begin 2005 onderwerp van discussie zal vormen in uw Kamer. Gegeven bovenstaande argumenten ben ik niet van mening dat de uitkomsten van eventuele juridische procedures van invloed zijn op de opportuniteit van de vervreemding van een minderheidsbelang in de NVLS. </antwoord>
      <antwoord nummer="5">Er zijn geen redenen om aan te nemen dat er thans geen sprake zou zijn van concurrerende tarieven. Zie ook het antwoord op vraag 2. </antwoord>
      <antwoord nummer="6">Ja. Op grond van artikel 36 Luchtvaartwet dient de luchthavenexploitant, te weten de NVLS, jaarlijks de tarieven vast te stellen. Volgens vast beleid wordt er vanuit V&amp;W op toegezien dat er een consultatie met de gebruikers van Schiphol wordt gehouden over de voorgenomen tariefsstijging, de investeringen en andere financiële informatie. De gebruikers kunnen hierover hun zienswijze geven. Uiteindelijk is het echter de verantwoordelijkheid van de NVLS om de tarieven vast te stellen, onder meer gebaseerd op het investeringsprogramma. In het onderzoeksrapport van de NMa van 10 april 2001 is geconcludeerd dat de NVLS voor Schiphol (op bepaalde deelmarkten) een economische machtspositie in de zin van artikel 24 Mw heeft. Op zichzelf is het hebben van een economische machtspositie niet verboden; slechts het maken van misbruik van een economische machtspositie is verboden. Door het vaststellen van kostengerelateerde tarieven met een redelijk rendement wordt het maken van misbruik van een economische machtspositie op grond van artikel 24 Mw voorkomen. </antwoord>
      <antwoord nummer="7">Ik deel de mening niet dat de NVLS zich als een monopolist zou gedragen ten aanzien van het voorstel tot een 0% tariefsverhoging. In het consultatieoverleg heeft onder meer de BARIN een dergelijk verzoek ingediend. Indien de BARIN daaraan niet tegelijkertijd consequenties verbindt ten aanzien van de dienstverlening en investeringen die in 2005 zouden kunnen vervallen, is het de vraag of dit een realistisch scenario is. Het gaat steeds om de relatie tussen tarieven en het gebodene. Daarbij geldt bovendien dat de minister van Justitie hogere eisen heeft gesteld met betrekking tot de controle van transferpassagiers per 1 december 2004, conform een EU-Verordening ter zake. Dit brengt hogere kosten voor de NVLS teweeg. Voorts dient de NVLS een hogere premie te betalen voor de verzekering tegen schade vanwege terrorisme. </antwoord>
      <antwoord nummer="8">De internationale concurrentiepositie van Schiphol en daarmee het economisch klimaat op de luchthaven wordt in niet onbelangrijke mate bepaald door de tarieven, de aangeboden capaciteit en kwaliteit van de NVLS. De tarieven van de luchthavenexploitant NVLS maken daarbij deel uit van een breder pakket tarieven en heffingen voor Schiphol, zoals de tarieven voor de luchtverkeersleidingsdienstverlening, de geluidsheffingen (GIS), maar ook tarieven van grondafhandelingsbedrijven etc. Voor wat betreft de tariefstelling van de NVLS prevaleert sturing via wet- en regelgeving, zoals ook in het antwoord op vraag 2toegelicht. De tariefstelling van de NVLS is thans onderworpen aan toezicht op grond van artikel 36 LVW, zoals geschetst in het antwoord op vraag 3. In het kader van de voorgenomen vervreemding van een minderheidsbelang in de NVLS is aan uw Kamer een voorstel voor een uitgebalanceerd reguleringssysteem aangeboden, zoals aangegeven in het antwoord op vraag 4. </antwoord>
      <antwoord nummer="9">Nee, ik deel niet de mening dat de NVLS de afgelopen 4 jaar vooruit is gelopen op een beursgang, in de zin dat ten onrechte te hoge tarieven zijn gevraagd met hogere winsten tot gevolg. Zoals in het antwoord op vraag 3 is toegelicht maakt de NVLS op de luchtvaartactiviteiten een economisch verlies. De winsten die de NVLS weet te behalen zijn niet afkomstig van de luchtvaartactiviteiten maar van commerciële, niet-luchtvaartactiviteiten (autoparkeren, kantoren, winkeltjes etc.) en verbetering van de efficiency. </antwoord>
      <antwoord nummer="10">Ten eerste wil ik opmerken, dat Schiphol thans ook een onafhankelijke onderneming is, die streeft naar waardemaximalisatie, of in uw woorden «een beurs/marktconform rendement». Wel is het mogelijk dat door het verscherpte toezicht van private partijen de onderneming gedwongen wordt «scherper aan de wind te zeilen». Deze verbetering zal NVLS echter moeten zoeken in een grotere efficiëntie en/of hogere winsten op de commerciële, niet-luchtvaartactiviteiten. Voor de luchtvaartactiviteiten kan worden verwezen naar het toekomstige (sectorspecifieke) reguleringssysteem van tarieven en voorwaarden dat in het kader van de beursgang van de NVLS is opgesteld en in het antwoord op vraag 4 aan de orde is gekomen. Het toezicht zal worden uitgeoefend door de NMa. Ook dit systeem gaat uit van kostengeoriënteerde tarieven en een redelijk rendement op de luchtvaartactiviteiten. Een eventuele stijging van de winst van de NVLS zal derhalve niet ten koste gaan van de gebruikers. </antwoord>
      <antwoord nummer="11">Zoals in het antwoord op vraag 10 is aangegeven, zal naar mijn oordeel de voorgenomen beursgang niet ten koste gaan van de luchtvaartmaatschappijen, in de zin dat de NVLS misbruik van zijn economische machtspositie zou kunnen maken via de tarieven. Ik zie dus ook niet dat het aanbod van luchtverbindingen op Schiphol als gevolg van de beursgang zou kunnen verschralen. De consument is (indirect) beschermd tegen te hoge luchthaventarieven van de NVLS door middel van de sectorspecifieke regulering van de tarieven en het toezicht van de NMa daarop dat ten behoeve van de beursgang is ontwikkeld. </antwoord>
      <antwoord nummer="12">Het Ministerie van Verkeer en Waterstaat streeft naar eerlijke spelregels in de luchtvaartmarkt en dus naar gelijke internationale concurrentievoorwaarden voor de Nederlandse luchtvaartsector en dus de mainport. Tot 2003 werd de uitvoering van de passagierscontrole als afzonderlijke activiteit door het Ministerie van Justitie via een heffing op de gebruikers gefinancierd. Sinds 2003 is de NV luchthaven Schiphol (NVLS) volledig belast met de uitvoering van de beveiliging op Schiphol. De kosten worden door de NVLS daarbij via de security service charge, als onderdeel van de havengelden, verhaald op de gebruikers. Sindsdien zijn de kosten die worden doorberekend aan de gebruikers gedaald, uitgaande van hetzelfde niveau van dienstverlening. Zo heeft de NVLS als commercieel bedrijf de mogelijkheid tot verrekening van BTW, dat tot lagere kosten en daarmee tot lagere luchthaventarieven voor de luchtvaartmaatschappijen heeft geleid. Ook heeft de NVLS een grotere kostenefficiency weten te realiseren bij het uitvoeren van deze activiteiten. Los van de vraag of het wenselijk is dat een privaat bedrijf met de uitvoering van de beveiligingsactiviteiten wordt belast, kan aan de orde worden gesteld of en in hoeverre dergelijke activiteiten direct door de overheid moeten worden gefinancierd. In dit licht kan ook de vraag worden gesteld in hoeverre het overheidsbeleid en de wijze van financiering de concurrentieverhoudingen tussen luchthavens in Europa verstoort. Inzake de kosten van de beveiliging loopt momenteel een studie van de EU naar de omvang en wijze van doorberekening waarvan de verwachting is dat de resultaten binnenkort gepubliceerd zullen worden. Naast dit onderzoek van de EU wordt op dit moment in opdracht van het Ministerie van Verkeer en Waterstaat onderzoek gedaan door middel van benchmarks naar de overheidsinvloed op de kostenniveaus van de luchtvaartsector in Nederland en een aantal andere Europese landen. Eén van deze benchmarks richt zich op security en grensbewaking op luchthavens. Op basis van de conclusies van beide onderzoeken zal in overleg met andere departementen bezien worden of hier beleidsconsequenties, gericht op een versterking van het level playing field, aan verbonden moeten worden. </antwoord>
      <noten afkomstig="antwoord"/>
   </antwoorden>
</kvr>
