<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Baalen, Boekestijn en Ten Broeke (allen VVD) aan de ministers van Buitenlandse Zaken en voor Ontwikkelingssamenwerking over de toenemende invloed van de radicale islam in Bosnië-Hercegovina. (Ingezonden 22 maart 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27758
</item>
         <item attribuut="Inhoud">Vragen naar aanleiding van artikelen in Trouw van 13 en 15 maart 2007 over de opmars van de radicale islam in Bosnië-Herzegovina. Vragenstellers verwijzen in dit verband ook naar de antwoorden op eerdere vragen over de afbraak van het cultureel erfgoed op de Balkan (Aanhangsels Handelingen II, 2000-2001, nr. 24). Gevraagd wordt om aan te sturen op een gemeenschappelijk beleid van de EU ten opzichte van deze potentiële kandidaat-lidstaat.</item>
         <item attribuut="Rubriek">Cultuur en taal (Overig) Internationale betrekkingen (Overig)</item>
         <item attribuut="Trefwoorden">Bosnië-Herzegovina Godsdiensten</item>
         <item attribuut="Vindplaats">Kamervragen met antwoord 2006-2007, nr. 1205, Tweede Kamer</item>
         <item attribuut="Vraagnr_bij_indiening">2060710100</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Van Baalen</persoon>
            <persoon partij="VVD">Boekestijn</persoon>
            <persoon partij="VVD">Ten Broeke</persoon>
         </item>
         <item attribuut="Datum_reaktie">2007-04-06</item>
         <item attribuut="Datum_indiening">2007-03-22</item>
         <item attribuut="Document-id">KVR27758</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2553" allpagenumbers="2553 2554" vetnummer="2060710100" code="0607tkkvr1205" lopendefooter="Tweede Kamer, vergaderjaar 2006–2007, Aanhangsel" filenaam="KVR27758" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1205" onderwerp="" indiendatum="2007-03-22">
         <vrager partij="VVD" oorsprong="parlement">Van Baalen</vrager>
         <vrager partij="VVD" oorsprong="parlement">Boekestijn</vrager>
         <vrager partij="VVD" oorsprong="parlement">Ten Broeke</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2007-04-6">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het opiniestuk «Niemand maakt zich druk over radicalisering Bosnië» van professor De Graaff en het artikel «Bosnische politie waarschuwt voor radicale moslims»? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich eerdere schriftelijke Kamervragen over de afbraak van cultureel erfgoed op de Balkan, waarbij ook gewag werd gemaakt van Saoedische, dus radicaal-islamitische invloed in dat gebied? <voetnoot nummer="2"/>
      </vraag>
      <vraag nummer="3">Is het waar dat in Bosnië-Hercegovina sprake is van een opmars van de radicale islam, waarbij de aanwezigheid van radicaal-islamitische (oud)strijders en de wahhabitische, eveneens radicaal-islamitische invloed vanuit Saoedi-Arabië dat veel geld heeft gestoken in de wederopbouw van Bosnië-Hercegovina, leiden tot een toenemende druk op Bosnische moslims, die traditioneel een meer gematigde vorm van de islam aanhangen? </vraag>
      <vraag nummer="4">Heeft deze tegenstelling op diverse plaatsen in Bosnië-Hercegovina reeds geleid tot conflicten over het gebruik van moskeeën, tot dreigementen en tot vechtpartijen? </vraag>
      <vraag nummer="5">Heeft Bosnië-Hercegovina zich aldus ook ontwikkeld tot een gebied waar islamititische jihad-strijders onder meer afkomstig uit Tsjetsjenië kunnen recupereren, waarvandaan de islamitische strijd in andere delen van de wereld wordt gefinancierd en waar wapentransacties ten behoeve van de islamitische strijd worden georganiseerd? </vraag>
      <vraag nummer="6">Is het waar dat plekken in Bosnië-Hercegovina waar wahhabieten het voor het zeggen hebben, moslims uit Oostenrijk, Duitsland en Nederland aantrekken? Zo ja, wat kan in dat opzicht worden gemeld over Nederlandse islamitische jongeren in Bosnië-Hercegovina? </vraag>
      <vraag nummer="7">Kunnen radicaal-islamitische organisaties gebruik maken van ontwikkelingssamenwerkingsgelden uit Nederland en is dit in het verleden ook gebeurd? Zijn Nederlandse projecten ten behoeve van «goed bestuur» mede gericht op het tegengaan van radicale invloeden in de Bosnische samenleving? </vraag>
      <vraag nummer="8">Bent u bereid om aan te sturen op een gemeenschappelijk beleid van de Europese Unie ten opzichte van Bosnië-Hercegovina, een potentiele kandidaat-lidstaat, dat erop is gericht de radicaal-islamitische invloed in dat land terug te dringen en het gebruik ervan voor het faciliteren van jihadisme elders, krachtig tegen te gaan? </vraag>
      <noten afkomstig="vraag">
         <noot nummer="1" datum="2007-03-13" bron="Trouw, 15 maart 2007 en Trouw">Trouw, 15 maart 2007 en Trouw, 13 maart 2007</noot>
         <noot nummer="2" documenttype="Kamervragen" documentnummer="24" documentjaargang="2000-2001">Aanhangsel Handelingen, nr. 24, vergaderjaar 2000–2001.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Van een opmars van de radicale islam in Bosnië-Herzegovina is, volgens ons ter beschikking staande informatie, geen sprake. Wel proberen reeds sinds het begin van de Bosnische burgeroorlog moslimfundamentalistische organisaties voet aan de grond te krijgen in Bosnië-Herzegovina. Na het beëindigen van de oorlog in 1995 zijn verschillende organisaties, mede door internationale druk, verboden vanwege vermeende banden met terroristische netwerken. Het overgrote deel van de Bosnische Moslims hangt een gematigde, Europese vorm van islam aan. De door radicaal islamitische organisaties nagestreefde fundamentalistische belevingen van de islam vinden daarom over het algemeen weinig weerklank onder de bevolking. </antwoord>
      <antwoord nummer="4">Er heeft zich een aantal incidenten voorgedaan rond enkele moskeeën in Bosnië-Herzegovina. Dit heeft geresulteerd in een reactie van de Bosnische moslimleiding die stelling heeft genomen tegen concurrerende, meer fundamentalistisch georiënteerde, islamitische stromingen. </antwoord>
      <antwoord nummer="5">Er zijn aanwijzingen dat Bosnische criminele netwerken contacten onderhouden met radicale islamitische netwerken op de Balkan. Mede om deze reden is in Bosnië-Herzegovina een speciale commissie voor de herziening van staatsburgerschappen ingesteld. Deze controleert het naturalisatieproces van zo’n 1500 personen die tussen 1991 en 2000 tot Bosniër zijn genaturaliseerd. Het betreft deels oud-mujahedeen die actief waren in de oorlog. Deze commissie heeft onlangs voorgesteld de naturalisatie van een paar honderd personen terug te draaien. </antwoord>
      <antwoord nummer="6">Er bestaan enkele kleine islamitische gemeenschappen in Bosnië-Herzegovina waar de overheidscontrole bemoeilijkt wordt door met name de afgelegen ligging. Bosnische moslims afkomstig uit de diaspora, en dus ook uit Nederland, kunnen vrijelijk reizen naar Bosnië-Herzegovina. Ik beschik niet over informatie over reizen van uit Nederland afkomstige jongeren naar dergelijke gemeenschappen. </antwoord>
      <antwoord nummer="7">Wij beschikken niet over informatie die wijst op gebruik door, als zodanig bekende, radicaal-islamitische organisaties in Bosnië van Nederlands ontwikkelingsgeld. Nederlandse activiteiten zijn onder meer gericht op ondersteuning van de Bosnische autoriteiten bij de hervorming van het openbaar bestuur en het justitieapparaat en bij economische ontwikkeling. Dit draagt onder andere bij aan het voorkomen van het ontstaan van vrijplaatsen voor netwerken die terrorisme en daaraan gerelateerde delicten, zoals wapenhandel en financiële criminaliteit, ondersteunen. Nederland neemt voorts actief deel aan de politiemissie EUPM en de troepenmacht EUFOR, die soortgelijke activiteiten uitvoeren. </antwoord>
      <antwoord nummer="8">Nederland steunt de door de EU in 2005 aangenomen algemene strategie met daarbij horend gedetailleerd actieplan ter bestrijding van radicalisering en rekrutering van terroristen. Hieraan wordt thans actief uitvoering gegeven. Verder is de bestrijding van terrorisme als aandachtspunt opgenomen binnen het Stabilisatie- en Associatieproces met Bosnië-Herzegovina. De Europese Commissie ondersteunt daarom activiteiten binnen de Westelijke Balkan die mede verband houden met terrorismebestrijding, zoals de hervorming van het politie- en justitieapparaat en grensbewaking. Daarbij wordt goed samengewerkt met de nationale politiedienst SIPA en de inlichtingendienst OSA. Deze inspanningen dragen er aan bij de overheidscapaciteit op het gebied van terrorismebestrijding te versterken. Daarnaast houden ook EUPM en EUFOR zich respectievelijk bezig met de versterking van de politiediensten en met terrorismebestrijding. </antwoord>
      <noten afkomstig="antwoord"/>
   </antwoorden>
</kvr>
