<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Haersma Buma en Van Vroonhoven-Kok (beiden CDA) aan de staatssecretaris van Justitie over toevoeging van een advocaat bij beslag op rekeningen. (Ingezonden 18 december 2007);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30923
</item>
         <item attribuut="Inhoud">Door beslaglegging op de rekening van W.H. kan de betrokkene aanspraak maken op een toegevoegde door de overheid betaalde advocaat. De toevoeging zou alsnog op de betrokkene verhaald moeten worden.</item>
         <item attribuut="Rubriek">Strafrecht en strafprocesrecht (Rechtsbijstand in strafzaken) Strafrecht en strafprocesrecht (Vervolging)</item>
         <item attribuut="Trefwoorden">Rechtshulp Strafvervolging</item>
         <item attribuut="Vindplaats">Kamervragen met antwoord 2007-2008, nr. 1367, Tweede Kamer</item>
         <item attribuut="Vraagnr_bij_indiening">2070806880</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma Buma Van Vroonhoven-Kok</persoon>
         </item>
         <item attribuut="Datum_reaktie">2008-02-15</item>
         <item attribuut="Datum_indiening">2007-12-18</item>
         <item attribuut="Document-id">KVR30923</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2931" allpagenumbers="2931 2932" vetnummer="2070806880" code="0708tkkvr1367" lopendefooter="Tweede Kamer, vergaderjaar 2007–2008, Aanhangsel" filenaam="KVR30923" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1367" onderwerp="" indiendatum="2007-12-18">
         <vrager partij="CDA" oorsprong="parlement">Van Haersma Buma Van Vroonhoven-Kok</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="15 februari 2008), zie ook Aanhangsel Handelingen nr. 1054, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat W.H. aanspraak kan maken op een toegevoegde door de overheid betaalde advocaat? <voetnoot nummer="1"/>
      </vraag>
      <vraag nummer="2">Is het waar dat de oorzaak is gelegen in het feit dat beslag is gelegd op de rekeningen van betrokkene? </vraag>
      <vraag nummer="3">Hoe verhoudt zich dit tot de algemene regel dat beslag, bijvoorbeeld in geval van faillissement, geen reden is voor aanspraak op een toevoeging? </vraag>
      <vraag nummer="4">Wordt in een geval als hier aan de orde het geld voor de toevoeging alsnog op de betrokkene verhaald wanneer het beslag wordt opgeheven of als anderszins blijkt dat betrokkene kan beschikken over geld? </vraag>
      <noten afkomstig="vraag">
         <noot nummer="1" datum="2007-12-17" bron="De Pers">De Pers, 17 december 2007</noot>
      </noten>
   </vragen>
   <antwoorden aantal="3">
      <antwoord nummer="1 en 2">Op grond van artikel 7, tweede lid, onderdeel a van de Wet op de rechtsbijstand zijn de raden voor rechtsbijstand belast met het nemen van besluiten op aanvragen voor gesubsidieerde rechtsbijstand én die op het verlenen van toevoegingen. Ter borging van de vertrouwelijkheid van de relatie tussen rechtzoekende en degene die rechtsbijstand verlenen, is in artikel 9, derde lid van de Wet op de rechtsbijstand vastgelegd dat de raden geen inlichtingen mogen verstrekken aan de Minister die tot individuele rechtzoekenden herleidbaar zijn. In algemene zin kan ik u berichten dat in de gevallen waarin krachtens het Wetboek van Strafvordering of het Wetboek van Strafrecht aan de verdachte op last van de rechter een raadsman wordt toegevoegd, de draagkracht van de rechtzoekende niet van belang is. Dit wordt specifiek geregeld in artikel 43 van de Wet op de rechtsbijstand. Hierbij gaat het hoofdzakelijk om gevallen waarin de vrijheid van een rechtzoekende is ontnomen op grond van een wettelijke maatregel zoals het bevel of de vordering tot bewaring of gevangenneming. Met deze regeling beoogt de wetgever te waarborgen dat in dergelijke kwetsbare situaties de verdachte toegang heeft tot adequate onafhankelijke rechtsbijstand. In deze gevallen komt aan de raad voor rechtsbijstand derhalve geen beslissingsbevoegdheid toe. </antwoord>
      <antwoord nummer="3">In civiele zaken heeft de raad voor rechtsbijstand in het algemeen de exclusieve bevoegdheid om te beslissen over de verlening van gesubsidieerde rechtsbijstand. Naast de draagkracht van de rechtzoekende beoordeelt de raad of de zaak voldoet aan de inhoudelijke criteria die de Wet op de rechtsbijstand stelt aan de gegrondheid en het belang van de zaak. In zaken waar het gaat om betalingsregelingen, kwijtscheldingen en faillissementen wordt de aanvraag voor een toevoeging veelal afgewezen vanwege het feit dat het belang geen juridische deskundigheid vereist dan wel er sprake is van een voorliggende voorziening (zoals schuldhulpverlening). Zoals ik bij de voorgaande beantwoording al opmerkte, heeft de raad geen beslissingsbevoegdheid in die gevallen waarin krachtens het Wetboek van Strafvordering de rechter een ambtshalve last verstrekt aan de raden tot toevoeging van een raadsman. Hierbij speelt geen rol of er sprake is van een beslag op de rekeningen van de verdachte. </antwoord>
      <antwoord nummer="4">In geval er sprake is van een raadsman die krachtens het Wetboek van Strafvordering op last van de rechter aan de verdachte is toegevoegd, is de rechtsbijstand ingevolge artikel 43, eerste lid van de Wet op de rechtsbijstand kosteloos. In deze gevallen bestaat er geen bevoegdheid voor de raad voor rechtsbijstand om de kosten voor de toevoeging te verhalen op de betrokkene. Ik licht dit kort toe. Bij de verdediging in strafzaken staat de bescherming van de individuele rechten en vrijheden van de verdachte burger tegenover de vervolgende overheid centraal. Het voorzien in adequate onafhankelijke rechtsbijstand bij een strafrechtelijke vervolging betreft dan ook een fundamenteel beginsel van behoorlijke rechtspraak, zoals onder meer is vastgelegd in de artikelen 14 van het Internationaal verdrag inzake burgerrechten en politieke rechten (IVBPR) en 6 van het Europees Verdrag tot bescherming van de Rechten van de Mens en de fundamentele vrijheden (EVRM). In dergelijke kwetsbare situaties waarin zware, ingrijpende maatregelen door de overheid worden opgelegd of dreigen te worden opgelegd, is de wetgever verplicht om uitoefening van het recht op gesubsidieerde rechtsbijstand voor een ieder mogelijk te maken. Daarbij volgt uit jurisprudentie van het EHRM dat met name in het geval van vrijheidsontneming de belangen van een behoorlijke rechtspleging kunnen nopen tot een recht op kosteloze rechtsbijstand. Ik ben voornemens te laten verkennen of er desondanks toch mogelijkheden zijn om alsnog de kosten van rechtsbijstand op vermogende verdachten – ingeval van een ambtshalve last tot toevoeging van een raadsman in een strafzaak – te verhalen. Gelet op het belang van een effectieve en efficiënte invordering van deze kosten zal daarbij als uitgangspunt worden gehanteerd op welke wijze aansluiting mag en kan worden gezocht bij reeds bestaande strafrechtelijke ontneming- en verhaalsregelingen. </antwoord>
      <noten afkomstig="antwoord"/>
   </antwoorden>
</kvr>
