<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over rendition en eventueel gebruik van het Nederlandse luchtruim. (Ingezonden 2 mei 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25756
</item>
         <item attribuut="Inhoud">Vragen naar aanleiding van rapport van Secretaris-Generaal Terry Davies van de Raad van Europa over gebruik van het luchtruim van lidstaten van de EU (inclusief Nederland) voor overbrenging door VS van verdachten. Davies stelt dat de VS met de geheime vluchten doelbewust wettelijk gedefinieerde procedures zoals uitzetting en overdracht van personen negeren. Indiener vermoedt dat de de Amerikaanse minister van buitenlandse zaken, Rice, een andere definitie van het begrip 'rendition' (overbrenging van personen) hanteert dan Davies. Indiener herinnert minister Bot (BuZa) aan een antwoord op vragen over de uitzetting van een Syriër (Aanhangsel van de Handelingen 2005-2006, nr. 1268), waarin minister Bot zegt dat hij 'niet uitsluit dat het Nederlands luchtruim gebruikt wordt door de autoriteiten van de VS om mensen te vervoeren'.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Internationale betrekkingen (Algemeen) Staats- en bestuursrecht (Grondrechten) Strafrecht en strafprocesrecht (Overig) Verkeer, vervoer en waterstaat (Luchtvaart)</item>
         <item attribuut="Trefwoorden">Gedetineerden Internationaal strafrecht Luchtvaart Mensenrechten Verenigde Staten</item>
         <item attribuut="Vindplaats">Kamervragen met antwoord 2005-2006, nr. 1604, Tweede Kamer</item>
         <item attribuut="Vraagnr_bij_indiening">2050612720</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2006-06-07</item>
         <item attribuut="Datum_indiening">2006-05-02</item>
         <item attribuut="Document-id">KVR25756</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3421" allpagenumbers="3421 3422" vetnummer="2050612720" code="0506tkkvr1604" lopendefooter="Tweede Kamer, vergaderjaar 2005–2006, Aanhangsel" filenaam="KVR25756" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1604" onderwerp="" indiendatum="2006-05-2">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-06-7">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de ministers van Justitie en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de stelling van de Secretaris-Generaal van de Raad van Europa, de heer Terry Davies, dat onder «rendition» doorgaans wordt begrepen «de overdracht van een persoon van de ene jurisdictie naar de andere, buiten het raamwerk van wettelijk gedefinieerde procedures zoals uitzetting, deportatie of overdracht van veroordeelde personen, en mogelijk met het risico dat zij onderworpen worden aan marteling of onmenselijke en onwaardige behandeling»? <voetnoot nummer="1"/>
      </vraag>
      <vraag nummer="2">Deelt u deze definitie van «rendition» van de Secretaris-Generaal van de Raad van Europa? Zo neen, waarom niet? </vraag>
      <vraag nummer="3" voetnoot="2">Heeft u reden om aan te nemen dat de Amerikaanse minister van Buitenlandse Zaken, mevrouw Condoleezza Rice, een andere definitie hanteert voor het begrip «rendition»? Zo ja, waarop baseert u dat? Zo neen, deelt u haar stelling «rendition saves lives»? <voetnoot nummer="2"/>
      </vraag>
      <vraag nummer="4" voetnoot="3">Deelt u de mening van de Secretaris-Generaal van de Raad van Europa dat de Europese Conventie voor de Rechten van de Mens ook geschonden kan worden door het nalaten van actief optreden? <voetnoot nummer="3"/>Zo neen, waarom niet? </vraag>
      <vraag nummer="5">Heeft u, naar aanleiding van uw antwoord van 13 april 2006 op vraag 3 over de uitzetting van een Syriër door de Verenigde Staten via Schiphol dat u niet uitsluit dat het Nederlands luchtruim gebruikt wordt door de autoriteiten van de Verenigde Staten om mensen te vervoeren, reden om zeker te weten dat dit nooit vervoer voor rendition betreft? Zo ja, waarop baseert u deze zekerheid? Zo neen, welke maatregelen zult u treffen om het Europees Verdrag voor de Rechten van de Mens (EVRM) niet te schenden door nalatigheid? </vraag>
      <noten afkomstig="vraag">
         <noot nummer="4"/>
         <noot nummer="1">Secretary General’s report under Article 52 ECHR on the question of secret detention and transport of detainees suspected of terrorist acts, notably by or at the instigation of foreign agencies. (SG/Inf (2006)</noot>
         <noot nummer="5" datum="2006-02-28" bron="">, 28 februari 2006, paragraaf 22</noot>
         <noot nummer="2" datum="2005-12-5" bron="www.timesonline.co.uk : Condoleezza Rice’s full statement" titel="Renditions save lives">www.timesonline.co.uk «Renditions save lives»: Condoleezza Rice’s full statement, 5 december 2005</noot>
         <noot nummer="3">Zie voetnoot, paragraaf 20</noot>
         <noot nummer="4" documenttype="Kamervragen" documentnummer="1268" documentpagina="2701">Aanhangsel Handelingen, nr. 1268, pag. 2701.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Er bestaat geen internationaal erkende juridische definitie van het begrip «rendition», zoals ook de «European Commission for Democracy through Law» (de zogenaamde «Venice Commission») van de Raad van Europa onlangs in een opinie aangaf. Ook de Amerikaanse autoriteiten gebruiken geen vaste definitie voor de term. In het Amerikaanse recht is «rendition» veeleer een verzamelterm voor allerlei feitelijke overdrachten van een persoon of goed aan een andere jurisdictie. Wanneer een dergelijk overdracht geschiedt buiten het raamwerk van wettelijk gedefinieerde procedures wordt gesproken van «extraordinary rendition». Het Nederlandse standpunt terzake is dat het oppakken en overbrengen van personen zonder enige justitiële tussenkomst en rechterlijke procedures onder alle omstandigheden onaanvaardbaar is. Marteling en onmenselijke en vernederende behandeling en bestraffing worden uiteraard eveneens verworpen door Nederland. Hetgeen de Secretaris-Generaal van de Raad van Europa dus als «rendition» omschrijft, wordt derhalve door Nederlandse regering veroordeeld. Het moge evenwel duidelijk zijn dat andere omschrijvingen van het begrip «rendition» evengoed opgeld kunnen doen. Voor zover mevrouw Rice met haar stelling «rendition saves lives» bedoelde te zeggen dat internationale samenwerking in de strijd tegen terrorisme de kans op aanslagen en (dodelijke) slachtoffers verkleint, wordt deze stelling door mij vanzelfsprekend gedeeld. Dat laat geheel onverlet dat bij die samenwerking de rechten van de mens te allen tijde dienen te worden gerespecteerd. </antwoord>
      <antwoord nummer="4">Ja. In zijn rechtspraak heeft het Europees Hof voor de Rechten van de Mens vastgesteld dat Staten niet slechts verplicht zijn om ongeoorloofde inbreuken op EVRM-rechten achterwege te laten (negatieve verplichting), maar ook onder bepaalde omstandigheden de verplichting kunnen hebben om ervoor zorg te dragen – door middel van bijvoorbeeld regulering en toezicht – dat derden niet dergelijke inbreuken plegen (positieve verplichting). </antwoord>
      <antwoord nummer="5">Uitzetting is de gedwongen verwijdering door een staat van zijn grondgebied van een vreemdeling die geen rechtmatig verblijf heeft, naar de staat van herkomst of een derde staat waar toelating van betrokkene is gewaarborgd. Deze personen zijn, anders dan bij uitleveringen het geval is, geen onderwerp van strafrechtelijke vervolging. Uitlevering is de gedwongen overbrenging door een staat van een persoon naar het grondgebied van een andere staat voor het uitsluitende doel van een strafvervolging of de tenuitvoerlegging van een strafvonnis, waarmee de overbrengende staat uitdrukkelijk heeft ingestemd. Zoals in antwoorden op eerdere kamervragen is aangegeven, kunnen de Verenigde Staten gebruik maken van het Nederlandse luchtruim voor de doorreis van personen die met het oog op hun uitlevering resp. hun verwijdering, mits aan de voorwaarden van respectievelijk het bilaterale uitleveringsverdrag tussen Nederland en de Verenigde Staten (1980) of de bepalingen van annex 9 van het Verdrag van Chicago is voldaan. De regering heeft geen reden aan te nemen dat de Verenigde Staten deze bepalingen niet naleven. In het in vraag 5 aangehaalde antwoord van de regering op de vragen inzake de uitzetting van een Syriër is duidelijk aangegeven dat sprake was van een communicatiestoornis. </antwoord>
      <noten afkomstig="antwoord"/>
   </antwoorden>
</kvr>
