<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Balkenende, De Haan en Wijn (allen CDA) aan de minister en staatssecretaris van Financiën over de tegemoetkoming in de kosten van het MKB bij de invoering van de Euro. (Ingezonden 8 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8058
</item>
         <item attribuut="Inhoud">Vragen betreffen winst die De Nederlandsche Bank (DNB) boekt bij de omwisseling van guldens naar Euro en een gereserveerde tegemoetkoming aan het MKB i.v.m. invoering van de Euro. Aanvulling op eerdere Kamervragen over dit onderwerp (Aanhangsel Handelingen nr. 76, Vergaderjaar 1998-1999).</item>
         <item attribuut="Rubriek">Bedrijfsleven en industrie (Midden- en kleinbedrijf) Geld (Betalingsverkeer) Geld (Wisselkoersen / valuta)</item>
         <item attribuut="Trefwoorden">EMS Midden- en kleinbedrijf</item>
         <item attribuut="Vindplaats">Kamervragen met antwoord 1998-1999, nr. 227, Tweede Kamer</item>
         <item attribuut="Vraagnr_bij_indiening">2989901400</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Balkenende</persoon>
            <persoon partij="CDA">De Haan</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">1998-10-27</item>
         <item attribuut="Datum_indiening">1998-10-08</item>
         <item attribuut="Document-id">KVR8058</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="459" allpagenumbers="459 460" vetnummer="2989901400" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8058" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="227" onderwerp="" indiendatum="1998-10-8">
         <vrager partij="CDA" oorsprong="parlement">Balkenende</vrager>
         <vrager partij="CDA" oorsprong="parlement">De Haan</vrager>
         <vrager partij="CDA" oorsprong="parlement">Wijn</vrager>
         <vraagt-aan>en Wijn (allen CDA) aan de minister en staatssecretaris van Financiën</vraagt-aan>
      </vraagdata>
      <antwoorddata antwoorddatum="27 oktober 1998) 1, 2 en 4 Munten De Nederlandse Staat heeft sedert 1948 in totaal 6 miljard munten in circulatie gebracht met een totale waarde van NLG 2,7 miljard. Aangezien de Rijksbegroting met een kasstelsel werkt, wordt het in circulatie brengen van munten op de begroting beschouwd als een inkomstenpost voor de overheid">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Zal De Nederlandsche Bank (DNB) winst boeken op de omwisseling van gulden naar Euro? Ligt het immers voor de hand dat een substantieel bedrag aan guldens nooit opgevraagd zal worden bijvoorbeeld aan wisselgeld voor buitenlandse toeristen en in Nederland zoekgeraakt kleingeld? <voetnoot nummer="1"/>
      </vraag>
      <vraag nummer="2">Zo ja, zijn hierover reeds concrete cijfers voorhanden? Zo neen, bent u bereid hier zo spoedig mogelijk duidelijkheid over te verschaffen? </vraag>
      <vraag nummer="3" voetnoot="2">In hoeverre dekt het bedrag van 180 miljoen dat de periode 1999 tot en met 2001 door de regering is gereserveerd voor een tijdelijke tegemoetkoming aan het MKB in verband met de kosten die zullen optreden bij invoering van de Euro <voetnoot nummer="2"/>de totale kosten die het MKB zal maken? </vraag>
      <vraag nummer="4">In hoeverre is het mogelijk het eventueel bij DNB vrij te komen bedrag in te zetten om het bedrag van 180 miljoen voor het MKB substantieel te verhogen? </vraag>
      <noten afkomstig="vraag">
         <noot nummer="1" datum="1998-09-29" bron="Zie ook Aanhangsel Handelingen nr. 76, Vergaderjaar 1998-1999">Zie ook Aanhangsel Handelingen nr. 76, Vergaderjaar 1998-1999, 29 september 1998</noot>
         <noot nummer="2" datum="1998-09-17" bron="Schriftelijk antwoord op vraag van het lid De Hoop Scheffer (CDA) tijdens de Algemene Politieke Beschouwingen">Schriftelijk antwoord op vraag van het lid De Hoop Scheffer (CDA) tijdens de Algemene Politieke Beschouwingen, 17 september 1998</noot>
      </noten>
   </vragen>
   <antwoorden aantal="2">
      <antwoord nummer="1, 2 en 4" voetnoot="1">Munten De Nederlandse Staat heeft sedert 1948 in totaal 6 miljard munten in circulatie gebracht met een totale waarde van NLG 2,7 miljard. Aangezien de Rijksbegroting met een kasstelsel werkt, wordt het in circulatie brengen van munten op de begroting beschouwd als een inkomstenpost voor de overheid <voetnoot nummer="1"/>. Dit wordt tot uitdrukking gebracht op de begroting van Financiën (IXB) in het begrotingsartikel «toename munten in circulatie». In de laatste 4 jaren werd op deze post tussen de NLG 12 miljoen en NLG 56 miljoen per jaar gerealiseerd. Aangezien de uitgifte van munten in de begroting beschouwd wordt als inkomsten en het innemen van munten als uitgaven, heeft de Nederlandse Staat het financiële voordeel van het versterf al genoten op het moment van uitgifte van de munten. Bij de omschakeling naar de euro moeten de guldens die retour komen als uitgaven worden beschouwd, die worden gecompenseerd door inkomsten i.v.m. de uitgifte van euromunten. Aangezien ervan wordt uitgegaan, dat de waarde van de guldensmunten die worden ingenomen en de waarde van de euromunten die worden uitgegeven gelijk zijn, resteert per saldo een neutraal effect; m.a.w. de Nederlandse Staat realiseert in 2002 geen voordeel door het versterf van munten. Bankbiljetten Aangezien DNB als N.V. opereert, wordt de uitgifte van bankbiljetten door DNB niet beschouwd als inkomsten, doch resulteert dit in een toename in de DNB-balanspost bankbiljetten in circulatie (ultimo 1997 bedroeg deze NLG 39 miljard). DNB realiseert pas een voordeel uit het versterf van bankbiljetten, 10 jaar nadat een model bankbiljet buiten omloop is gesteld. Ofschoon de dan nog uitstaande bankbiljetten op dat moment nog gedurende 20 jaar kunnen worden ingeleverd bij DNB, wordt de passiva post op de balans «bankbiljetten in circulatie» verminderd met het niet teruggekeerde bedrag aan biljetten; tegelijkertijd neemt de winst van DNB met hetzelfde bedrag toe. Het grootste deel van deze winst wordt aan de Nederlandse Staat, als enige aandeelhouder, uitgekeerd. Bij de omschakeling in 2002 naar de euro, worden alle Nederlandse guldensbiljetten buiten omloop gesteld en vervangen door euro-biljetten. Het buiten omloop stellen van guldensbiljetten is evenwel niet uniek; alle modellen worden na verloop van tijd buiten omloop gesteld, hetgeen 10 jaar later in een winstuitkering resulteert. Het enige wat de invoering van de euro bewerkstelligt is dat de winst uit versterf in één keer geconcentreerd wordt gerealiseerd. Krachtens de huidige Nederlandse systematiek zou dit betekenen dat de Nederlandse Staat in 2012 een winstuitkering van DNB zou kunnen verwachten die anders eveneens, zij het meer gespreid, zou zijn gerealiseerd. Conclusie De omschakeling op de euro levert noch de Nederlandse Staat noch DNB in 2002 een positieve kasopbrengst op uit hoofde van het versterf van guldensmunten en bankbiljetten. De kasopbrengst van de guldensmunten is door de Nederlandse Staat reeds gedurende de afgelopen 50 jaar gerealiseerd. De opbrengst uit het versterf van de guldensbiljetten volgt pas in 2012, en zou ook zonder de invoering van de euro gerealiseerd worden, zij het niet geconcentreerd in 2012 maar gespreid over een bredere tijdsspanne. </antwoord>
      <antwoord nummer="3">De voorgenomen tegemoetkoming moet in samenhang worden bezien met het feit dat de invoering van de euro ook baten met zich meebrengt. Terwijl kosten eenmalig zijn, zijn baten als gevolg van de invoering van de euro jaarlijks terugkerend, waardoor ook voor het MKB de invoering van de euro een goede zaak is waarbij de gecumuleerde baten de eenmalig optredende kosten overstijgen. Feit is wel dat over het algemeen het kleinbedrijf bij de introductie van de euro een relatief minder gunstige kosten/baten balans kent. De terugverdientermijnen voor deze groep zijn over het algemeen minder kort dan voor het midden- en grootbedrijf, overigens mede afhankelijk van tal van specifieke factoren zoals sector, klantgerichtheid en mate van internationaal opereren. Op mijn departement wordt nu bezien op welke wijze invulling gegeven kan worden aan een fiscale tegemoetkoming aan deze groep. Vooruitlopend hierop heb ik een reservering gemaakt in de begrotingsvoorbereiding van 3 maal NLG 60 miljoen in de jaren 1999, 2000, 2001. Dit bedrag, dat is gereserveerd ten behoeve van een tegemoetkoming in de eurokosten van het MKB, dekt die totale kosten ten dele. </antwoord>
      <noten afkomstig="antwoord">
         <noot nummer="1">Overigens is deze inkomstenpost niet relevant voor het financieringstekort. Er mogen geen uitgaven mee gedaan worden, omdat bij deze inkomsten tegelijkertijd een schuld aan het publiek ontstaat. Het financiële voordeel van de Staat ligt slechts in het feit dat dit gedeelte van de schuld niet rentedragend is. De toename van munten in circulatie vindt ook zijn weerslag in de Staatsbalans, die jaarlijks in de Miljoenennota wordt opgenomen</noot>
      </noten>
   </antwoorden>
</kvr>
