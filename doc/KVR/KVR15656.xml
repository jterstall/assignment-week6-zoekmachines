<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Niederer (VVD) aan de minister van Verkeer en Waterstaat over mobiel bellen in het treinverkeer. (Ingezonden 11 april 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15656
</item>
         <item attribuut="Inhoud">Vragen over berichten als zou het personeel van de NS de regels omtrent hands-free bellen 'op grote schaal' negeren.</item>
         <item attribuut="Rubriek">Communicatie, media en informatievoorziening (Telecommunicatie) Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Mobiele telefonie Spoorwegen Verkeersveiligheid</item>
         <item attribuut="Vindplaats">Kamervragen met antwoord 2001-2002, nr. 1139, Tweede Kamer</item>
         <item attribuut="Vraagnr_bij_indiening">2010209140</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Niederer</persoon>
         </item>
         <item attribuut="Datum_reaktie">2002-05-17</item>
         <item attribuut="Datum_indiening">2002-04-11</item>
         <item attribuut="Document-id">KVR15656</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2407" allpagenumbers="2407 2408" vetnummer="2010209140" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15656" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1139" onderwerp="" indiendatum="2002-04-11">
         <vrager partij="VVD" oorsprong="parlement">Niederer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-05-17">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het artikel «NS-ers negeren de regels op grote schaal»? <voetnoot nummer="1"/>
      </vraag>
      <vraag nummer="2">Kunt u aangeven of het waar is dat vorig jaar november een zwaar ongeluk is gebeurd op het emplacement van Amsterdam tussen een lege reizigerstrein en een lege goederentrein, omdat de machinist van de reizigerstrein een gesprek had op zijn mobiele telefoon? </vraag>
      <vraag nummer="3">Kunt u aangeven hoe de regels van de NS luiden over mobiel bellen door machinisten? Zijn er vergelijkbare regels bij andere vervoersondernemingen? </vraag>
      <vraag nummer="4">Bent u van mening dat machinisten, indien bellen noodzakelijk is, net als bepaalde weggebruikers hands-free moeten bellen? Zo ja, hoe wordt dat dan gerealiseerd? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-04-5" bron="NRC Handelsblad">NRC Handelsblad, 5 april 2002</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennisgenomen van het genoemde artikel. </antwoord>
      <antwoord nummer="2">Op, 27 november 2001, omstreeks 8.35 uur heeft te Amsterdam een botsing plaatsgevonden tussen een locomotief met 7 dubbeldeksrijtuigen zonder reizigers en een goederentrein bestaande uit een locomotief en 21 lege kalkwagens. Beide treinen reden van Amsterdam Centraal in de richting van Amsterdam Muiderpoort. De botsing vond plaats even buiten Amsterdam Centraal, ten oosten van de perrons. De botsing leidde tot dermate grote schade aan het materieel en aan de infrastructuur dat pas in de loop van de volgende dag weer treinen via de oostzijde van Amsterdam Centraal konden rijden. De Raad voor de Transportveiligheid heeft, op basis van artikel 41 lid 1 Wet Raad voor de Transportveiligheid, besloten naar aanleiding van het ongeval een onderzoek in te stellen. Het daadwerkelijke onderzoek van de feiten wordt voor de Raad voor de Transportveiligheid verricht door Railned Spoorwegveiligheid. Dit onderzoek is thans nog niet afgerond. </antwoord>
      <antwoord nummer="3">De hoofdregel voor wat betreft het gebruik van communicatiemiddelen door machinisten tijdens het rijden van treinen wordt gegeven in het Reglement Railverkeer (RRV). Dit Reglement Railverkeer wordt door het Hoofd van Railned Spoorwegveiligheid vastgesteld en hierin worden de regels gegeven, waaraan alle gebruikers van het spoorwegnet zich dienen te houden. In het kort wordt in het RRV, met betrekking tot dit onderwerp, geregeld dat de bedrijfsleiding van een gebruiker van het spoorwegnet er zorg voor draagt dat het gebruik van communicatiemiddelen gedurende de uitvoering van de veiligheidstaak wordt beperkt tot die communicatie die direct nodig is voor de uitvoering van die taak. </antwoord>
      <antwoord nummer="4" voetnoot="1">Machinisten hebben tijdens het rijden van een trein, in de cabine de beschikking over telerail. Middels deze telerail kunnen machinisten en treindienstleiders de veiligheidscommunicatie afwikkelen. De telerailset in de cabine van de trein is in ergonomische en technische zin afgestemd op de taken van de machinist tijdens het rijden van een trein. Aspecten die daarbij van belang zijn is dat de telerailset op een vaste plaats in de cabine is aangebracht en dus altijd goed bereikbaar is voor de machinist, anders dan de mobiele telefoon. Bovendien zijn de bedieningsknoppen voor wat betreft grootte en opschrift afgestemd op de omstandigheden van de machinist en is ook overige informatie voor wat betreft leesbaarheid op de plaats in de cabine en taak van de machinist afgestemd. Overigens: bij het gebruik van de telerail in de cabine moet de machinist gebruik maken van een hoorn. De machinist kan dus niet hands-free bellen. Gezien de handelingen die een machinist moet verrichten tijdens het bedienen van een krachtvoertuig is dat echter geen probleem. Probleem ten aanzien van het gebruik is dat door middel van telerail weliswaar communicatie tussen treindienstleiders en machinisten kan plaatsvinden, maar niet de vereiste communicatie tussen de machinist en de personeel- en materieelregelaars van NS Reizigers, aangezien deze laatsten niet de beschikking hebben over een telerailset. Deze zijn voor hun communicatie met de machinisten en conducteurs aangewezen op mobiele telefonie. Vanaf medio 2003 wordt telerail vervangen door GSM-R. Alle communicatie tussen trein en wal zal dan plaatsvinden via dit GSM netwerk, dat exclusief voor spoorwegdoeleinden is aangelegd. Bedieningstoestellen worden op voor de machinist ergonomische verantwoorde wijze vormgegeven. Tot aan de vervanging van telerail door GSM-R bestaat dus het probleem dat communicatie met de bijsturing personeel en materieel en machinisten door middel van de mobiele telefoon, via het publieke GSM netwerk moet plaatsvinden. Het plaatsen van houders voor de telefoons in de cabine lost de problematiek in onvoldoende mate op. Met name omdat de machinist dan gebruik moet maken van twee communicatiemiddelen in de cabine, te weten de telerail en de GSM, waarbij beide middelen tegelijkertijd de aandacht kunnen vragen <voetnoot nummer="1"/>, hetgeen voor wat betreft afleiding van de machinist nadelig is. Bovendien is een mobiele telefoon in onvoldoende mate afgestemd op de omstandigheden van de machinist tijdens het rijden van de trein: de bedientoetsen zijn klein en informatie wordt klein weergegeven. Kortom: het gebruik maken van de mobiele telefoon kan alleen gebeuren op de momenten waarop dit door de machinist als veilig wordt beoordeeld. In feite komt het er op neer dat een mobiele telefoon slechts gebruikt kan tijdens stilstand van de trein of in uitzondering ter vervanging van telerail, indien de telerailset in de bediende cabine defect is of niet aanwezig is. Tot aan de invoering van GSM-R zullen gesprekken over de bijsturing van personeel en materieel dus moeten plaatsvinden op momenten waarop dit verantwoord is voor wat betreft de uitvoering van de taak van de machinist. Dit betreft dan met name momenten waarop de machinist zich niet in de trein bevindt, of op momenten waarop de trein stilstaat. </antwoord>
      <noten afkomstig="antwoord">
         <noot nummer="1">Bij de telerail is dit niet het geval; binnen een telerailkanaal is het niet mogelijk tegelijkertijd meerdere gesprekken te voeren</noot>
      </noten>
   </antwoorden>
</kvr>
