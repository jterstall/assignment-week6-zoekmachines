<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de verhoormethode «de Zaanse methode». (Ingezonden 15 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3610
</item>
         <item attribuut="Inhoud">Betreft vragen naar aanleiding van het televiesieprogramma van Peter R. de Vries (RTL4, maandag 13 mei 1996).</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 1995-1996, nr. 1619H, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-08-23</item>
         <item attribuut="Datum_indiening">1996-05-15</item>
         <item attribuut="Document-id">KVR3610</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3297" allpagenumbers="3297 3298" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1619" onderwerp="" indiendatum="1996-05-15">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="17">
      <vraag nummer="1" voetnoot="1">Kent u het programma van Peter R. de Vries, waarin gesproken wordt van een verhoormethode, bekend als «de Zaanse methode»? <voetnoot nummer="1"/>
      </vraag>
      <vraag nummer="2">Was deze «Zaanse methode» u bekend? </vraag>
      <vraag nummer="3">Wat is uw opvatting over de theorie achter deze verhoormethode, die er op gericht is de verdachte te confronteren met het herbeleven van een strafbaar feit (als hij dat al heeft begaan)? </vraag>
      <vraag nummer="4">Wat vindt u van de middelen die bij deze methode worden gebruikt, zoals het inwerken op de psyche van de verdachte, het aanraken van de verdachte, het kweken van een vertrouwensband tussen ondervrager en verdachte, het werken met wisselende lichtsterktes en het behangen van muren, vloer en plafond met foto’s van afwisselend het slachtoffer en de familie van de verdachte? </vraag>
      <vraag nummer="5">Acht u het toelaatbaar, dat er psychische druk wordt uitgeoefend op de verdachte door bij voortduring in het verhoor te suggereren dat zijn familieleden, zoals echtgenote en kind, ernstige schade ondervinden van de gevangenhouding? </vraag>
      <vraag nummer="6">Acht u het toelaatbaar, dat een verdachte in een periode van 36 uur gedurende 24 uur wordt verhoord? </vraag>
      <vraag nummer="7">Wat is uw mening over de belofte die tijdens het verhoor werd gedaan, dat de verdachte na een paar jaar weer zou kunnen beginnen met de hasjhandel en dat hij daarvoor niet zou worden vervolgd? </vraag>
      <vraag nummer="8">Mogen naar uw opvatting ondervragers liegen om zo te trachten de verdachte een bekentenis te laten doen? </vraag>
      <vraag nummer="9">Is in het geval van de zaak in het RTL4-programma de verdachte speciaal overgebracht vanuit Groningen naar Zaandijk met de bedoeling dat «de Zaanse verhoormethode» op hem zou worden toegepast? </vraag>
      <vraag nummer="10">Wordt deze methode reeds sinds 1989 toegepast? </vraag>
      <vraag nummer="11">Op welke andere bureaus behalve Zaandijk wordt of is van deze methode gebruik gemaakt en hoe vaak? </vraag>
      <vraag nummer="12">Is deze methode goedgekeurd door het Openbaar Ministerie? Zo neen, hoe kan deze methode dan wel worden gebruikt? </vraag>
      <vraag nummer="13">Acht u het niet waarschijnlijk, dat een bekentenis die is afgelegd als gevolg van deze verhoormethode, gedaan kan zijn «om van het gesodemieter af te zijn en dus geen cent waard is»? </vraag>
      <vraag nummer="14">Acht u deze methode niet in strijd met de ethische normen zoals die dienen te gelden in een beschaafd land als Nederland? </vraag>
      <vraag nummer="15">Hoe verhoudt deze verhoormethode zich tot artikel 29 lid 1 wetboek van Strafvordering, inhoudende dat «in alle gevallen waarin iemand als verdachte wordt gehoord, de verhorende ambtenaar zich van alles onthoudt wat de strekking heeft een verklaring te verkrijgen, waarvan niet gezegd kan worden dat zij in vrijheid is afgelegd»? </vraag>
      <vraag nummer="16">Zijn er naast artikel 29 lid 1 Sv. nog richtlijnen of circulaires waarin de ethische grenzen waarbinnen een verhoor moet plaatsvinden zijn neergelegd? </vraag>
      <vraag nummer="17">Welke stappen gaat u ondernemen om aan deze methode een einde te maken? </vraag>
      <noten afkomstig="vraag">
         <noot nummer="1" datum="1996-05-13" bron="R.T.L.,">R.T.L.,, 13 mei 1996</noot>
      </noten>
   </vragen>
   <antwoorden aantal="3">
      <antwoord nummer="en 17">De zogenaamde «Zaanse» verhoormethode was mij onbekend. Op grond van de informatie die ik inmiddels van het openbaar ministerie heb gekregen, kan ik u over deze methode het volgende beeld schetsen. Vanaf 1990 is door de Recherche Bijstand Teams (RBT’s) van het regiokorps Zaanstreek-Waterland bij het oplossen van kapitale delicten de hulp ingeroepen van een communicatiedeskundige. Deze deskundige trad op als docent/trainer van de verhorende rechercheurs en begeleidde de verhoren. In 1994 is, mede naar aanleiding van een tweevoudige moord in Oostzaan, door de korpsleiding van de regiopolitie Zaanstreek-Waterland een project gestart om te komen tot optimalisering van communicatieve vaardigheden van rechercheurs tijdens politieverhoren. In het kader van dit project, dat een looptijd van drie jaar heeft, is een stuurgroep en een projectgroep opgericht waarin vertegenwoordigers van het openbaar ministerie en de politie zitting hebben. De verhoortechniek is gebaseerd op een communicatiemethode genaamd CASE 36, dat staat voor «Communication Analysing System Europe 36». Deze methode is al een vijftiental jaren in ontwikkeling en kent ook toepassingen buiten de politie, bijvoorbeeld in de gezondheidszorg, het onderwijs en de management consultancy. De toepassing van deze methode bij de politie is niet alleen gericht op het doen herbeleven van het delict. Het doel laat zich omschrijven als het structureel, indringend en aan de hand van tijdlijnen verhoren van de verdachte, waarbij deze op indringende wijze wordt geconfronteerd met de voorhanden rechercheurs ondersteund door een communicatiedeskundige om op adequate wijze te reageren op verbale en non-verbale signalen van de verdachte. In verband met de proportionaliteit wordt de methode alleen bij zeer ernstige misdrijven toegepast. De laatste tijd zijn twee zaken waarin de «Zaanse» verhoormethode is toegepast in de publiciteit gekomen. Daarbij zijn vraagtekens gezet bij de rechtmatigheid van deze verhoormethode in verband met het pressieverbod van artikel 29 van het Wetboek van Strafvordering. Voorts is er discussie ontstaan over de ethische aspecten die kleven aan de verhoormethode zoals deze in de concrete strafzaken is toegepast. Beide zaken zijn nog onder de rechter, waarvan e´e´n in hoger beroep en de ander in eerste aanleg. Omdat de feitelijke toepassing van de verhoormethode mij onbekend is, heb ik bij brief van 20 juni 1996 de Recherche Advies Commissie (RAC) om advies gevraagd over de rechtmatigheid en doelmatigheid van de algemene aspecten van de methode. In afwachting van dit advies zijn de werkzaamheden van de stuur- en projectgroep bij de regiopolitie Zaanstreek-Waterland stilgelegd. Na kennisneming van de eindoordelen van de rechters in de hierboven bedoelde strafzaken en bestudering van het RAC-advies, zal ik mijn definitieve standpunt over de toelaatbaarheid van de verhoormethode bepalen en de voorzitter van de Tweede Kamer daarover informeren. In afwachting van de door mij te nemen beslissing heb ik het College van Procureurs-generaal opgedragen de toepassing van de verhoormethode op te schorten. </antwoord>
      <antwoord nummer="9 en 11">In verband met de beschikbaarheid van een speciale regiekamer in het politiebureau te Zaandijk is de verdachte overgebracht vanuit Groningen naar Zaandijk. Op andere politiebureaus ontbreekt zo’n regiekamer. Van de methode alszodanig wordt daar, zover mij bekend, dan ook geen gebruik gemaakt. </antwoord>
      <antwoord nummer="16">Naast artikel 29 lid 1 van het Wetboek van Strafvordering zijn geen richtlijnen of circulaires waarin ethische grenzen waarbinnen een verhoor moet plaatsvinden, zijn aangegeven. </antwoord>
      <noten afkomstig="antwoord"/>
   </antwoorden>
</kvr>
