<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de beslissing tot niet verdere vervolging van de heer G. uit Suriname, medeverdachte in de zaak tegen Bouterse.(Ingezonden 18 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9116
</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Vervolging)</item>
         <item attribuut="Trefwoorden">Drugsbestrijding Strafvervolging Suriname</item>
         <item attribuut="Vindplaats">Kamervragen met antwoord 1998-1999, nr. 1146, Tweede Kamer</item>
         <item attribuut="Vraagnr_bij_indiening">2989909720</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1999-04-09</item>
         <item attribuut="Datum_indiening">1999-03-18</item>
         <item attribuut="Document-id">KVR9116</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2347" allpagenumbers="2347 2348" vetnummer="2989909720" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9116" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1146" onderwerp="" indiendatum="1999-03-18">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-04-9">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Waarom heeft het Openbaar Ministerie besloten de heer G., verdacht van witwaspraktijken, het aannemen van smeergeld en het behoren tot een criminele organisatie, niet verder te vervolgen? </vraag>
      <vraag nummer="2">Had het Openbaar Ministerie niet veel eerder tot de slotsom kunnen komen dat er onvoldoende bewijs tegen G. kon worden aangevoerd? </vraag>
      <vraag nummer="3" voetnoot="1">Hoe verhoudt zich de beslissing tot niet verdere vervolging tot de mededeling van de Haagse persofficier van Justitie S. Horstink <voetnoot nummer="1"/>dat de zaak tegen G. gewoon voor de rechter zou worden gebracht? Wist mr. Horstink op het moment van deze uitlatingen niet dat G. niet verder zou worden vervolgd? Zo ja, waarom heeft zij namens het Openbaar Ministerie die mededeling gedaan? Zo neen, vindt u dan dat de interne communicatie bij het Openbaar Ministerie adequaat is geweest? </vraag>
      <vraag nummer="4">Welke voorwaarden zijn er verbonden aan het niet verder vervolgen van G.? Kunnen verklaringen van G. door het Openbaar Ministerie direct of indirect in de zaak tegen Bouterse worden gebruikt? </vraag>
      <vraag nummer="5">Bestaat de mogelijkheid dat slachtoffers van de misdrijven, waar G. van verdacht werd, zich bij het Gerechtshof zullen beklagen tegen de beslissing niet tot vervolging over te gaan en dat het Gerechtshof het Openbaar Ministerie ex art. 12 Wetboek van Strafvordering opdracht geeft alsnog tot vervolging over te gaan? </vraag>
      <noten afkomstig="vraag">
         <noot nummer="1" datum="1999-03-15" bron="Volkskrant">Volkskrant, 15 maart 1999</noot>
      </noten>
   </vragen>
   <antwoorden aantal="5">
      <antwoord nummer="1">De verdenking jegens de heer G. is tweeledig. De eerste verdenking betreft deelname aan een criminele organisatie, die zich bezig houdt met het aannemen van smeergeld, de handel in cocaïne en het witwassen van geld. Dit betreft de organisatie onder leiding van de heer Bouterse. Na afronding van het onderzoek is gebleken dat er onvoldoende wettig bewijs voorhanden is om te komen tot een bewezenverklaring. Om die reden heeft het openbaar ministerie te ’s-Gravenhage een kennisgeving niet verdere vervolging terzake van de verdenking van deelname aan een criminele organisatie uitgestuurd. De tweede verdenking betreft het aannemen van smeergeld bij een aantal grote leveranties aan Suriname. Daarvoor is voldoende bewijs aanwezig voor een bewezenverklaring. Terzake van dit feit heeft het openbaar ministerie te ’s-Gravenhage de heer G. een transactieaanbod gedaan, hetwelk door hem inmiddels is geaccepteerd. De transactie is tot stand gekomen onder de vigeur van de beleidsuitgangspunten hoge transacties in misdrijfzaken. Met de transactie was een aanzienlijk geldbedrag gemoeid. Het belangrijkste argument voor het aanbieden was dat het openbaar ministerie, mede gelet op de ouderdom van de feiten, de verwachting had dat de rechtbank geen gevangenisstraf, maar uitsluitend een boete zou opleggen. Het College van procureurs-generaal heeft de voorgenomen afdoeningen aan mij voorgelegd voordat deze definitief zouden worden, met de mededeling dat het instemt met de voorgenomen beslissingen van de hoofdofficier van justitie te ’s-Gravenhage. Ik acht deze beslissingen van het openbaar ministerie verantwoord. </antwoord>
      <antwoord nummer="2">Neen. Tot het laatste moment zijn op uitdrukkelijk verzoek van de heer G. verhoren gehouden. Pas na het verhoor van de laatste getuige in deze zaak op 8 maart 1999 en na het laatste verhoor van de heer G. op 9 maart 1999 heeft het openbaar ministerie zijn definitieve conclusies kunnen trekken, te weten een niet verdere vervolging terzake van deelname aan een criminele organisatie en een transactie voor de smeergeldaffaire. </antwoord>
      <antwoord nummer="3">De persofficier van justitie te Den Haag heeft in het verleden wel gezegd dat de zaak G. voor de rechter zou worden gebracht. Op dat moment was het onderzoek echter nog gaande en ging het openbaar ministerie nog uit van het aanbrengen van beide zaken ter terechtzitting. </antwoord>
      <antwoord nummer="4">Aan de kennisgeving van niet verdere vervolging terzake van de verdenking van deelname aan een criminele organisatie zijn geen voorwaarden verbonden. Dat zou vanuit rechtsstatelijk oogpunt ook niet zuiver zijn, omdat er naar het oordeel van het openbaar ministerie onvoldoende bewijsmateriaal is om tot een bewezenverklaring te kunnen komen. Aan het afzien van vervolging in de smeergeldzaak is als voorwaarde verbonden het betalen van een aanzienlijk geldbedrag; tevens is aan deze afdoening bekendheid gegeven door middel van een persbericht. De afdoeningen in deze zaak laten onverlet dat verklaringen van G. door het openbaar ministerie in de zaak tegen Bouterse kunnen worden gebruikt. </antwoord>
      <antwoord nummer="5">Over de beslissing om de smeergeldaffaire met een transactie af te doen, kunnen eventuele benadeelden binnen drie maanden na de datum waarop aan de transactievoorwaarden is voldaan, op grond van artikel 12 Wetboek van Strafvordering beklag doen bij het gerechtshof te Den Haag. Na een kennisgeving van niet verdere vervolging staat voor eventuele benadeelden geen beklag ex artikel 12 Wetboek van Strafvordering open; derhalve is tegen de afdoening van de strafzaak betreffende de deelname aan een criminele organisatie geen beklag mogelijk. </antwoord>
      <noten afkomstig="antwoord"/>
   </antwoorden>
</kvr>
