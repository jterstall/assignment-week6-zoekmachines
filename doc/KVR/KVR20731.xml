<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de veiligheid van spoorwerkers. (Ingezonden 24 juni 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20731
</item>
         <item attribuut="Inhoud">Vragen naar aanleiding van een bericht in Algemeen Dagblad van 23 juni 2004, waarin FNV Bondgenoten waarschuwt dat de veiligheid van baanwerkers ernstig in het geding is omdat die ondergeschikt is aan het op tijd rijden van treinen.</item>
         <item attribuut="Rubriek">Arbeid (Arbeidsbescherming) Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Arbeidsbescherming Spoorwegen Verkeersveiligheid</item>
         <item attribuut="Vindplaats">Kamervragen met antwoord 2003-2004, nr. 1936, Tweede Kamer</item>
         <item attribuut="Vraagnr_bij_indiening">2030416460</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-07-16</item>
         <item attribuut="Datum_indiening">2004-06-24</item>
         <item attribuut="Document-id">KVR20731</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4095" allpagenumbers="4095 4096" vetnummer="2030416460" code="0304tkkvr1936" lopendefooter="Tweede Kamer, vergaderjaar 2003–2004, Aanhangsel" filenaam="KVR20731" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1936" onderwerp="" indiendatum="2004-06-24">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-07-16">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op de waarschuwing van FNV Bondgenoten dat de veiligheid van baanwerkers ernstig in het geding is omdat die ondergeschikt is aan het op tijd rijden van treinen? <voetnoot nummer="1"/>
      </vraag>
      <vraag nummer="2">Wat is er verbeterd aan de veiligheid van spoorwerkers sinds de constatering van de Arbeidsinspectie vorig jaar dat het op het spoor bedroevend met de veiligheid is gesteld en Prorail verbeteringen beloofd heeft? Acht u deze voldoende? Zo neen, wat voor maatregelen gaat u nemen? </vraag>
      <vraag nummer="3">Is het waar dat de veiligheidsman die moet kijken of er geen treinen aankomen, soms noodgedwongen meehelpt bij het normale werk als dat te laat klaar dreigt te zijn? Wat vindt u hiervan? Bent u bereid om hier maatregelen tegen te nemen? </vraag>
      <vraag nummer="4">In hoeverre schiet de veiligheid bij werkzaamheden er bij in door tijdsdruk en gebrek aan geld? Hoe wordt deze veiligheid geborgd? Acht u deze voldoende? Zo ja, kunt u uw antwoord toelichten? Zo neen, wat voor extra maatregelen gaat u nemen? </vraag>
      <vraag nummer="5">Kunt u garanderen dat er bij de concurrentieslag om opdrachten niet bezuinigd wordt op veiligheid? Zo ja, waarop baseert u dit? Zo neen, wat voor maatregelen gaat u nemen om dit te voorkomen? </vraag>
      <noten afkomstig="vraag">
         <noot nummer="1" datum="2004-06-23" bron="Algemeen Dagblad">Algemeen Dagblad, 23 juni 2004</noot>
      </noten>
   </vragen>
   <antwoorden aantal="5">
      <antwoord nummer="1">De veiligheid van baanwerkers is nooit «ondergeschikt» aan het op tijd rijden van treinen. In het huidige systeem heeft ProRail te maken met een balans tussen onder andere (beslag op infracapaciteit ten behoeve van) de veiligheid van baanwerkers en de te leveren infracapaciteit aan vervoerders. Vanuit veiligheid heeft het de voorkeur om (alle) werkzaamheden uit te voeren als er geen treinen rijden (werken in een buitendienststelling). Om uiteenlopende redenen (zoals bij spoedreparaties) kan die buitendienststelling waarbij het spoor wordt afgesloten ten gunste van het werken aan de infrastructuur niet altijd gerealiseerd worden. </antwoord>
      <antwoord nummer="2">ProRail heeft in dit kader een twee sporen beleid ingezet. Voor de korte termijn heeft ProRail het programma Operationele maatregelen opgestart, waarmee de ergste «pijnpunten» zoals het terugdringen van met name het werken tussen de treinenloop door worden aangepakt. Oplossingen in dit verband zijn een aantal op min of meer korte termijn bruikbare alternatieven. Te denken valt aan de mechanisering van werkzaamheden (gebruik van video om de kwaliteit van het spoor te beoordelen) of het inzetten van hekwerken of waarschuwingsapparatuur in plaats van veiligheidsmensen. Voor de langere termijn loopt het programma Normen Kader Veilig Werken (NVW) dat als doelstelling heeft het niveau van arbeidsveiligheid te verhogen en structureel te borgen. Dit normenkader heeft o.a. als uitgangspunten: Het bereiken van een aanvaardbaar en aantoonbaar arbeidsveiligheidniveau; Maatregelen nemen op basis van een gedegen risicoanalyse; Een heldere verantwoordelijkheidsverdeling tussen opdrachtgever (ProRail) en opdrachtnemers (aannemers) ten aanzien van wie, waarvoor (en waarvoor niet) verantwoordelijk is op het gebied van arbeidsveiligheid; Risico’s elimineren: dat wil zeggen oplossen in de ontwerpfase of in de uitvoeringsfase door het werken bij voorkeur in een buitendienststelling; Sterker toezicht door ProRail als opdrachtgever op de opdrachtnemer. De planning is dat het NVW per 1januari 2005 daadwerkelijk in werking treedt. Parallel aan de ontwikkeling van het NVW loopt de totstandkoming van een onderhoudsrooster, waarbinnen ieder infragedeelte binnen het spoorwegsysteem periodiek buiten dienst gesteld wordt ten behoeve van het uitvoeren van werkzaamheden. Dit betekent dus dat er werkzaamheden kunnen uitgevoerd worden terwijl er geen treinen rijden. ProRail is voornemens om per 1januari 2005 het integraal landelijk onderhoudsrooster door te voeren. Met een tweetal vervoerders zijn hiervoor al afspraken gemaakt. Voorts is mijn departement doende een Ministeriele regeling Veilig Werken aan het spoor op te stellen ter nadere uitvoering van artikel 22 van het Besluit spoorverkeer. Om zeker te stellen dat de hiervoor genoemde verbeterpunten ook krachtdadig worden doorgevoerd blijven de Arbeidsinspectie en de Inspectie Verkeer en Waterstaat divisie Rail in dit kader doorgaan met het periodiek uitvoeren van inspecties met bijzondere nadruk op de veiligheid van de baanwerkers. </antwoord>
      <antwoord nummer="3">In de praktijk zijn er voorvallen bekend dat de veiligheidsman meewerkte. Indien een veiligheidsman in plaats van zijn veiligheidstaak uit te oefenen meehelpt aan door de aannemer opgelegde uitvoeringswerkzaamheden acht ik dit volstrekt onacceptabel. Volgens de regelgeving is dit strikt verboden. Bij een dergelijke constatering zal de inspectiedienst onmiddellijk het werk stilleggen. </antwoord>
      <antwoord nummer="4">Veiligheid staat voor mij voorop. ProRail onderhandelt niet met bedrijven over bezuinigingen op de te treffen veiligheidsmaatregelen. Hetzelfde geldt voor het tijdsaspect. ProRail zet bedrijven niet onder druk om ten koste van de veiligheid sneller te gaan werken. ProRail stelt diverse eisen aan bedrijven die risicovolle werken uitvoeren. Zo moeten bedrijven beschikken over gecertificeerde veiligheidszorgsystemen (Veiligheidschecklist Aannemers (VCA) en de spoorspecifieke toepassing daarvan, de Branchegerichte Toelichting (BTR)). Daarnaast moet personeel zijn opgeleid en voor iedere klus opnieuw worden geïnstrueerd. Ieder persoon die in of nabij het spoor werkzaamheden verricht, moet middels een veiligheidspaspoort aantonen dat hij daartoe is opgeleid en geëxamineerd en beschikt over de benodigde ervaring. De veiligheid wordt geborgd door regelgeving en inspecties. Overigens hoeft minder geld niet noodzakelijkerwijs te leiden tot minder veiligheid;door innovaties in veiligheidsmaatregelen kunnen de «kosten van veiligheid» gedurende de levenscyclus beter beheersbaar worden gemaakt. </antwoord>
      <antwoord nummer="5">Voor wat betreft arbeidsveiligheid is er sprake van een ketenverantwoordelijkheid waarin zowel opdrachtgever als opdrachtnemer verantwoordelijkheden hebben. Hoewel daarbij geen sprake kan zijn van «afschuiven» naar een andere verantwoordelijke partij, kan ik nooit een absolute garantie te geven. Het is zaak dat ProRail als opdrachtgever al het nodige doet om krachtig invulling te geven aan haar verantwoordelijkheid voor de arbeidsomstandigheden. Binnen de NVW-systematiek geeft ProRail daarom als opdrachtgever bij de aanbesteding van een werk dwingend aan welke beheersmaatregelen (buitendienststellingen, snelheidsbeperkingen en spanningsloosstellingen van de bovenleiding) er getroffen zullen moeten worden en stelt deze ter beschikking. De kaders en randvoorwaarden waarmee een opdrachtnemer aan de slag gaat, zijn door ProRail daarmee in belangrijke mate bepaald. De opdrachtnemer is er vervolgens voor verantwoordelijk om binnen deze kaders en randvoorwaarden veilig te werken en ook dit zal getoetst dienen te worden. Meer in detail ziet dit proces er als volgt uit: ProRail stelt het Veiligheids- en gezondheidsplan voor de ontwerpfase (V&amp;G plan ontwerp) op. Hierin wordt aangegeven welke werkplek wordt geboden, wat de door ProRail te realiseren beheersmaatregelen zijn, wat de (rest) risico’s op die werkplek zijn, en waarom die niet kunnen worden weggenomen (de afweging); De opdrachtnemer wordt voor de gunning gevraagd of en zo ja hoe, hij in staat is de restrisico’s te beheersen, met andere woorden of hij een volledig veilige werkplek kan realiseren voor zijn personeel; Na de gunning stelt de aannemer een V&amp;G plan uitvoering op waarin hij aangeeft op welke wijze de rest risico’s worden weggenomen. Tijdens de uitvoering controleert de directievoerder namens ProRail of de opdrachtnemer volgens zijn plan werkt. Mijn inspectie dienst zal op deze punten ook wanneer het NVW in werking treedt expliciet blijven toetsen. </antwoord>
      <noten afkomstig="antwoord"/>
   </antwoorden>
</kvr>
