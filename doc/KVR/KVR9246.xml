<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de staatssecretaris van Defensie over de Herculesramp op luchthaven Welschap. (Ingezonden 22 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9246
</item>
         <item attribuut="Inhoud">Betreft het legerbevel om de brandweersterkte op de luchthaven Welschap in te krimpen.</item>
         <item attribuut="Rubriek">Verkeer, vervoer en waterstaat (Vliegveiligheid)</item>
         <item attribuut="Trefwoorden">Ongevallen Vliegveiligheid</item>
         <item attribuut="Vindplaats">Kamervragen met antwoord 1998-1999, nr. 1265, Tweede Kamer</item>
         <item attribuut="Vraagnr_bij_indiening">2989909960</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">1999-04-27</item>
         <item attribuut="Datum_indiening">1999-03-22</item>
         <item attribuut="Document-id">KVR9246</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2497" allpagenumbers="2497 2498" vetnummer="2989909960" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9246" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1265" onderwerp="" indiendatum="1999-03-22">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="1999-04-27">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het artikel «Legerbevel funest bij Herculesramp» <voetnoot nummer="1"/>en het ANP teletext nieuws van 10 maart jl.? </vraag>
      <vraag nummer="2">Gaf de luchtmachttop twee weken voor de Herculesramp opdracht de brandweersterkte op de luchthaven Welschap in te krimpen met als uitwerking dat het blussen van de brand de eerste prioriteit heeft en het redden van slachtoffers een lager kreeg? </vraag>
      <vraag nummer="3">Ontkende de bevelhebber van de luchtstrijdkrachten, lt. Generaal Droste, in mei 1997 tegenover de overlevenden dat een dergelijke opdracht door een van zijn directe ondergeschikten was gegeven? </vraag>
      <vraag nummer="4">Deelt u de mening van de heer Snoep, voorzitter AMFP, dat het officiële verslag na de ramp met de Belgische Hercules onvolledig is? Zo neen, waarom niet? </vraag>
      <vraag nummer="5">Is het waar dat verklaringen van overlevenden, hulpverleners en ooggetuigen niet in het verslag zijn opgenomen? Zo ja, waarom niet? </vraag>
      <vraag nummer="6">Klopt het dat in het niet openbare gerechtelijk vooronderzoek vermeld staat dat de brandweer van de vliegbasis alleen mocht blussen en niet de opdracht had mensen te redden? Is het waar dat een lid van de luchtmachtstaf in Den Haag letterlijk opgemerkt heeft dat eventuele inzittenden van het toestel «pech hebben gehad» en dat «de inzittenden zelf maar naar buiten moesten proberen te komen»? </vraag>
      <vraag nummer="7">In hoeverre is gezien bovenstaande informatie het nog te billijken dat alleen de brandweercommandant en de luchtverkeersleider onder vuur liggen? Deelt u de mening van de AFMP dat alleen de lage uitvoerders van de luchtmacht worden gestraft? </vraag>
      <noten afkomstig="vraag">
         <noot nummer="1" datum="1999-03-10" bron="Telegraaf">Telegraaf, 10 maart 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Enige weken voor de Herculesramp heeft de Commandant Tactische Luchtmacht de brandweergereedstelling op alle vliegbases van de Koninklijke luchtmacht aangepast. Deze aanpassing was het resultaat van een zorgvuldige evaluatie van de geldende gereedstelling. De leiding van elke vliegbasis, dus ook die van Eindhoven, is nadrukkelijk bij deze evaluatie betrokken geweest. Het doel van de evaluatie was de inzet van het brandweerpersoneel te verbeteren door de brandweergereedstelling nadrukkelijker af te stemmen op het af te handelen vliegverkeer. Hiertoe is de brandweergereedstelling van de Koninklijke luchtmacht getoetst aan de nationale en internationale regelgeving. Deze regelgeving behelst negen brandrisicoklassen die berusten op de lengte en breedte van de romp van vliegtuigen die een vliegbasis aandoen. Voor elk van de brandrisicoklassen zijn de hoeveelheid brandweervoertuigen en blusstof voorgeschreven. De Koninklijke luchtmacht hanteerde tot dan toe drie categorieën waarin, ongeacht het verwachte vliegverkeer, altijd werd uitgegaan van een maximale brandweergereedstelling. De introductie van de brandrisicoklassen uit de nationale en internationale regelgeving, resulteerde in een aantal gevallen in een gereedstelling met een beperktere capaciteit. Dit gold onder meer voor Hercules-vliegtuigen. Ook de nieuwe gereedstellingsnormen, die nog steeds van kracht zijn, berusten echter zonder meer op het uitgangspunt dat bij een vliegtuigbrand het redden van mensen de hoogste prioriteit heeft. Dit principiële uitgangspunt is vastgelegd in formele voorschriften van de Koninklijke luchtmacht, te weten het Brandweervoorschrift Koninklijke luchtmacht en de lessenbundels Vliegtuigbrandbestrijding en Calamiteiten met de Hercules, en informele, zoals de bundel Vliegtuigbrandbestrijding van de Stichting Brandweeropleiding in Nederland, die ook bij de opleidingen wordt gebruikt. Het Brandweervoorschrift was nog in augustus 1995 herzien, waarbij is bevestigd dat het redden van mensen de hoogste prioriteit heeft. </antwoord>
      <antwoord nummer="3">De Bevelhebber der Luchtstrijdkrachten heeft nimmer ontkend dat de brandweergereedstelling enige tijd voor het ongeval is aangepast. Wel heeft hij ontkend dat de brandweer van de Koninklijke luchtmacht opdracht zou hebben gekregen zich in eerste instantie of uitsluitend te richten op blussing in plaats van redding. Een dergelijke instructie zou in strijd zijn geweest met de geldende brandweervoorschriften van de Koninklijke luchtmacht. </antwoord>
      <antwoord nummer="4, 6 en 7">Verscheidene instanties hebben naar aanleiding van de ramp onderzoeken ingesteld: de Nederlandse en Belgische ministeries van Defensie, de Inspectie Brandweerzorg en Rampenbestrijding van het ministerie van Binnenlandse Zaken, de Inspectie voor de Gezondheidszorg van het ministerie van Volksgezondheid, Welzijn en Sport, en de gemeente Eindhoven. Of, en zo ja in hoeverre, het Openbaar Ministerie tijdens het gerechtelijk vooronderzoek andere informatie heeft vergaard dan de rapporten van bovengenoemde instanties bevatten, is mij niet bekend. Het is thans aan de rechter hierover te oordelen. Het dossier van het gerechtelijk vooronderzoek is een niet-openbaar justitieel document aangaande een zaak die thans onder de rechter is. Ik kan daarop niet ingaan. Het is evenmin aan mij te oordelen over het vervolgingsbeleid van het Openbaar Ministerie. </antwoord>
      <antwoord nummer="5">In het openbare Rapport van Ongeval van de Koninklijke luchtmacht zijn de verklaringen en de weergaven van de diverse gesprekken inderdaad niet integraal opgenomen. Alle relevante gegevens die uit de gesprekken zijn voortgekomen, zijn echter wel in het rapport verwerkt. </antwoord>
      <noten afkomstig="antwoord"/>
   </antwoorden>
</kvr>
