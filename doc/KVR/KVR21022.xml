<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Economische Zaken over 088 nummers. (Ingezonden 28 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21022
</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Telefonie</item>
         <item attribuut="Vindplaats">Kamervragen met antwoord 2003-2004, nr. 2194, Tweede Kamer</item>
         <item attribuut="Vraagnr_bij_indiening">2030418690</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-07-28</item>
         <item attribuut="Document-id">KVR21022</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4637" allpagenumbers="4637 4638" vetnummer="2030418690" code="0304tkkvr2194" lopendefooter="Tweede Kamer, vergaderjaar 2003–2004, Aanhangsel" filenaam="KVR21022" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2194" onderwerp="" indiendatum="2004-07-28">
         <vrager partij="SP" oorsprong="parlement">Kant</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-08-27">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is uw reactie op het artikel «088 voor bedrijf en overheid. Nieuw telefoonnummer moet bellen makkelijker maken.»? </vraag>
      <vraag nummer="2">Door wie is dit initiatief gelanceerd? </vraag>
      <vraag nummer="3">Zal dit nummer voor zowel bedrijven als overheidsinstanties gaan gelden? </vraag>
      <vraag nummer="4">Wanneer wordt de Kamer over dit plan ingelicht? </vraag>
      <vraag nummer="5">Kunnen bedrijven en overheidsinstellingen gehouden worden aan de nu geldende gesprekstarieven? Zo neen, hoe kan voorkomen worden dat consumenten de dupe worden van deze maatregel? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1" voetnoot="1">Het door u genoemde artikel beschrijft de mogelijkheid voor ondernemingen en instellingen om voor hun bereikbaarheid gebruik te gaan maken van een nieuwe categorie nummers uit het Nummerplan voor telefoon- en ISDN-diensten. Deze nummers zijn ook bekend onder de naam bedrijfsnummers (088-nummers). Ik wil hierbij benadrukken dat het niet om een verplichte vervanging van de huidige geografische nummers (netnummers) gaat, maar om een additionele mogelijkheid naast de reeds bestaande nummers. Het is wat dat betreft te vergelijken met de in december 1999 geïntroduceerde nieuwe nummercategorie (06760-nummers) voor het inbellen naar een internet service provider om toegang tot het internet te verkrijgen. Hiervoor waren destijds al nummers in gebruik, waaronder geografische nummers, en de 06760-nummers faciliteerden een landelijke inbelmogelijkheid. In het artikel staat verder dat de andere Europese landen met bedrijfsnummers moeten volgen in het kader van één Europees «nummerplan». Het is echter zo dat andere landen zelf kunnen bepalen of het wenselijk is om in hun nationale nummerplan bedrijfsnummers op te nemen. Hiertoe bestaat geen harmonisatieplicht. Wel is het zo dat er een Europese nummerruimte bestaat onder de landencode 3883 <voetnoot nummer="1"/>. Van het bellen naar deze landencode wordt in Nederland echter nog geen gebruik gemaakt. Toepassingen binnen deze nummerruimte zijn herkenbaar als een Europese dienst met één nummer binnen Europa. Er is echter geen plicht voor bedrijven in de Europese landen om naar een Europees nummer over te stappen indien dat beschikbaar zou komen. </antwoord>
      <antwoord nummer="2">De behoefte aan de nieuwe categorie bedrijfsnummers is door het bedrijfsleven kenbaar gemaakt. Met name de Nederlandse vereniging van BedrijfsTelecommunicatie Grootgebruikers (BTG) heeft deze behoefte in kaart gebracht. Het Directoraat-Generaal Telecommunicatie en Post heeft dit vervolgens besproken met belanghebbenden en breed geconsulteerd middels een ontwerpbesluit (zie ook het antwoord op vraag 4). </antwoord>
      <antwoord nummer="3">Bedrijfsnummers kunnen straks bij de OPTA worden aangevraagd door ondernemingen en instellingen. Dus zowel bedrijven als instellingen, waaronder ook overheidsinstanties, kunnen desgewenst gebruik maken van deze nummers. Dit is echter niet verplicht. Ik ga er dan ook van uit dat alleen in het geval dat ondernemingen en instellingen er voordelen in zien, ze bedrijfsnummers gaan gebruiken. </antwoord>
      <antwoord nummer="4">Volgens artikel 4.1 van de Telecommunicatiewet heb ik de bevoegdheid om nummerplannen (en wijzigingen daarvan) vast te stellen. In het algemeen, en mijns inziens ook in onderhavig geval, hebben nummerplanwijzigingen geen verstrekkende consequenties. Wel heb ik de plicht om de algemene openbare voorbereidingsprocedure van de Algemene wet bestuursrecht te volgen zodat belanghebbenden hun visie kenbaar kunnen maken. Ik heb deze procedure doorlopen. Tevens heb ik het plan voorgelegd aan het Overlegplatform Post en Telecommunicatie (OPT) en heeft de OPTA een uitvoeringstoets opgesteld. Mijn conclusie hieruit is dat het wenselijk is om deze nieuwe nummers te introduceren. Bij de voorbereiding van nummerplannen (of wijzigingen daarvan) die vergaande economische en/of maatschappelijke consequenties hebben zal ik de Kamer informeren. Te denken valt aan grootschalige omnummeroperaties waarbij het wel om een verplichte omnummering gaat. </antwoord>
      <antwoord nummer="5">Het uitgangspunt is dat de tarieven die bij de beller (waaronder de consument) in rekening worden gebracht vrij zijn, behoudens plichten ten aanzien van prijsregulering voor partijen met aanmerkelijke marktmacht. Dat geldt voor het bellen naar de bestaande telefoonnummers en dus ook voor de nieuwe bedrijfsnummers. Er komt echter een duidelijke beperking in de bestemming van de 088-nummers die directe consequenties heeft voor het tarief dat aan de beller in rekening kan worden gebracht. De bestemming van de 088-nummers in het Nummerplan voor telefoon- en ISDN-diensten laat niet toe dat betaalde dienstverlening door de nummerhouder/nummergebruiker wordt geboden en die wordt afgerekend via de telefoonrekening. Dit betekent dat de gesprekskosten beperkt zullen zijn tot de verkeerskosten die gemoeid zijn met het afleveren van een oproep. De bestemming voor 088-nummers geeft ruimte voor het afleveren van oproepen op vaste en mobiele aansluitingen. Dit is een wens die uitdrukkelijk naar voren is gekomen in de openbare voorbereidingsprocedure en als cruciaal wordt gezien voor het succes van deze nieuwe nummers. Dit geeft in beginsel ruimte aan differentiatie in het tarief voor de beller. Hier tegenover staat dat ter bescherming van de consument aanbieders van de openbare telefoondienst verplicht zijn hun tarieven op grond van artikel 3.2 van de Regeling universele dienstverlening en eindgebruikersbelangen genoegzaam bekend te maken. Dit geldt ook voor de bedrijfsnummers. Een positieve ontwikkeling in dit verband is dat er draagvlak is bij marktpartijen om bij de 088-nummers een kostenverrekeningsmodel toe te passen waarbij de partij die de oproep aflevert de eventuele kosten die uitgaan boven het afleveren van een oproep naar een vaste aansluiting, in rekening brengt bij de opgeroepen partij (dat is het bedrijf of de instelling). In mijn antwoord op vragen van het lid Van Dam (PvdA) over het toezicht op het gebruik van telefonische informatienummers (beantwoord op 8 juli 2004) heb ik toegezegd om de transparantie van tarieven bij het gebruik van informatienummers te verbeteren. Ik zal me bij de uitwerking (in lagere regelgeving) niet beperken tot de informatienummers maar ook andere nummers uit het nummerplan voor telefoon- en ISDN-diensten, waaronder de bedrijfsnummers, daarbij betrekken. </antwoord>
      <noten afkomstig="antwoord">
         <noot nummer="1">Bekend onder de naam ETNS (European Telephony Numbering Space)</noot>
      </noten>
   </antwoorden>
</kvr>
