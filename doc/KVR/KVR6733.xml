<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Ardenne-van der Hoeven (beiden CDA) over de aanstelling van een staatssecretaris voor Afrika en Latijns-Amerika. (Ingezonden 29 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6733
</item>
         <item attribuut="Inhoud">Vragen betreffen de 'verwaarlozing van de aandacht voor Afrika en Latijns-Amerika', hetgeen de aanstelling van een extra staatssecretaris op Buitenlandse Zaken zou rechtvaardigen.</item>
         <item attribuut="Rubriek">Staats- en bestuursrecht (Ministeries)</item>
         <item attribuut="Trefwoorden">Afrika Buitenlandse Zaken (ministerie) Staatssecretarissen Zuid-Amerika</item>
         <item attribuut="Vindplaats">Kamervragen met antwoord 1997-1998, nr. 908, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Ardenne-van der Hoeven</persoon>
         </item>
         <item attribuut="Datum_reaktie">1998-03-16</item>
         <item attribuut="Datum_indiening">1998-01-29</item>
         <item attribuut="Document-id">KVR6733</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1865" allpagenumbers="1865 1866" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6733" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="908" onderwerp="" indiendatum="1998-01-29">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1998-03-16">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u aangeven in welk opzicht Afrika en Zuid-Amerika twee continenten zijn die «afgelopen jaren door Buitenlandse Zaken sterk zijn verwaarloosd», zoals minister van Mierlo heeft verklaard in een interview voor de Wereldomroep? <voetnoot nummer="1"/>
      </vraag>
      <vraag nummer="2">Welke verklaring is er voor het feit dat deze twee continenten door Buitenlandse Zaken zijn verwaarloosd? </vraag>
      <vraag nummer="3">Waarom zou de aanstelling van een staatssecretaris dit probleem kunnen ondervangen? </vraag>
      <vraag nummer="4">Welke aanwijzingen zijn er dat dit vraagstuk niet kan worden opgelost door een andere taakverdeling tussen de minister van Buitenlandse Zaken en de minister voor Ontwikkelingssamenwerking? </vraag>
      <vraag nummer="5">Waarom is er in het kabinet niet eerder besloten tot het treffen van nadere maatregelen, gelet op het feit dat deze situatie naar de opvatting van de minister van Buitenlandse Zaken zich «de afgelopen jaren» heeft voorgedaan? Was dit vraagstuk onderdeel van de besprekingen bij het voorbereiden van de Herijkingsnota? </vraag>
      <noten afkomstig="vraag">
         <noot nummer="1" datum="1998-01-25" bron="ANP">ANP, 25 januari 1998</noot>
      </noten>
   </vragen>
   <antwoorden aantal="2">
      <antwoord nummer="1 en 2">Eerste ondergetekende heeft tijdens het interview met radio Wereldomroep niet gesproken over Latijns-Amerika. Hij heeft evenmin gezegd dat Afrika en Latijns-Amerika «twee continenten zijn die de afgelopen jaren door Buitenlandse Zaken sterk zijn verwaarloosd». De tekst van het ANP-bericht dekt in geen enkel opzicht hetgeen eerste ondertekenaar in het interview met de Wereldomroep heeft verklaard. Op de vraag welke rol Afrika in de afgelopen jaren in het buitenlands beleid heeft gespeeld, heeft eerste ondergetekende geantwoord dat wellicht door een wat verminderde politieke interesse Afrika in het verleden het vergeten werelddeel is geweest voor de minister van Buitenlandse Zaken. In zijn algemeenheid ziet hij als oorzaak hiervan dat ten aanzien van Afrika geen eigen nationale veiligheidsbelangen in termen van NAVO, WEU of EU op het spel stonden. In die zin heeft hij over Afrika als vergeten werelddeel gesproken. Zo lagen de betrekkingen met dit werelddeel overheersend op het terrein van de ontwikkelingssamenwerking. Deze situatie heeft zich in de decennia, die voorafgingen aan de laatste kabinetsformatie geleidelijk ontwikkeld. Zij werd de eerste ondergetekende pas duidelijk nadat deze was aangetreden in het nieuwe kabinet. </antwoord>
      <antwoord nummer="3, 4 en 5">De minister van Buitenlandse Zaken is verantwoordelijk voor het integrale buitenlands en veiligheidsbeleid. Hij heeft zitting in de Algemene Raad van de Europese Unie waar onderwerpen van gemeenschappelijk buitenlands en veiligheidsbeleid aan de orde komen. Daarom vindt de eerste ondergetekende het ongewenst als op het ministerie van Buitenlandse Zaken twee ministers zouden optreden die ieder belast zijn met de verantwoordelijkheid voor het integrale buitenlands beleid in daartoe uitgesplitste delen van de wereld. Naar zijn oordeel zou dit de eenheid van het buitenlands beleid structureel verstoren. Als gevolg van het regeerakkoord dat aan dit kabinet ten grondslag ligt is het project van de herijking van het buitenlands beleid ter hand genomen. Door de herijking is de coördinerende taak van de minister van Buitenlandse Zaken – vanwege de verbinnenlandisering van het buitenlands beleid en van de internationalisering van de binnenlandse politiek, zoals die hun weerslag vinden op alle departementen – sterk gegroeid. Tijdens het interview van de eerste ondergetekende met de Wereldomroep heeft deze bij wijze van voorbeeld uiteengezet dat de politiek ten aanzien van Afrika steeds meer Europese politieke wordt en ook VN-politiek is. De groeiende politieke complexiteit en samenhang van de problemen ten aanzien van Afrika – en niet alleen daar – brengen met zich mee dat een nauwe afstemming op elkaar tussen de bewindspersonen op het ministerie van Buitenlandse Zaken steeds meer geboden is. De taakverdeling tussen de minister van Buitenlandse Zaken en zijn ambtgenoot voor Ontwikkelingssamenwerking is gebaseerd op het beginsel dat ontwikkelingssamenwerking zowel een beleidsterrein is sui generis als ook een instrumentele factor in het integrale buitenlands beleid. Anderzijds zal het buitenlands beleid de ontwikkeling van desbetreffende landen sterk kunnen beïnvloeden. Daarom zal in alle omstandigheden een taakverdeling tussen beide ministers gepaard moeten gaan met intensief overleg wanneer het de ontwikkelingslanden betreft. Door de herijking zijn de kansen daarop sterk verbeterd. Wanneer men in bovenstaande context de toegenomen last van de minister van Buitenlandse Zaken zou willen verlichten door de aanstelling van één of meerdere staatssecretarissen, dan kan zulks alleen bij een volgende kabinetsformatie. </antwoord>
      <noten afkomstig="antwoord"/>
   </antwoorden>
</kvr>
