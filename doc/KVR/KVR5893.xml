<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gijzel (PvdA) over aanpassingen aan vliegtuigen van het type Boeing 747. (Ingezonden 7 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5893
</item>
         <item attribuut="Rubriek">Verkeer, vervoer en waterstaat (Vliegveiligheid)</item>
         <item attribuut="Trefwoorden">Vliegtuigen Vliegveiligheid</item>
         <item attribuut="Vindplaats">Kamervragen met antwoord 1997-1998, nr. 191, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Van Gijzel</persoon>
         </item>
         <item attribuut="Datum_reaktie">1997-10-24</item>
         <item attribuut="Datum_indiening">1997-10-07</item>
         <item attribuut="Document-id">KVR5893</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="387" allpagenumbers="387 388" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5893" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="191" onderwerp="" indiendatum="1997-10-7">
         <vrager partij="PvdA" oorsprong="parlement">Van Gijzel</vrager>
         <vraagt-aan/>
      </vraagdata>
      <antwoorddata antwoorddatum="1997-10-24">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennis genomen van het feit dat van de 948 vliegtuigen, type Boeing 747, die na de Bijlmerramp van 4 oktober 1992, een ingrijpende aanpassing behoefden van de ophangconstructies, er slechts 308 zijn verbeterd? </vraag>
      <vraag nummer="2">Welke consequenties voor de veiligheid kan deze ernstige vertraging van het aanpassingsprogramma hebben, mede gelet op het feit dat ondertussen twee toestellen van dit type (bij Anchorage en Miami) met dezelfde problemen te kampen hebben gehad? </vraag>
      <vraag nummer="3">Doen er van de 640 nog niet aangepaste toestellen incidenteel dan wel frequent, de luchthaven Schiphol aan? Zo ja, is bekend hoeveel? </vraag>
      <vraag nummer="4">Indien er sprake is van een verhoogd veiligheidsrisico, welke stappen gaat u dan daar tegen nationaal nemen en/of internationaal voorstellen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, dit is bekend, waarbij het volgende dient te worden opgemerkt: Na het onderzoek naar de oorzaak van het ongeval met de EL-AL Boeing 747 is een modificatieprogramma ontwikkeld. De Amerikaanse Luchtvaartautoriteiten (FAA) welke verantwoordelijk zijn voor de certificatie van de Boeing 747 hebben dit modificatieprogramma verplicht voorgeschreven. Het programma omvat verscheidene modificaties en inspecties gedurende een vastgestelde tijdsperiode. Zo diende op korte termijn na het ongeval de eerste generatie fuse-pins, die de directe oorzaak waren van het ongeval, vervangen te worden door een verbeterde tweede generatie fuse-pins. Deze modificaties zijn reeds wereldwijd in 1993 afgerond en stelden de veiligheid van de Boeing 747-vloot zeker. Een verdere verbetering is de introductie van de derde generatie fuse-pins. Gezien de omvang van het modificatieprogramma, de hiervoor benodigde tijd dat het vliegtuig aan de grond staat, de beschikbaarheid van specifieke gereedschappen en het totale aantal Boeing 747-vliegtuigen strekt het totale programma zich uit over meerdere jaren. Tot op heden wordt er gehandeld binnen de tijdslimieten welke door de FAA gesteld zijn en er wordt vanuit gegaan dat wereldwijd alle vliegtuigen volledig gemodificeerd zullen zijn voor de verplichte einddatum (Boeing 747-200/300 maart 2000, Boeing 747-400 maart 2002). In vergelijking met de totale Boeing 747-wereldvloot is van de Nederlandse Boeing 747-vloot een hoger percentage (nl. 40) reeds volledig gemodificeerd. Er wordt zeker gesteld dat de complete Nederlandse Boeing 747-vloot gemodificeerd zal zijn binnen de gestelde tijdslimieten. </antwoord>
      <antwoord nummer="2">Met betrekking tot het onder vraag 1 geschetste modificatieprogramma is er geen sprake van een ernstige vertraging. Door interim verplichte modificaties en een afgestemd inspectie interval tot aan de finale modificatie is zeker gesteld dat er geen nadelige consequenties zijn voor de veiligheid. Het incident op Miami (25-04-1992) betrof geen Boeing 747, maar een Boeing 707 en vond overigens plaats voor het aanvangen van het modificatieprogramma. De oorzaak van het incident bij Anchorage (31-03-1993) is niet vergelijkbaar met het EL-AL-ongeval. </antwoord>
      <antwoord nummer="3">Van de buitenlandse vliegtuigen welke Schiphol bezoeken is de individuele modificatiestatus v.w.b. de derde generatie fuse-pins niet bij mijn departement bekend. Deze is slechts bekend bij de luchtvaartmaatschappij zelf en de luchtvaartautoriteit van het land waar het vliegtuig geregistreerd is. De verwachting is dat van de Boeing 747-vliegtuigen welke Schiphol aandoen er zowel vliegtuigen zijn die de finale modificatie geïmplementeerd hebben als wel vliegtuigen die deze nog niet hebben. De verhoudingen tussen de twee categorieën is niet bekend. </antwoord>
      <antwoord nummer="4">Er is geen sprake van een verhoogd veiligheidsrisico aangezien het modificatieprogramma ter vervanging van de eerste generatie fuse-pins, die de directe oorzaak van het EL-AL-ongeval waren, reeds in 1993 is uitgevoerd. Ik hoop u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
