<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over de aanslag op de leider van het Popular Front, Abu Ali Mustrafa. (Ingezonden 30 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14509
</item>
         <item attribuut="Inhoud">Wat is de beoordeling, op grond van de Vierde Geneefse Conventie, van de huidige Israëlische liquidatiepolitiek?</item>
         <item attribuut="Rubriek">Staats- en bestuursrecht (Internationale rechtsorde) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Internationaal recht Israël Oorlogen Palestijnen</item>
         <item attribuut="Vindplaats">Kamervragen met antwoord 2001-2002, nr. 173, Tweede Kamer</item>
         <item attribuut="Vraagnr_bij_indiening">2000114860</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-10-29</item>
         <item attribuut="Datum_indiening">2001-08-30</item>
         <item attribuut="Document-id">KVR14509</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="361" allpagenumbers="361 362" vetnummer="2000114860" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14509" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="173" onderwerp="" indiendatum="2001-08-30">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-10-29">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Op welke wijze is de Nederlandse regering van plan te reageren op de dodelijke Israëlische aanslag op de leider van het Popular Front for the Liberation of Palestine, Abu Ali Mustrafa? <voetnoot nummer="1"/>Bent u bereid om consequenties aan deze buitengerechtelijke executie te verbinden? Zo ja, welke? Zo neen, waarom niet? </vraag>
      <vraag nummer="2">Deelt u de mening dat door de Israëlische liquidatiepolitiek, ook gezien de meest recente aanslag op een hoge politieke leider, nu iedere Palestijn het doelwit van de Israëlische aanslagen kan worden? Op welke wijze, al dan niet in EU verband, wilt u op genoemd Israëlisch beleid reageren? </vraag>
      <vraag nummer="3" voetnoot="2">Kent u het bericht dat de Amerikaanse president Bush zijn steun uitsprak voor het Israëlische standpunt om niet te onderhandelen «onder de dreiging van terrorisme» en tevens uitsprak «als Arafat geïnteresseerd is in een dialoog, hij meer moet doen om het terrorisme te stoppen»? <voetnoot nummer="2"/>
      </vraag>
      <vraag nummer="4">Is deze Amerikaanse steun aan Israël niet een vrijbrief voor premier Sharon zijn harde lijn voort te zetten? </vraag>
      <vraag nummer="5">Op welke wijze heeft Nederland en de EU op genoemde uitlatingen van Bush gereageerd? </vraag>
      <vraag nummer="6" voetnoot="3">Herinnert u zich uw antwoord op mijn vraag waarin u aangeeft dat Nederland grote waarde hecht aan het internationaal humanitair recht, waaronder de Geneefse Conventies, en dat buitengerechtelijke dodingen op grond van artikel 147 van de Vierde Geneefse Conventie in beginsel moeten worden gezien als «ernstige inbreuken» op de Conventie? <voetnoot nummer="3"/>
      </vraag>
      <vraag nummer="7" voetnoot="3">Herinnert u zich uw antwoord dat het uitgangspunt bij het concept «ernstige inbreuk» de individuele strafrechtelijke aansprakelijkheid is voor schendingen van het internationaal recht, hetgeen betekent dat strafbaarstelling en vervolging van ernstige inbreuken berust bij partijen bij de Vierde Geneefse Conventie? Komt dit erop neer dat de partij in wiens rechtsmacht een mogelijke verdachte zicht bevindt zal moeten beoordelen of een bepaalde actie moet worden gekenmerkt als «ernstige inbreuk» op de Conventie en of vervolging moet worden ingesteld? <voetnoot nummer="3"/>
      </vraag>
      <vraag nummer="8">Deelt u de mening dat in ieder geval de leden van het Israëlische Veiligheidskabinet politiek verantwoordelijk zijn voor het beleid om vermeende Palestijnse «terroristen» te doden? </vraag>
      <vraag nummer="9">In hoeverre betekent dit dat de leden van het Israëlisch Veiligheidskabinet individueel strafrechtelijk verantwoordelijk zijn voor «ernstige inbreuken» van de Conventie? </vraag>
      <vraag nummer="10">Is er in het College van de Procureur-Generaals gesproken over het te volgen beleid in dergelijke zaken? En zo ja, bent u bereid deze informatie aan de Kamer te doen toekomen? </vraag>
      <vraag nummer="11">Verwacht u binnenkort een van de leden van het Israëlisch kernkabinet in Nederland? </vraag>
      <vraag nummer="12">Kunt u deze vragen voor maandag 3 september 2001 beantwoorden? </vraag>
      <noten afkomstig="vraag">
         <noot nummer="1" datum="2001-08-28" bron="Volkskrant">Volkskrant, 28 augustus 2001</noot>
         <noot nummer="2" datum="2001-08-25" bron="Volkskrant">Volkskrant, 25 augustus 2001</noot>
         <noot nummer="3">TK vergaderjaar 2000–2001, Aanhangsel nr. 1564</noot>
      </noten>
   </vragen>
   <antwoorden aantal="5">
      <antwoord nummer="1 en 2">De Europese Unie heeft middels een voorzitterschapsverklaring de aanslag op PLFP-leider Abu Ali Mustafa veroordeeld. Daarbij is het Europese standpunt tegen buitengerechtelijke dodingen herhaald. Nederland steunt deze verklaring vanzelfsprekend volledig. De regering heeft, zoals ik meldde in mijn laatste brief aan de Kamer over de actuele situatie in het Midden-Oosten, via het ontbieden van de Israëlische Tijdelijk Zaakgelastigde de Nederlandse bezwaren over dit Israëlische beleid kenbaar gemaakt. Nederland en de EU staan hierin niet alleen. Ook de VS veroordeelt deze praktijk van doelgerichte dodingen. De internationale politieke druk op Israël om deze praktijk te staken moet onverminderd worden voortgezet. Ik zal daarvoor, ook in EU-verband, blijven pleiten. </antwoord>
      <antwoord nummer="3, 4 en 5">Ik ben bekend met uitspraken van president Bush. Naar mijn stellige overtuiging is het Amerikaanse beleid er juist op gericht om de-escalatie te bewerkstelligen. Zowel Secretary of State Powell als President Bush zelf hebben Israël steeds opgeroepen terughoudendheid te betonen. Deze Amerikaanse betrokkenheid heeft bovendien nieuwe impulsen gekregen na de dramatische gebeurtenissen van 11 september jl. Het is ook mede aan de Amerikaanse druk, naast Europese bemiddeling, te danken dat onlangs een gesprek plaatshad tussen de Israëlische Minister van Buitenlandse Zaken, Peres, en President Arafat. Er is sprake van voortdurend overleg tussen de EU, onder meer via het Voorzitterschap en Solana, en de VS. </antwoord>
      <antwoord nummer="6, 7, 8, 9 en 10">Het is juist dat mijn antwoorden op eerdere kamervragen er op neerkomen dat de partij in wiens rechtsmacht een mogelijke verdachte zich bevindt, zal moeten beoordelen of een bepaalde actie moet worden gekenmerkt als «ernstige inbreuk» op de Conventie en of vervolging moet worden ingesteld, danwel of de verdachte moet worden uitgeleverd. Of er sprake is van individuele strafrechtelijke aansprakelijkheid is een vraag die aan een rechter ter beoordeling is. Daaraan gaat een beoordeling vooraf door de vervolgende instantie of de omstandigheden van de individuele zaak voldoende aanleiding vormen om strafrechtelijke vervolging in te stellen. Voor het Nederlandse beleid dienaangaande verwijs ik u naar de antwoorden op de vragen van mw. Halsema van 30 mei jl. (1256, TK 2000–2001), waarin vergelijkbare materie aan de orde wordt gesteld. In dat geval ging het om het folteringsverdrag, nu gaat het om het internationaal humanitair recht. Toen heeft mijn ambtgenoot van Justitie aangegeven dat vervolgingsbeleid zal worden ontwikkeld ten aanzien van de strafrechtelijke verantwoordelijkheid van regeringsleiders. Daarbij is ook vermeld dat rekening moet worden gehouden met de immuniteit van regeringsleiders. Over dat beleid wordt inmiddels door de betrokkenen, waaronder het College van Procureurs-Generaal, gesproken, maar die discussie is nog niet afgerond. De regering is bereid uw Kamer daarover nader te berichten als de criteria zijn uitgewerkt. </antwoord>
      <antwoord nummer="11">Momenteel is geen bezoek voorzien van een lid van het Israëlisch kernkabinet. </antwoord>
      <antwoord nummer="12">Hoewel aan beantwoording van de vragen zoveel mogelijk voorrang is gegeven, heeft dit in verband met de noodzaak van zorgvuldigheid enige tijd gevergd. </antwoord>
      <noten afkomstig="antwoord"/>
   </antwoorden>
</kvr>
