<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Laan, Van der Ham en Lambrechts (allen D66) aan de minister van Volksgezondheid, Welzijn en Sport over de mogelijke beperking van de risico's van XTC-gebruik. (Ingezonden 29 augustus 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18709
</item>
         <item attribuut="Inhoud">Vragen naar aanleiding van het overlijden van een 15-jarig meisje na het gebruik van XTC.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugs</item>
         <item attribuut="Vindplaats">Kamervragen met antwoord 2003-2004, nr. 161, Tweede Kamer</item>
         <item attribuut="Vraagnr_bij_indiening">2020316470</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van der Laan</persoon>
            <persoon partij="D66">Van der Ham</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2003-10-20</item>
         <item attribuut="Datum_indiening">2003-08-29</item>
         <item attribuut="Document-id">KVR18709</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="349" allpagenumbers="349 350" vetnummer="2020316470" code="0304tkkvr161" lopendefooter="Tweede Kamer, vergaderjaar 2003–2004, Aanhangsel" filenaam="KVR18709" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="161" onderwerp="" indiendatum="2003-08-29">
         <vrager partij="D66" oorsprong="parlement">Van der Laan</vrager>
         <vrager partij="D66" oorsprong="parlement">Van der Ham</vrager>
         <vrager partij="D66" oorsprong="parlement">Lambrechts</vrager>
         <vraagt-aan>, Van der Ham en Lambrechts (allen D66) aan de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-10-20">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat er op 23 augustus jl. een 15-jarig meisje uit Belfeld is overleden door een overdosis XTC of door gebruik van verontreinigde XTC-pillen op een dance-evenement in Heerlen? Wat is hierop uw reactie? </vraag>
      <vraag nummer="2">Is het waar dat het aantal sterfgevallen als gevolg van het gebruik van XTC en andere drugs momenteel niet wordt geregistreerd? Bent u bereid om, zoals het Trimbos-instituut en D66 voorstellen, het aantal dodelijke ongevallen door druggebruik te laten registreren? Zo nee, waarom niet? </vraag>
      <vraag nummer="3" voetnoot="1">Wat is uw reactie op de onderzoeken van het Trimbos-instituut en Educare over dance-evenementen? <voetnoot nummer="1"/>
      </vraag>
      <vraag nummer="4" voetnoot="2">Wat is uw reactie op internationaal onderzoek van de Universiteit van Amsterdam over XTC-gebruik? <voetnoot nummer="2"/>
      </vraag>
      <vraag nummer="5">Deelt u de mening dat de risico’s op overdoses of gebruik van verontreinigde of (zeer) hoog gedoseerde XTC verder kunnen worden ingeperkt door het testen van XTC-pillen op (dance-)evenementen? </vraag>
      <vraag nummer="6">Bent u bereid het huidige embargo op het testen van XTC-pillen op houseparties te laten evalueren? Zo nee, waarom niet? </vraag>
      <noten afkomstig="vraag">
         <noot nummer="1">In het rapport Uitgaan en veiligheid concluderen het Trimbos-instituut en Educare dat het aantal gezondheidsproblemen op dance-evenementen de laatste vijf jaar sterk is afgenomen door bewuster druggebruik, de mogelijkheid om XTC-pillen tevoren te laten testen, en door voorlichting over druggebruik. Uitgaan en veiligheid: feiten en fictie over alcohol, drugs en gezondheidsverstoringen , uitgegeven door het Trimbos-instituut i.s.m. Educare</noot>
         <noot nummer="2">Uit internationaal onderzoek van de Universiteit van Amsterdam blijkt dat party-gangers die hun XTC-pillen laten testen minder XTC gebruiken en veel bevattelijker zijn voor voorlichting over de risico’s van deze drug. Pill Testing – Ecstasy &amp; Prevention , uitgegeven door Rozenberg Publishers, Amsterdam</noot>
      </noten>
   </vragen>
   <antwoorden aantal="6">
      <antwoord nummer="1">Ja. Elk slachtoffer van drugsgebruik vind ik betreurenswaardig en zeker in dit geval, waar het om zo’n jong persoon gaat. De Officier van Justitie in het betreffende arrondissement heeft opdracht gegeven tot toxicologisch onderzoek. Het Nederlands Forensisch Instituut heeft geanalyseerd welke stoffen het meisje heeft binnengekregen. De uitslag van dit onderzoek is inmiddels bekend. Om privacyredenen kan ik hierop niet nader ingaan. </antwoord>
      <antwoord nummer="2">Alle sterfgevallen worden door de gemeenten doorgegeven aan het CBS, dat deze classificeert naar doodsoorzaak. Het EMCDDA in Lissabon geeft aan welke specifieke doodsoorzaken een indicatie zijn voor een drugsgerelateerd overlijden. Gezien het feit dat we op grond van deze richtlijnen in Nederland een globaal overzicht hebben van het aantal drugsdoden, zie ik geen reden om dit specifieker te laten registreren. </antwoord>
      <antwoord nummer="3">Het rapport geeft aan dat zich op de party’s waar Educare met EHBO-personeel aanwezig was (meer dan 50% van het totaal aantal grootschalige party’s) nauwelijks ernstige incidenten hebben voorgedaan. Natuurlijk vind ik elk incident er één te veel, maar het rapport nuanceert wel het beeld dat er bij dergelijke party’s sprake zou zijn van veel gezondheidsproblemen. Het aantal hulpvragen is sinds de introductie van de EHBO’s op de party’s sterk afgenomen en de laatste jaren gestabiliseerd. Zowel gebruikers als organisatoren lijken zich steeds meer bewust te worden van de eventuele risico’s en hun verantwoordelijkheid te nemen op het gebied van preventieve maatregelen. </antwoord>
      <antwoord nummer="4">Dit onderzoek werd uitgevoerd in Amsterdam, Hannover en Wenen, in opdracht van de Europese Commissie. In Amsterdam wordt uitsluitend eens per week op kantoor getest, in Hannover op werkdagen op kantoor en daarnaast op grote party’s, en in Wenen alleen op grote party’s enkele malen per jaar. Geconcludeerd wordt onder meer dat gezondheidswaarschuwingen over gevaarlijke stoffen geloofwaardiger worden wanneer ze binnen de context van pillen-testen worden gegeven, dat degenen die gebruik maken van een testservice beter geïnformeerd zijn over de gevolgen van gebruik, dat testservices het gebruik van XTC niet bevorderen en er toe kunnen leiden dat potentiële gebruikers het gebruik uitstellen of er van afzien. Hoewel de testservices in de drie steden in opzet verschillen, zijn de ervaringen in Wenen en Hannover vergelijkbaar met die in Nederland. Dit onderzoek vormt voor mij dan ook geen aanleiding tot wijziging van de bestaande praktijk. </antwoord>
      <antwoord nummer="5">Overdosering is meestal het gevolg van het slikgedrag van gebruikers en in het algemeen niet van de kwaliteit van de pil in kwestie. Voorts is het zo dat het aantal pillen dat daadwerkelijk op evenementen kan worden herkend, de laatste jaren is afgenomen. Hierdoor heeft het testen op locatie voor directe risicobeperking slechts een geringe meerwaarde ten opzichte van het huidige systeem van het testen op kantoren. Bovendien is het niet logisch om bezoekers bij de ingang streng te fouilleren op drugs en in de club of op de party zelf een testservice aan te bieden. Voorts ben ik van mening dat met het testen op locatie een verkeerd signaal wordt afgegeven. Daarom zie ik geen reden om het genoemde embargo opnieuw ter discussie te stellen. </antwoord>
      <antwoord nummer="6">Zoals bij vraag 5 aangegeven, heeft het testen op evenementen slechts een geringe meerwaarde ten opzichte van het huidige systeem van het testen op kantoren. Ik acht een evaluatie dan ook niet nodig. </antwoord>
      <noten afkomstig="antwoord"/>
   </antwoorden>
</kvr>
