<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Terpstra en Wilders (beiden VVD) aan de minister van Buitenlandse Zaken en de staatssecretaris van Onderwijs, Cultuur en Wetenschap, mw. Van der Laan, over het behoud van het historische centrum van de hoofdstad van Tibet, Lhasa. (Ingezonden 10 september 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18757
</item>
         <item attribuut="Inhoud">China gaat, ondanks het dringende verzoek van UNESCO, door met de afbraak van historische gebouwen in het Sholgebied in Lhasa.</item>
         <item attribuut="Rubriek">Cultuur en taal (Monumenten)</item>
         <item attribuut="Trefwoorden">China Monumenten</item>
         <item attribuut="Vindplaats">Kamervragen met antwoord 2003-2004, nr. 203, Tweede Kamer</item>
         <item attribuut="Vraagnr_bij_indiening">2020316980</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Terpstra</persoon>
            <persoon partij="VVD">Wilders</persoon>
         </item>
         <item attribuut="Datum_reaktie">2003-10-27</item>
         <item attribuut="Datum_indiening">2003-09-10</item>
         <item attribuut="Document-id">KVR18757</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="433" allpagenumbers="433 434" vetnummer="2030316980" code="0304tkkvr203" lopendefooter="Tweede Kamer, vergaderjaar 2003–2004, Aanhangsel" filenaam="KVR18757" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="203" onderwerp="" indiendatum="2003-09-10">
         <vrager partij="VVD" oorsprong="parlement">Terpstra</vrager>
         <vrager partij="VVD" oorsprong="parlement">Wilders</vrager>
         <vraagt-aan>de minister van Buitenlandse Zaken en de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="27 oktober 2003), zie ook Aanhangsel Handelingen nr. 104, vergaderjaar 2003–2004">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de staatssecretarissen van Onderwijs, Cultuur en Wetenschap, mw</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat de Werelderfgoedcommissie van de United Nations Educational Scientific and Cultural Organization (UNESCO), waarvan Nederland ook partij is, op haar 27e bijeenkomst van 30 juni tot 5 juli jl. de Chinese regering dringend heeft verzocht om een strategisch programma tot behoud van het historisch centrum van Lhasa te ontwerpen; geen historische gebouwen in het centrum van Lhasa (met name in het Sholgebied net buiten het winterpaleis van de Dalai Lama) meer af te breken; nieuwe gebouwen in traditionele stijl te ontwerpen om het historische karakter van dit centrum te behouden; de lokale bevolking in te lichten over het belang van het behoud van dit centrum en de plannen die hieromtrent bestaan, dit alles in de context van de enorme ontwikkelingsdruk die er op dit moment op Lhasa rust? </vraag>
      <vraag nummer="2">Is het u bekend dat de bedreiging van het historisch erfgoed van Lhasa ook in de 25e bijeenkomst van de UNESCO werelderfgoedcommissie aan de orde is geweest, maar dat de Chinese autoriteiten desondanks in 2002 doorgingen met de afbraak van historische gebouwen in het Sholgebied in Lhasa? </vraag>
      <vraag nummer="3">Is het waar dat nog steeds en in toenemende mate Chinese families in de Tibetaanse wijken van Lhasa worden geplaatst, waardoor steeds meer Tibetaanse gezinnen worden verdreven? </vraag>
      <vraag nummer="4" voetnoot="1">Deelt u de mening <voetnoot nummer="1"/>dat er serieuze redenen zijn om te twijfelen aan de bereidheid van de Chinese autoriteiten het historisch erfgoed van Tibet, met name ook historische gebouwen in Lhasa, te beschermen? </vraag>
      <vraag nummer="5">Bent u bereid in EU-verband en tijdens bilaterale contacten met China te pleiten voor de bescherming van het cultureel erfgoed van Tibet? Bent u bereid de Kamer te informeren over de inspanningen die u dienaangaande de komende maanden zult gaan plegen? Wilt u de Kamer ook telkenmale over de resultaten van deze inspanningen informeren? </vraag>
      <noten afkomstig="vraag">
         <noot nummer="1">www.savetibet.org/news</noot>
      </noten>
   </vragen>
   <antwoorden aantal="5">
      <antwoord nummer="1">Ja. In aanvulling hierop zij vermeld dat UNESCO op 29 september jl. een brief heeft gestuurd aan de Chinese regering waarin het China oproept een einde te maken aan het afbreken van historische gebouwen in Lhasa. </antwoord>
      <antwoord nummer="2">Ja. </antwoord>
      <antwoord nummer="3">De Chinese centrale regering investeert veel geld in de infrastructuur van Tibet. De financiële investeringen in Tibet trekken Chinezen aan, die niet van Tibetaanse origine zijn. Hierdoor neemt het aandeel van de Tibetaanse minderheid in de bevolking van Tibet relatief gezien af. Over de uitzetting van Tibetaanse families is geen officiële informatie beschikbaar; NGO’s rapporteren hier wel over. </antwoord>
      <antwoord nummer="4">Ja. De Chinese overheid voert in heel China een selectief beleid betreffende het behoud en de bescherming van historisch cultureel erfgoed, ook in Lhasa. De Chinese regering besteedt wel in toenemende mate aandacht aan de bescherming van historische gebouwen in Lhasa; er is echter nog steeds reden tot zorg. </antwoord>
      <antwoord nummer="5">Ja. De EU spreekt daarover regelmatig haar zorg uit tegen de Chinese autoriteiten. De situatie in Tibet, alsook de bescherming van culturele rechten van Tibetanen, zijn onderwerpen die worden behandeld in de interne mensenrechtenrapporten die twee keer per jaar door de EU-ambassades te Peking worden opgesteld ten behoeve van de EU-China-mensenrechtendialoog. Tijdens de laatste EU-Chinadialoog die op 5–6 maart 2003 in Athene plaatsvond, zijn de culturele rechten van Tibetanen besproken. Van 5–10 oktober jl. bracht de Nederlandse ambassadeur in China een bezoek aan Tibet. Tijdens zijn bezoek sprak hij zorg uit over het cultureel erfgoed en verzocht hij de vice-gouverneur van Tibet met de grootst mogelijke zorgvuldigheid om te gaan met het cultureel erfgoed in heel Tibet, en specifiek in Lhasa. De ambassadeur sprak de hoop uit dat bij de restauratiewerkzaamheden aan de voet van het Potala Paleis en de wijk rond de Jokhang Tempel in Lhasa het historische karakter van de omgeving bewaard blijft. Hij verwees daarbij naar de zorgen van het Nederlandse parlement en de Europese Unie en memoreerde ook de verontrusting geuit door leden van de Werelderfgoedcommissie van UNESCO. De vice-gouverneur gaf aan dat de regionale overheid aandacht zal besteden aan het culturele karakter van gebouwen bij de bouwwerkzaamheden in Lhasa. Voorts gaf hij aan dat bij een deel van de gebouwen de historische buitenkant zal worden behouden, maar aan de binnenkant moderniseringen zullen worden aangebracht (riolering, elektriciteit). Nederland financiert enkele projecten in Tibet. Bij het Qomolangma-milieuproject vormt de restauratie van het Rongbukklooster en van boeddhistische scholen een onderdeel. Verder heeft Nederland bijgedragen aan het Tibetan Heritage Fund, waarbij een deel van de traditionele Tibetaanse huizen in Lhasa rondom de Jokhang Tempel gerestaureerd zijn. </antwoord>
      <noten afkomstig="antwoord"/>
   </antwoorden>
</kvr>
