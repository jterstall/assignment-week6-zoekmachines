<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volksgezondheid, Welzijn en Sport over de werving van Poolse verpleegkundigen. (Ingezonden 30 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13527
</item>
         <item attribuut="Inhoud">Vragen over de werving van Poolse verleegkundigen, mede in het licht van de situatie van de gezondheidszorg in Polen en de ervaringen met Zuid-Afrikaanse en Indonesische verpleegkundigen die naar Nederland gekomen zijn.</item>
         <item attribuut="Rubriek">Gezondheidszorg (Medische beroepen) Welzijn (Vreemdelingen en asielzoekers)</item>
         <item attribuut="Trefwoorden">Buitenlandse werknemers Verpleegkundigen</item>
         <item attribuut="Vindplaats">Kamervragen met antwoord 2000-2001, nr. 1052, Tweede Kamer</item>
         <item attribuut="Vraagnr_bij_indiening">2000108910</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2001-04-17</item>
         <item attribuut="Datum_indiening">2001-03-30</item>
         <item attribuut="Document-id">KVR13527</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2189" allpagenumbers="2189 2190" vetnummer="2000108910" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13527" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1052" onderwerp="" indiendatum="2001-03-30">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-04-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het dat u de werving van Poolse verpleegkundigen stimuleert? <voetnoot nummer="1"/>
      </vraag>
      <vraag nummer="2">Waarom bent u voorstander van het werven van Poolse verpleegkundigen, mede in het licht van de situatie van de gezondheidszorg in Polen en de ervaringen met Zuid-Afrikaanse en Indonesische verpleegkundigen die naar Nederland zijn gekomen? </vraag>
      <vraag nummer="3">Deelt u de mening dat eerst geïnvesteerd moet worden in het aanboren van nieuwe doelgroepen die in Nederland verblijven, alvorens in het buitenland te werven? </vraag>
      <vraag nummer="4">Op welke wijze zal de taalbarrière van de verpleegkundigen worden opgelost, en door wie wordt dit gefinancierd? </vraag>
      <vraag nummer="5">Is de opleiding van de Poolse verpleegkundigen gelijkwaardig aan die in Nederland? Zo nee, hoe worden de verpleegkundigen bijgeschoold? Wie financiert dat? </vraag>
      <vraag nummer="6">Op welke wijze zal de werving plaatsvinden? Is er een bemiddelingsbureau in de arm genomen? Zo ja, voldoet dit aan de voorwaarden die hiervoor gelden? </vraag>
      <vraag nummer="7">Hoelang en onder welke voorwaarden mogen de Poolse verpleegkundigen in Nederland komen werken? </vraag>
      <noten afkomstig="vraag">
         <noot nummer="1" datum="2001-02-6" bron="Algemeen Dagblad">Algemeen Dagblad, 6 februari 2001</noot>
      </noten>
   </vragen>
   <antwoorden aantal="4">
      <antwoord nummer="1 en 2">Het klopt niet dat ik de werving van Poolse verpleegkundigen stimuleer. In de brief van 19 januari 2001, die ik u mede namens de Minister-President heb geschreven, heb ik over het aanbod van Polen om Poolse verpleegkundigen te werven het volgende standpunt ingenomen: «Zoals bekend zijn in het kader van het Convenant Arbeidsmarktbeleid Zorgsector (CAZ) afspraken gemaakt over de werving van verpleegkundigen en verzorgenden van buiten de EER-landen. Uitgangspunt bij die afspraken is dat de arbeidsmarktproblemen in de zorgsector in beginsel binnen Nederland dan wel binnen de EER moeten worden opgelost. Alleen voor acute arbeidsmarktproblemen, waarvoor voor de korte termijn geen oplossing binnen de EER kan worden gevonden, moet het onder voorwaarden mogelijk zijn tijdelijk verpleegkundigen en verzorgenden van buiten de EER aan te trekken. Eén van die voorwaarden is dat voldaan is aan de Nederlandse kwalificatievereisten. Het Poolse aanbod doet niet af aan dit uitgangspunt. Dit betekent dat eventuele werving van verpleegkundigen en verzorgenden in Polen, dat buiten de EER ligt, ook gezien moet worden als een tijdelijke oplossing voor acute arbeidsmarktproblemen. In die zin is de werving van Poolse verpleegkundigen en verzorgenden niet anders dan de werving uit landen als Zuid-Afrika en Indonesië. Wel vind ik dat, voor zover het al noodzakelijk is buiten de EER te werven, Polen een zekere voorkeur verdient. lmmers, uit het door de minister-president van Polen genoemde aantal van 40 000 beschikbare verpleegkundigen maak ik op dat de werving onder Poolse verpleegkundigen niet ten koste zal gaan van de Poolse gezondheidszorg. Bovendien zal Polen op termijn lid van de EU worden. Bij het voorgaande moet wel worden bedacht dat het uiteindelijk niet aan mij is, maar aan de zorginstellingen om keuzes te maken voor wat betreft de werving van personeel. Binnenkort zal ik contact opnemen met mijn Poolse ambtgenoot om een en ander goed door te spreken. lk zal de Kamer van de uitkomsten daarvan op de hoogte stellen.» Er is geen aanleiding thans van dit standpunt af te wijken. Het overleg met Polen is nog niet afgerond. Zodra dat wel het geval zal zijn, breng ik de Kamer van de uitkomsten ervan op de hoogte. </antwoord>
      <antwoord nummer="3">Zoals hiervoor is aangegeven, ben ik van mening dat de arbeidsmarktproblemen in de zorgsector in beginsel binnen Nederland dan wel binnen de EER moeten worden opgelost. Daarvoor is een breed pakket aan maatregelen vereist. Een van deze maatregelen is het aanboren van nieuwe doelgroepen die in Nederland verblijven, zoals herintreders, allochtonen en arbeidsgehandicapten. In CAZ-verband (jaarplannen 2000 en 2001) zijn hiervoor ook al concrete afspraken gemaakt. Alleen voor acute arbeidsmarktproblemen, waarvoor vorenbedoelde maatregelen voor de korte termijn geen oplossing bieden, moet het onder voorwaarden mogelijk zijn tijdelijk verpleegkundigen en verzorgenden van buiten de EER aan te trekken. </antwoord>
      <antwoord nummer="4, 5 en 6">Afhankelijk van de genoten opleiding (de Poolse opleiding heeft de afgelopen jaren wijzigingen ondergaan) en van de opgedane werkervaring als verpleegkundige zijn er 2 situaties te onderscheiden: 1. nagenoeg gelijkwaardig: dit betekent dat nog een jaar onder supervisie als verpleegkundige moet worden gewerkt alvorens een verklaring van vakbekwaamheid kan worden verkregen en daarmee een ongeclausuleerde registratie; tijdens de periode van supervisie heeft betrokkene een geclausuleerde registratie, die na ommekomst van een succesvolle supervisieperiode kan worden omgezet in een ongeclausuleerde BIG-registratie; 2. niet gelijkwaardig: dit betekent dat betrokkene het advies krijgt om via opleiding het Nederlandse diploma te behalen; het merendeel van de gevallen heeft betrekking op deze situatie. Het is natuurlijk denkbaar dat de Poolse verpleegkundigen op het niveau van hun opleiding worden ingezet, bijv. als verzorgende of helpende. Een diplomawaardering voor dit niveau wordt gegeven door de OVDB. Uit recente informatie van de OVDB is gebleken dat de Poolse opleiding tot verpleegkundige gewaardeerd wordt op niveau 3 (verzorgende). Voor het overige zijn deze vragen niet aan de orde, omdat ik niet actief dan wel passief betrokken ben bij de werving van Poolse verpleegkundigen. Werving – en dus ook eventuele werving van Poolse verpleegkundigen – is een zaak van de zorginstellingen. Deze zullen er in voorkomend geval ook voor moeten zorgen dat conform de CAZ-afspraken wordt gehandeld. Zoals u bekend betreft één van deze afspraken een goede voorbereiding – waaronder onderricht in de Nederlandse taal – in het land van herkomst. </antwoord>
      <antwoord nummer="7">In CAZ-verband zijn over de voorwaarden voor toekenning van tewerkstellingsvergunningen voor verpleegkundigen en verzorgenden uit landen buiten de EER, afspraken gemaakt. Deze afspraken zijn ook van toepassing, voor zover het Poolse verpleegkundigen en verzorgenden betreft. </antwoord>
      <noten afkomstig="antwoord"/>
   </antwoorden>
</kvr>
