<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jaarsma (PvdA) inzake: Rijkssubsidie t.b.v. Werkervaringsplaatsen in het kader van de WIW. (Ingezonden 23 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6674
</item>
         <item attribuut="Inhoud">Betreft berichten over gemeenten die bedragen in mindering brengen op de rijkssubsidie die bestemd is voor werkervaringsplaatsen in het kader van de Wet inschakeling werkzoekenden (WIW). Zie ook vergelijkbare vragen van de Tweede-Kamerleden Rosenmöller (Aanhangsel Handelingen TK, nr. 856, vergaderjaar 1997-1998) en Dankers (Aanhangsel Handelingen TK, nr. 856, vergaderjaar 1997-1998).</item>
         <item attribuut="Rubriek">Arbeid (Arbeidsbemiddeling) Arbeid (Subsidies) Arbeid (Werkloosheidsbestrijding)</item>
         <item attribuut="Trefwoorden">Arbeidsbemiddeling Subsidies Werkloosheidsbestrijding</item>
         <item attribuut="Vindplaats">Kamervragen met antwoord 1997-1998, nr. 14, Eerste Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Jaarsma</persoon>
         </item>
         <item attribuut="Datum_reaktie">1998-03-11</item>
         <item attribuut="Datum_indiening">1998-02-23</item>
         <item attribuut="Document-id">KVR6674</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="29" allpagenumbers="29 30" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR6674" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="14" onderwerp="" indiendatum="1998-02-23">
         <vrager partij="PvdA" oorsprong="parlement">Jaarsma</vrager>
         <vraagt-aan/>
      </vraagdata>
      <antwoorddata antwoorddatum="1998-03-11">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u kennisgenomen van het bericht in de GPD-bladen van 18 februari 1998 dat gemeenten «standaard» (d.w.z. ongeacht de specifieke omstandigheden van een individuele plaatsing) verschillende, en soms aanzienlijke bedragen in mindering brengen op de f 17 000,– rijkssubsidie die bestemd is voor werkervaringsplaatsen in het kader van de Wet inschakeling werkzoekenden, Stb. 1997, 760 (WIW)? </vraag>
      <vraag nummer="2">Heeft u een opvatting hierover? Bent u bijvoorbeeld van mening dat hierdoor de «naadloze» overgang van de Melkert-2-regeling naar de WIW-werkervaringsplaatsen die u bij de behandeling van de WIW in de Eerste Kamer in het vooruitzicht stelde, wordt bevorderd? Indien althans het bericht juist is, is de gemeente Amersfoort blijkbaar voornemens aan een werkgever een bedrag van f 5000,– als subsidie toe te kennen. Bent u van mening, dat dit een goede manier is om de beoogde uitstroom van uitkeringsgerechtigden, die zijn gedetacheerd vanuit een dienstbetrekking, via een werkervaringsplaats te bevorderen, zoals bij de behandeling van de WIW in de Tweede en Eerste Kamer is benadrukt? Immers, in zo’n geval is voor de werkgever hoogstwaarschijnlijk detachering op basis van de dienstbetrekking een aantrekkelijker optie dan het creëren van een werkervaringsplaats. </vraag>
      <vraag nummer="3">Zouden generieke besluiten ter zake van de besteding van de rijkssubsidie bestemd voor werkervaringsplaatsen niet tenminste gebaseerd moeten zijn op een gemeentelijke verordening waaruit ondubbelzinnig blijkt dat de subsidie voor werkervaringsplaatsen slechts kan worden aangewend in overeenstemming met de wet? Een en ander is niet los te zien van uw rol als toezichthouder en van potentiële problemen rond de rechtmatigheid. </vraag>
      <vraag nummer="4">Wat is, bij het ontbreken van een gemeentelijke verordening, de juridische basis onder de besluiten? Zijn door of namens de gemeente genomen besluiten in dit opzicht vatbaar voor bezwaar en beroep ingevolge de Algemene wet bestuursrecht? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Voor de realisatie van een werkervaringsplaats voor de periode van een jaar ontvangt de gemeente van het rijk een basisbedrag (1998: f 17 000), dat kan worden ingezet voor een loonkostensubsidie aan de werkgever, maar ook voor arbeidsbemiddeling naar een werkervaringsplaats, scholing of voor de toekenning van een financiële incentive aan de werknemer. Deze ruime bestedingsmogelijkheid van de rijkssubsidie voor de werkervaringsplaats is in de wet- en regelgeving opgenomen ten einde gemeenten in staat te stellen maatwerk te bieden. Immers niet iedere werkloze jongere of langdurig werkloze is gediend bij een integrale beschikbaarstelling van de rijkssubsidie aan de werkgever. De arbeidsmarktmogelijkheden van sommige werklozen zijn meer gediend met bijvoorbeeld een combinatie van scholing en loonkostensubsidie. De aldus geboden beleidsvrijheid voor de gemeenten wordt door mij positief beoordeeld. Zie ook de beantwoording van vergelijkbare vragen van de heer Rosenmöller, 19 februari 1998 (Aanhangsel TK, nr. 856, vergaderjaar 1997–1998) en mevrouw Dankers, 24 februari 1998 (Aanhangsel TK, nr. 857, vergaderjaar 1997–1998). Mijn beoordeling van de mogelijkheden om de toepassing van de Experimenten Activering van Uitkeringsgelden (EAU-regeling) naadloos te doen overgaan naar de toepassing van de WIW-werkervaringsplaats is na de Eerste Kamerbehandeling van de WIW niet gewijzigd. Immers het merendeel van de EAU-projecten wordt mede uitgevoerd door de gemeenten, die de geboden beleidsvrijheid zodanig zullen benutten dat de EAU-projectorganisaties ook onder de WIW hun werkzaamheden kunnen voortzetten. In hoeverre de loonkostensubsidie van f 5000, die de gemeente Amersfoort blijkens het GPD-persbericht bij uitstroom uit een WIW-dienstbetrekking aan een werkgever verstrekt, de doorstroming bevordert dan wel belemmert, laat zich in algemene zin niet beoordelen. Door bijvoorbeeld de resterende middelen van de rijkssubsidie in te zetten voor scholing of begeleiding kunnen wellicht gunstiger uitstroomresultaten worden bereikt. De verantwoordelijkheid om te komen tot een optimale mix tussen loonkostensubsidie, bemiddeling, scholing, begeleiding enz. ligt op grond van de regelgeving bij de gemeente. </antwoord>
      <antwoord nummer="3 en 4">Op grond van artikel 5 WIW kunnen gemeenten aan werkgevers subsidies verstrekken die met langdurig werklozen of jongeren een arbeidsovereenkomst sluiten om hen in de gelegenheid te stellen werkervaring op te doen. Ter uitvoering hiervan dienen gemeenten een gemeentelijke subsidieverordening op te stellen. Het eventueel ontbreken van een gemeentelijke subsidieverordening betekent niet dat de aanwending door gemeenten van de rijkssubsidie niet in overeenstemming met de wet dient te gebeuren. Indien door gemeenten uit hoofde van artikel 5 WIW subsidies aan werkgevers worden verstrekt terwijl nog geen gemeentelijke subsidieverordening aanwezig is, dan wordt dit gedekt door artikel 4:23 van de Algemene wet bestuursrecht. Dit artikel biedt de mogelijkheid om in afwachting van een wettelijk voorschrift, i.c. een gemeentelijke subsidieverordening, subsidies te verstrekken gedurende ten hoogste één jaar. Daarnaast kunnen met betrekking tot dit aspect in de gemeentelijke subsidieverordening bepalingen met terugwerkende kracht worden opgenomen. Voorts zijn veel gemeentelijke subsidieverordeningen vaak zodanig algemeen geformuleerd, dat subsidies uit hoofde van de WIW hier mogelijk ook onder kunnen vallen. De door of namens de gemeenten verstrekte subsidies aan werkgevers zijn in alle gevallen beschikkingen in de zin van de Algemene wet bestuursrecht en dus vatbaar voor bezwaar en beroep in de zin van de Awb. </antwoord>
      <noten afkomstig="antwoord"/>
   </antwoorden>
</kvr>
