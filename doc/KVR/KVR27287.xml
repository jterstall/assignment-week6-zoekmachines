<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over economische relaties met Israëlische nederzettingen. (Ingezonden 24 november 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27287
</item>
         <item attribuut="Inhoud">Vragen naar aanleiding van onderzoeksrapport van United Civilians for Peace (UCP) over 'Nederlandse economische relaties die de Israëlische bezetting van Palestijnse of Syrische gebieden ondersteunen' (september 2006), Indiener wijst op de opmerking in het UCP-rapport dat het beleid van Nederlandse overheidsorganen en instellingen aangaande dit onderwerp in de praktijk 'minder eenduidig' is dan het antwoord van minister Bot (BuZa) in november 2005 op vragen van de vaste commissie voor Buitenlandse Zaken (Kamerstuk 30300 V, nr. 19) deed vermoeden. Indiener vraagt Bot om contact op te nemen met de Nederlandse bedrijven die in het UCP-rapport worden genoemd en tegen te gaan dat die bedrijven investeren in illegale nederzettingen.</item>
         <item attribuut="Rubriek">Handel en economie (Economische betrekkingen)</item>
         <item attribuut="Trefwoorden">Internationale economische betrekkingen Israël Palestijnen</item>
         <item attribuut="Vindplaats">Kamervragen met antwoord 2006-2007, nr. 782, Tweede Kamer</item>
         <item attribuut="Vraagnr_bij_indiening">2060703600</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2007-02-13</item>
         <item attribuut="Datum_indiening">2006-11-24</item>
         <item attribuut="Document-id">KVR27287</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1679" allpagenumbers="1679 1680" vetnummer="2060703600" code="0607tkkvr782" lopendefooter="Tweede Kamer, vergaderjaar 2006–2007, Aanhangsel" filenaam="KVR27287" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="782" onderwerp="" indiendatum="2006-11-24">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="13 februari 2007), zie ook Aanhangsel Handelingen nr. 544, vergaderjaar 2006–2007">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het onderzoeksrapport van United Civilians for Peace (UCP) over «Nederlandse economische relaties die de Israëlische bezetting van Palestijnse of Syrische gebieden ondersteunen»? <voetnoot nummer="1"/>
      </vraag>
      <vraag nummer="2" voetnoot="2">Op welke wijze ontmoedigt de Nederlandse regering Nederlandse investeringen in Israëlische nederzettingen? <voetnoot nummer="2"/>
      </vraag>
      <vraag nummer="3" voetnoot="3">Heeft u kennisgenomen van de vaststelling in het UCP rapport dat het beleid van Nederlandse overheidsorganen en instellingen betreffende economische banden met Israëlische nederzettingen in de praktijk «minder eenduidig» is dan uw antwoord in november 2005 op vragen van de vaste commissie voor Buitenlandse Zaken ter zake deed vermoeden? <voetnoot nummer="3"/>Welke beleidsinstructies gelden er voor respectievelijk de Economische Voorlichtingsdienst (EVD), het ministerie van Landbouw, Natuur en Voedselkwaliteit, het Netherlands Foreign Investment Agency (NFIA) en de Nederlandse ambassade in Israël ten aanzien van Nederlandse zakenrelaties met bedrijven in Israëlische nederzettingen? </vraag>
      <vraag nummer="4" voetnoot="4">Is het waar dat het ministerie van Buitenlandse Zaken met bedrijven genoemd in het UCP rapport contact opneemt? <voetnoot nummer="4"/>Heeft het ministerie de genoemde bedrijven inmiddels benaderd? Zo ja, met welke inzet en met welke resultaten? Zo neen, wanneer zal het ministerie deze bedrijven benaderen? Wilt u de Kamer informeren over de resultaten? </vraag>
      <vraag nummer="5" voetnoot="5">Heeft u kennisgenomen van de oproep van tientallen Palestijnse politieke partijen en maatschappelijke organisaties, in reactie op het UCP onderzoek? <voetnoot nummer="5"/>Bent u bereid om gevolg te geven aan de oproep om nader onderzoek in te stellen naar de Nederlandse bedrijven die in het UCP rapport worden genoemd en om «de nodige maatregelen te nemen die ervoor zorgen dat geen Nederlandse bedrijven investeren in of betrokken zijn bij economische activiteiten die de illegale Israëlische nederzettingen of de Israëlische militaire bezetting van de Palestijnse gebieden ondersteunen»? </vraag>
      <vraag nummer="6">Heeft u onderzoek laten doen naar de juridische mogelijkheden voor het aansprakelijk stellen van bedrijven die investeren in illegale nederzettingen of die betrokken zijn bij de bouw van de illegale muur op de bezette Westelijke Jordaanoever? Zo ja, wat waren de resultaten van dit onderzoek? Zo neen, bent u bereid dit onderzoek alsnog te laten uitvoeren en de Kamer over de resultaten te informeren? </vraag>
      <vraag nummer="7">Welke maatregelen ten aanzien van Nederlandse economische relaties met Israëlische nederzettingen acht u vereist ter versterking en waarborging van de consistentie en coherentie van het Nederlandse Midden-Oosten beleid, mede gericht op de oprichting van een levensvatbare Palestijnse staat als voorwaarde voor duurzame vrede? </vraag>
      <noten afkomstig="vraag">
         <noot nummer="1">Nederlandse economische relaties die de Israëlische bezetting van Palestijnse en/of Syrische gebieden ondersteunen, United Civilians for Peace, september 2006</noot>
         <noot nummer="2" datum="2006-10-7" bron="Steun Nederlandse bedrijven aan Israëlische bezetting, www.nu.nl">Steun Nederlandse bedrijven aan Israëlische bezetting, www.nu.nl, 7 oktober 2006</noot>
         <noot nummer="3">Verslag over begroting Buitenlandse Zaken 2006, Kamerstuk 30 300 V, nr. 19, pp. 99–100, vergaderjaar 2005–2006</noot>
         <noot nummer="4" datum="2006-10-7" bron="Steun Nederlandse bedrijven aan Israëlische bezetting, www.nu.nl">Steun Nederlandse bedrijven aan Israëlische bezetting, www.nu.nl, 7 oktober 2006</noot>
         <noot nummer="5" datum="2006-11-14" bron="Statement regarding foreign corporate involvement in Israeli settlements and Palestinian labour">Statement regarding foreign corporate involvement in Israeli settlements and Palestinian labour, 14 november 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik heb kennis genomen van het rapport van UCP. </antwoord>
      <antwoord nummer="2 en 3">Ik acht economische relaties van Nederlandse bedrijven met nederzettingen en het meewerken door Nederlandse bedrijven aan de bouw van de Israëlische barrière op Palestijns grondgebied onwenselijk. De Nederlandse ambassade in Tel Aviv, of andere onder mijn verantwoordelijkheid vallende instellingen, faciliteren dan ook op geen enkele wijze het zakendoen van bedrijven met of in de bezette gebieden. Deze beleidslijn geldt ook voor de onder de verantwoordelijkheid van de staatssecretaris van Economische Zaken en de minister van Landbouw, Natuur en Voedselkwaliteit vallende instellingen. </antwoord>
      <antwoord nummer="4">Naar aanleiding van het rapport is UCP uitgenodigd voor een gesprek. Na dit gesprek zal besloten worden of contact zal worden opgenomen met de in het rapport genoemde bedrijven. </antwoord>
      <antwoord nummer="5 t/m 7">Ik heb kennis genomen van de oproep van Palestijnse politieke partijen en maatschappelijke organisaties in reactie op het UCP-onderzoek. Het is Nederlandse bedrijven echter niet verboden de door UCP geconstateerde economische relaties aan te gaan. De regering kan daarom dergelijke relaties niet actief controleren. Om die reden ben ik dan ook niet voornemens onderzoek te laten doen naar de juridische mogelijkheden om bedrijven, die ondanks het nadrukkelijke ontraden door de Nederlandse regering, economische relaties hebben met Israëlische nederzettingen of die betrokken zijn bij de bouw van de Israëlische barrière op Palestijns grondgebied, aansprakelijk te stellen. </antwoord>
      <noten afkomstig="antwoord"/>
   </antwoorden>
</kvr>
