<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Çörüz (CDA) aan de minister van Justitie over een jongerenreis naar Marokko voor ernstig overlast gevende jongeren. (Ingezonden 14 maart 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27748
</item>
         <item attribuut="Inhoud">Aanvullende vragen op eerdere vragen van het lid De Roon, ingezonden 12 maart 2007, over een jonge crimineel die uit de gevangenis zou zijn vrijgelaten om deel te nemen aan een gesubsidieerde jongerenreis naar Marokko. Vragen over de beoordeling van het plan en de toegevoegde waarde om deze activiteiten juist in Marokko te organiseren.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Marokko Subsidies</item>
         <item attribuut="Vindplaats">Kamervragen met antwoord 2006-2007, nr. 1195, Tweede Kamer</item>
         <item attribuut="Vraagnr_bij_indiening">2060709500</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Çörüz</persoon>
         </item>
         <item attribuut="Datum_reaktie">2007-04-06</item>
         <item attribuut="Datum_indiening">2007-03-14</item>
         <item attribuut="Document-id">KVR27748</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2533" allpagenumbers="2533 2534" vetnummer="2060709500" code="0607tkkvr1195" lopendefooter="Tweede Kamer, vergaderjaar 2006–2007, Aanhangsel" filenaam="KVR27748" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1195" onderwerp="" indiendatum="2007-03-14">
         <vrager partij="CDA" oorsprong="parlement">Çörüz</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-04-6">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat vindt u van het feit dat één van de deelnemers uit gevangenschap is gehaald zodat hij mee kon naar Marokko? Vindt u dit verantwoord in het licht van de signaalfunctie die hiervan uitgaat naar niet criminele jongeren? Hebben er in het verleden soortgelijke reizen naar het buitenland plaatsgevonden? </vraag>
      <vraag nummer="2">Is deze reis voorgelegd aan de Erkenningscommissie Gedragsinterventies Justitie? Zo ja, wat waren de bevindingen? Zo neen, wat waren de redenen? </vraag>
      <vraag nummer="3">Klopt het bericht dat het ministerie van Buitenlandse Zaken 50 000 euro en het stadsdeel Slotervaart 15 000 euro hebben betaald? Zijn er naast het ministerie en het stadsdeel nog andere financierders? Zo ja, hoeveel dragen zij bij? </vraag>
      <vraag nummer="4">Klopt het dat het programma een voetbaltoernooi met leeftijdgenoten, het organiseren van sport- en recreatieactiviteiten voor weeskinderen en een bezoek aan een instelling voor gehandicapte kinderen bevatte? Kon dit niet in Nederland verwezenlijkt worden? Wat is de toegevoegde waarde om dit juist in Marokko te organiseren? </vraag>
      <vraag nummer="5">Wat is de meerwaarde van de hele reis als alleen wordt verwacht dat de jongeren in hun omgeving over hun ervaringen vertellen? Toelichting Deze vragen dienen ter aanvulling op eerdere vragen terzake van het lid De Roon (PVV), ingezonden 12 maart 2007 (vraagnummer 2060709260). </vraag>
      <noten afkomstig="vraag">
         <noot nummer="1" datum="2007-03-9" bron="de Volkskrant">de Volkskrant, 9 maart 2007, Jongen mag cel uit voor trip naar Marokko</noot>
      </noten>
   </vragen>
   <antwoorden aantal="5">
      <antwoord nummer="1">De betrokken jongere zat geen gevangenisstraf uit. Hij was aangehouden wegens het vermoeden van het plegen van een strafbaar feit en is voorgeleid aan de rechter-commissaris die betrokkene in bewaring heeft gesteld. De rechter-commissaris heeft twee dagen later besloten de voorlopige hechtenis van betrokkene te schorsen. De schorsing is geschied onder voorwaarde van het niet opnieuw begaan van strafbare feiten en het zich beschikbaar houden voor politie en justitie. Er zijn bij de schorsing geen bijzondere voorwaarden gesteld. De stage in Marokko maakt deel uit van het programma Xplore. De subsidiëring door de Minister voor Ontwikkelingssamenwerking betreft de doelstelling van Xplore tot het vergroten van de interesse, draagvlak en betrokkenheid van jongeren bij de problematiek van ontwikkelingslanden. Jongeren tussen de 12 en 30 jaar krijgen zo de mogelijkheid via een stage in een ontwikkelingsland activiteiten uit te voeren, samen met lokale jongeren. Na hun verblijf in het ontwikkelingsland moeten ze hun ervaringen delen met het Nederlandse publiek. Via het gericht en uitgebreid delen van hun ervaringen in hun directe omgeving wordt bereikt dat concrete informatie over de situatie in ontwikkelingslanden bekend wordt en wat we er als Nederlanders aan kunnen doen. De projecten vonden plaats in verschillende ontwikkelingslanden. </antwoord>
      <antwoord nummer="2">De hier bedoelde stagereis behoort niet tot het werkterrein van de Erkenningscommissie Gedragsinterventies Justitie. De reis staat uitsluitend in het teken van het draagvlak voor ontwikkelingssamenwerking en is daarmee geen gedragsinterventie als die waarvoor de Erkenningscommissie is ingesteld. De Erkenningscommissie beoordeelt alleen interventies die in het kader van een straf of maatregel (al dan niet voorwaardelijk) worden aangeboden. Te denken valt aan leerstraffen van de Raad voor de Kinderbescherming, programma’s van de (jeugd)reclassering en programma’s die binnen de justitiële (jeugd)inrichtingen worden gegeven. </antwoord>
      <antwoord nummer="3">De duur van dit project bedraagt 10 maanden. De stage is een onderdeel van het project. In totaal kost het project € 66.062. Daarvan draagt Buitenlandse Zaken € 49.612 bij en het stadsdeel Slotervaart € 15.650. De deelnemende jongeren betalen gezamenlijk € 800. </antwoord>
      <antwoord nummer="4">De jongeren hebben als taak te onderzoeken hoe de arme regio Nabur zich zou kunnen ontwikkelen door middel van duurzaam toerisme. Ze hebben locaties bezocht die aantrekkelijk kunnen zijn voor toeristen en eraan meegewerkt om locaties aantrekkelijk te maken. Ze hebben de gehele periode van twee weken nauw samengewerkt met jongerenorganisaties in Marokko en hebben in dat kader onder meer ook sport- en recreatieactiviteiten ontplooid voor weeskinderen. Het programma Xplore richt zich op draagvlakversterking voor ontwikkelingssamenwerking. Door naar Nabur te gaan leren de jongeren – aldus Xplore – de situatie in een ontwikkelingsland kennen en activiteiten uit te voeren op het gebied van ontwikkelingssamenwerking. De eigen ervaring met armoede in een ontwikkelingsland wordt bij terugkomst gedeeld met anderen om hen meer betrokken te maken bij ontwikkelingssamenwerking. Activiteiten die de jongeren in Nederland ondernemen zijn: workshops en informatiebijeenkomsten, presentaties op scholen, aan sponsoren enz. Deze activiteiten zijn verplicht en de uitvoering wordt gecontroleerd. </antwoord>
      <antwoord nummer="5">De jongeren ervaren door een stage/uitwisseling zelf wat het is om in een ontwikkelingsland te leven en zien o.a. armoede met eigen ogen. Dit kunnen ze bij terugkomst daarom gemotiveerd en onderbouwd overbrengen aan het Nederlandse publiek. Het is de bedoeling dat de jongeren niet alleen in hun eigen omgeving over hun ervaringen vertellen, maar ook veel anderen bereiken d.m.v. presentaties, websites, weblogs en film, TV en radio. De uitvoerende organisatie heeft als voorwaarde gesteld dat de jongeren hun ervaringen moeten uitdragen aan minstens 150 andere mensen. Dat is ook gebeurd. Daarnaast is er nog een groot indirect bereik via door jongeren gemaakte websites en weblogs, interviews in (lokale) media, het maken van nieuwsbrieven of het schrijven van artikelen. Voorts verwijs ik u naar de beantwoordingen van de vragen van het lid Wilders (vraagnummer 2060709750). </antwoord>
      <noten afkomstig="antwoord"/>
   </antwoorden>
</kvr>
