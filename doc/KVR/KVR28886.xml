<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sterk en De Vries (beiden CDA) aan de staatssecretarissen van Onderwijs, Cultuur en Wetenschap, mevrouw Dijksma en mevrouw Van Bijsterveldt-Vliegenthart en de minister voor Jeugd en Gezin over het voorstel van het Jeugdkabinet tot het uitbreiden van schooltijden. (Ingezonden 20 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28886
</item>
         <item attribuut="Inhoud">Vragen naar aanleiding van een bericht in Metro van 18 juni 2007 over het plan van het Jeugdkabinet voor een verlengde schooldag van 9 tot 5. Hoe verhoudt zich dit idee tot het concept van de brede school en in hoeverre wordt dit concept al toegepast in het voortgezet onderwijs?</item>
         <item attribuut="Rubriek">Basisonderwijs (Overig) Voortgezet onderwijs (Overig)</item>
         <item attribuut="Trefwoorden">Basisonderwijs Voortgezet onderwijs</item>
         <item attribuut="Vindplaats">Kamervragen met antwoord 2006-2007, nr. 2247, Tweede Kamer</item>
         <item attribuut="Vraagnr_bij_indiening">2060718730</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Sterk</persoon>
            <persoon partij="CDA">De Vries</persoon>
         </item>
         <item attribuut="Datum_reaktie">2007-07-19</item>
         <item attribuut="Datum_indiening">2007-06-20</item>
         <item attribuut="Document-id">KVR28886</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4761" allpagenumbers="4761 4762" vetnummer="2060718730" code="0607tkkvr2247" lopendefooter="Tweede Kamer, vergaderjaar 2006–2007, Aanhangsel" filenaam="KVR28886" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2247" onderwerp="" indiendatum="2007-06-20">
         <vrager partij="CDA" oorsprong="parlement">Sterk</vrager>
         <vrager partij="CDA" oorsprong="parlement">De Vries</vrager>
         <vraagt-aan>de staatssecretarissen van Onderwijs, Cultuur en Wetenschap, mevrouw Dijksma en mevrouw Van Bijsterveldt-Vliegenthart en de minister voor Jeugd en Gezin</vraagt-aan>
      </vraagdata>
      <antwoorddata antwoorddatum="2007-07-19">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder>de minister voor Jeugd en Gezin en staatssecretaris Dijksma (Onderwijs, Cultuur en Wetenschap)</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het bericht «Van 9 tot 5 naar school»? <voetnoot nummer="1"/>
      </vraag>
      <vraag nummer="2">Wat vindt u van het idee van het Jeugdkabinet om jongeren van 9 tot 5 uur op school te laten zitten? </vraag>
      <vraag nummer="3">Bent u bekend met het Amerikaanse model waarnaar verwezen wordt? Zo ja, kunt u aangeven wat de positieve en negatieve kanten van dit model zijn? </vraag>
      <vraag nummer="4">In hoeverre lijkt dit op het Nederlandse concept van de brede school of de verlengde schooldag? </vraag>
      <vraag nummer="5">Past in uw visie de in het artikel gesuggereerde verplichte deelname aan deze verlengde schooldag? Zo ja, waarom? Zo neen, waarom niet? </vraag>
      <vraag nummer="6">In hoeverre wordt het concept van de brede school of de verlengde schooldag al toegepast in het voortgezet onderwijs? </vraag>
      <vraag nummer="7">Hoe ziet u het concept van de brede school of de verlengde schooldag in relatie tot de verantwoordelijkheid van de ouders, van de schoolbesturen en hun medewerkers en van gemeenten? </vraag>
      <vraag nummer="8">Deelt u de mening dat het concept van de brede school of de verlengde schooldag voor het voortgezet onderwijs uitbreiding verdient? Zo ja, hoe en in hoeverre houdt u rekening met de draagkracht van schoolbesturen en hun medewerkers? </vraag>
      <noten afkomstig="vraag">
         <noot nummer="1" datum="2007-06-18" bron="Metro">Metro, 18 juni 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. Het Jeugdkabinet bestaat uit een groep jongeren tussen 14 en 24 jaar oud die hier op vrijwillige basis voor de periode van een jaar in hebben plaatsgenomen. Het advies is op die groep gericht. </antwoord>
      <antwoord nummer="2">Een VO school kan een aanbod leveren van 9 tot 5. Belangrijk daarbij is dat de duur en de inhoud van het aanbod omgeven wordt met maximale zekerheid en helderheid. De schoolgemeenschap (ondermeer schoolbestuur, ouders, leerlingen, docenten, gemeenten) moet namelijk weten waar ze aan toe is. Ik ben, in tegenstelling tot wat het advies van het jeugdkabinet laat doorschemeren, niet voornemens een schooldag van 9 tot 5 te verplichten. Zie voor de overwegingen ook het antwoord op vraag 5. </antwoord>
      <antwoord nummer="3">Informatie over het Amerikaanse model levert het volgende beeld. Het Amerikaanse model wordt gekenmerkt door een lokale procesmatige benadering. De centrale overheidsfinanciering bedraagt in de Verenigde Staten slechts 10% van de totale onderwijsuitgaven. De staten en lagere lokale overheden bekostigen de rest. Wat opvalt in de Verenigde Staten is de hoge participatie (50% in 2002) aan zogeheten «school-sponsored extracurricular activities.» Er zijn positieve effecten gemeten op risico-jongeren en op de integratie tussen jongeren die deelnemen aan buitenschoolse activiteiten. Nadeel ligt ook al besloten in de vaak gehanteerde definitie van activiteiten rondom de verlengde schooldag: «school sponsored activities that require enrolled students to pay a fee in order to participate». Verplicht stellen zou dus kunnen leiden tot hogere kosten voor leerlingen en daarmee ook hun ouders. </antwoord>
      <antwoord nummer="4">Binnen het Nederlandse brede VO school concept staan drie elementen centraal. Er is ten eerste sprake van een brede doelstelling: scholen besteden bijvoorbeeld naast ontwikkeling van sociale competenties ook aandacht aan de maatschappelijke competenties. Er is ten tweede sprake van verbreding van de organisatie door samenwerking met andere organisaties uit bijvoorbeeld sport of cultuur. Er is ten derde sprake van verbreding van het aanbod, naast het reguliere curriculum worden extra (binnen- danwel buitenschoolse) activiteiten aangeboden. Er is soms ook sprake van een vierde element: verbreding van de doelgroep, de school richt zich niet alleen op de leerling, maar stelt zich open voor wijkbewoners, ouderen en anderen. De lengte van de schooldag is geen uniek onderscheidend element in de «breedheid» van de school. In hoeverre dit lijkt op de Amerikaanse situatie zal sterk afhangen van de invulling die er lokaal aan gegeven wordt. Informatie over de Nederlandse situatie zal aan bod komen tijdens het jaarcongres Brede Scholen in november, waar ook het twee-jaarlijkse onderzoek naar de Brede School in het primair en voortgezet onderwijs gepresenteerd wordt. </antwoord>
      <antwoord nummer="5">Zoals hiervoor opgemerkt ben ik niet voornemens een schooldag van 9 tot 5 te verplichten. De wetgever stelt eisen aan het minimale aantal uren onderwijs dat leerlingen jaarlijks moeten krijgen en het maximale aantal vakantie- en feestdagen per jaar waarop geen onderwijs verzorgd hoeft te worden. Scholen bepalen binnen die randvoorwaarden zelf het lesrooster. De medezeggenschap heeft adviesrecht bij wijziging en vaststelling van het lesrooster. Op schoolniveau kan dus besloten worden tot inrichting van een verlengde schooldag waaraan deelname door alle, of door een deel van de leerlingen verplicht is. </antwoord>
      <antwoord nummer="6">Cijfers over Brede Scholen 2006/2007 worden bekend in november 2007. De cijfers uit 2005 gaven aan dat 21% van de scholen in het voorgezet onderwijs zichzelf als breed beschouwde en 39% overwoog het concept in te voeren. </antwoord>
      <antwoord nummer="7">Het concept van de brede school is een ontwikkeling van onderop. Het is dus vanzelfsprekend dat lokale partners in de schoolgemeenschap (ouders, schoolbesturen, gemeenten, cultuuren sportinstellingen) een belangrijke verantwoordelijkheid hebben bij de verdere uitwerking van het lokale brede school concept. Zie ook de beantwoording van vraag 5 over de rol van de medezeggenschapsraad. </antwoord>
      <antwoord nummer="8">Het concept van de brede school verdient zeker uitbreiding, zoals ook al staat in het coalitieakkoord en het beleidsprogramma. Voorop staat dat de schoolgemeenschap het initiatief hiertoe neemt bij de verdere uitwerking van het concept. </antwoord>
      <noten afkomstig="antwoord"/>
   </antwoorden>
</kvr>
