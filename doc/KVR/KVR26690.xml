<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boelhouwer (PvdA) aan de minister van Binnenlandse Zaken en Koninkrijksrelaties over berichtgeving dat ambtenaren geen gebruik maken van de regelingen voor klokkenluiders. (Ingezonden 14 september 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26690
</item>
         <item attribuut="Inhoud">Vragen naar aanleiding van een uitzending van het NOS Radio 1 journaal van 5 september 2006. Gevraagd wordt onder andere in hoeverre onbekendheid met de klokkenluidersregeling en bedrijfscultuur een rol spelen bij de (geringe) bereidheid om te melden.</item>
         <item attribuut="Rubriek">Criminaliteit en openbare orde (Fraude) Staats- en bestuursrecht (Gemeenten) Staats- en bestuursrecht (Provincies) Staats- en bestuursrecht (Rijksoverheid)</item>
         <item attribuut="Trefwoorden">Ambtsmisdrijven Overheidspersoneel</item>
         <item attribuut="Vindplaats">Kamervragen met antwoord 2006-2007, nr. 266, Tweede Kamer</item>
         <item attribuut="Vraagnr_bij_indiening">2050619190</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Boelhouwer</persoon>
         </item>
         <item attribuut="Datum_reaktie">2006-10-31</item>
         <item attribuut="Datum_indiening">2006-09-14</item>
         <item attribuut="Document-id">KVR26690</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="567" allpagenumbers="567 568" vetnummer="2050619190" code="0607tkkvr266" lopendefooter="Tweede Kamer, vergaderjaar 2006–2007, Aanhangsel" filenaam="KVR26690" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="266" onderwerp="" indiendatum="2006-09-14">
         <vrager partij="PvdA" oorsprong="parlement">Boelhouwer</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichtgeving over het geringe gebruik door ambtenaren van regelingen voor klokkenluiders? <voetnoot nummer="1"/>Zo ja, kunt u deze berichtgeving bevestigen? </vraag>
      <vraag nummer="2">Onderschrijft u de conclusie dat het grote aantal meldingen in Rotterdam (100 van de 260 meldingen) ten opzichte van andere steden wordt veroorzaakt doordat ambtenaren hier worden gestimuleerd misstanden aan het licht te brengen? Zo neen, hoe verklaart u dit verschil? </vraag>
      <vraag nummer="3">Onderschrijft u tevens dat bij veruit de meeste overheidsorganisaties nog een grote angst onder ambtenaren bestaat voor nadelige persoonlijke gevolgen bij het melden van misstanden? Zo ja, waarom is dit niet eerder gesignaleerd? Zo neen, hoe verklaart u dan het geringe aantal klokkenluiders? </vraag>
      <vraag nummer="4">Deelt u de mening dat het bestaan en het gebruik van beschermende maatregelen voor klokkenluiders van groot belang zijn? </vraag>
      <vraag nummer="5">Bent u bereid u in te zetten voor een grotere bekendheid bij ambtenaren van de regelingen die klokkenluiders beschermen? Zo ja, welke stappen gaat u hiertoe ondernemen? Zo neen, waarom niet? </vraag>
      <vraag nummer="6">Bent u bereid onderzoek te doen om na te gaan of de bedrijfscultuur mede een rol speelt bij de bereidheid om te melden? Bent u bereid de Kamer binnen een redelijke termijn van de uitkomsten van dit onderzoek op de hoogte te stellen? </vraag>
      <noten afkomstig="vraag">
         <noot nummer="1" datum="2006-09-5" bron="NOS Radio 1 journaal">NOS Radio 1 journaal, 5 september 2006</noot>
      </noten>
   </vragen>
   <antwoorden aantal="5">
      <antwoord nummer="1, 2 en 6">Ja. Het is lastig om de in de berichtgeving gegeven aantallen als al dan niet gering te kwalificeren. Zoals aan de Tweede Kamer is toegezegd, worden de bestaande klokkenluidersregelingen in de openbare sector geëvalueerd. Het betreft een zorgvuldige analyse van het gebruik en de werking van deze regelingen. Daarbij wil ik ook onderzoeken in hoeverre zaken als bekendheid met de mogelijkheden tot melden en het uitdrukkelijk bevorderen om van die mogelijkheid gebruik te maken, van invloed zijn op de mate waarin vermoedens van misstanden worden gemeld. Mede naar aanleiding van de vraag van het lid Boelhouwer zal ook de relatie tussen de bedrijfscultuur en de bereidheid om te melden in het onderzoek worden meegenomen. Over de resultaten van het onderzoek zal de Tweede Kamer in 2007 worden gerapporteerd. Vooruitlopend daarop kan worden gemeld dat de gemeente Rotterdam zelf hun relatieve grote aantal meldingen verklaart door: a) het hebben van een goed georganiseerde registratie; b) het instellen van een vertrouwenspersoon integriteit in elke dienst; c) de mogelijkheid om te melden bij de Ombudsman als onafhankelijke instantie; d) de mogelijkheid tot een bepaalde mate van anonimiteit voor de melder doordat de vertrouwenspersoon of ombudsman de melding kan overnemen; e) de grote mate van interne publiciteit over de regeling. Daarnaast blijkt dat de gemeente Rotterdam een brede interpretatie hanteert van het begrip misstand waardoor deze niet alleen op serieuze misstanden betrekking heeft, maar op alle vormen van integriteitsschendingen, dus in brede zin. </antwoord>
      <antwoord nummer="3">Uit onderzoek onder werknemers in de marktsector blijkt dat er meerdere motieven zijn om een (vermoedelijke) misstand niet te melden. Naar de motieven van medewerkers in de openbare sector om wel of niet tot melding over te gaan, is nog geen gedegen onderzoek gedaan. Dit aspect zal ik eveneens bij voornoemde evaluatie betrekken. In mijn visie vormt, naast de geregelde rechtsbescherming in de Ambtenarenwet, een open en veilige bedrijfscultuur dé voorwaarde om medewerkers bereid te vinden meldingen te doen. Voor wat betreft het derde deel van uw vraag; er zijn meerdere verklaringen te geven voor het beperkte aantal klokkenluiders (zie antwoord 1 en 2). </antwoord>
      <antwoord nummer="4">Bescherming van de klokkenluider is essentieel en is daarom opgenomen in de Ambtenarenwet. </antwoord>
      <antwoord nummer="5">Overheidsorganisaties zijn verplicht om de bescherming zoals die in de Ambtenarenwet is opgenomen in acht te nemen. De verantwoordelijkheid om daarover te communiceren ligt in de eerste plaats bij de betreffende overheidsorganisaties zelf. Dat neemt niet weg dat de voor iedereen toegankelijke website www.integriteitoverheid.nl van BZK informatie bevat over het melden van misstanden. Zo zijn de gegevens van de sectorale externe commissies integriteit opgenomen, evenals de modelregelingen van de verschillende sectoren. Naar aanleiding van de uitkomsten van voornoemde evaluatie zal worden bezien of nadere maatregelen gewenst zijn. </antwoord>
      <antwoord nummer="6">Zie het gecombineerde antwoord op de vragen 1, 2 en 6. </antwoord>
      <noten afkomstig="antwoord"/>
   </antwoorden>
</kvr>
