<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en De Boer (beiden PvdA) aan de ministers van Economische Zaken en van Volkshuisvesting, Ruimtelijke Ordening en Milieubeheer over het bedrijventerrein «De President» bij Hoofddorp. (Ingezonden 21 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14392
</item>
         <item attribuut="Inhoud">Bij de aanleg van het duurzame bedrijventerrein 'De President' bij Hoofddorp zijn kennelijk vragen gerezen over de interpretatie en toepassing van het Besluit Aanleg Energie Infrastructuur.</item>
         <item attribuut="Rubriek">Energie, water en grondstoffen (Energiebesparing) Energie, water en grondstoffen (Nutsbedrijven, energievoorziening) Ruimtelijke ordening en infrastructuur (Industrieterreinen)</item>
         <item attribuut="Trefwoorden">Elektriciteitsbedrijven Energiebesparing Gasbedrijven Industrieterreinen</item>
         <item attribuut="Vindplaats">Kamervragen met antwoord 2001-2002, nr. 73, Tweede Kamer</item>
         <item attribuut="Vraagnr_bij_indiening">2000112580</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">De Boer</persoon>
         </item>
         <item attribuut="Datum_reaktie">2001-10-05</item>
         <item attribuut="Datum_indiening">2001-06-21</item>
         <item attribuut="Document-id">KVR14392</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="147" allpagenumbers="147 148" vetnummer="2000112580" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14392" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="73" onderwerp="" indiendatum="2001-06-21">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">De Boer</vrager>
         <vraagt-aan>de ministers van Economische Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="5 oktober 2001), zie ook Aanhangsel Handelingen nr. 1467, vergaderjaar 2000–2001">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van berichten over de plannen voor de aanleg van het duurzame bedrijventerrein «De President» bij Hoofddorp? Bent u bekend met de vragen die zijn gerezen over de interpretatie en toepassing van het «Besluit Aanleg Energie Infrastructuur»(BAEI) aldaar dat de mogelijkheid biedt aan andere partijen, behalve de netbeheerder, ook mee te dingen de meest duurzame energieinfrastructuuroptie aan te leggen? </vraag>
      <vraag nummer="2">Deelt u de mening dat de interpretatie en toepassing van het genoemde Besluit niet geheel duidelijk zijn als milieuvriendelijke infrastructuuropties bij nieuwbouw onbenut blijven? Zo ja, hoe wordt hierin verbetering aangebracht? Zo nee, waarom niet? </vraag>
      <vraag nummer="3">Kunt u duidelijkheid verschaffen over de werkingssfeer van het genoemde Besluit? Geldt het Besluit bijvoorbeeld ook voor bedrijventerreinen of tuinbouwgebieden? Zo ja, is dit alle betrokkenen (inclusief gemeenten) duidelijk? Zo nee, waarom niet? </vraag>
      <vraag nummer="4">Deelt u de mening dat het Besluit voor alle aan te leggen of te herstructureren energie-infrastructuren vanaf een bepaalde omvang zou moeten werken? </vraag>
      <vraag nummer="5">Wat wordt bedoeld met een «openbare procedure» (artikel 5 van het Besluit)? Betekent dit dat een betreffende energie-infrastructuur Europees moet worden aanbesteed? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nee. Overeenkomstig het Baei, dat met de Vaste Commissie voor Economische Zaken is besproken, moeten gemeenten bij locaties waar meer dan 500 woningequivalenten worden gebouwd of gerenoveerd een afweging maken of zij de energie-infrastructuur willen laten aanleggen door de regionale netbeheerder, of door een natuurlijke- of rechtspersoon zoals bedoeld in artikel 5 van het Baei. In dat laatste geval moet de gemeente een openbare procedure volgen. Indien een gemeente er niet voor kiest om een openbare procedure te volgen wil dit niet zeggen dat dit komt door onduidelijkheden omtrent de interpretatie. Het kan immers ook zijn dat de gemeente, na een zorgvuldige afweging, besluit de infrastructuur aan te laten leggen door de regionale netbeheerder. In de toelichting op het Baei heb ik hier het volgende over gezegd: «Het gemeentebestuur moet een zelfstandige afweging maken met betrekking tot de aanleg van de energie-infrastructuur in het aangewezen gebied. Die afweging zal het gemeentebestuur maken met inachtneming van de lokale omstandigheden en de behoeften aan een dergelijke infrastructuur in de gemeente. Het gemeentebestuur is dus niet verplicht te allen tijde een openbare procedure als bedoeld in artikel 5 van het besluit te volgen. Het gemeentebestuur kan immers tot het oordeel komen dat een dergelijke procedure in de gegeven omstandigheden niet zinvol is, bijvoorbeeld omdat de netbeheerder die de energie-infrastructuur zal aanleggen, in dat gebied al voldoende duurzame en energiebesparende maatregelen voor een redelijke prijs wil nemen.» </antwoord>
      <antwoord nummer="3 en 4">Het Baei geldt niet voor bedrijventerreinen en tuinbouwgebieden. Ik deel ook niet de mening dat het Baei voor alle aan te leggen of te herstructureren energieinfrastructuren vanaf een bepaalde omvang zou moeten gelden. Zoals in de toelichting op artikel 2 van het Baei staat aangegeven geldt het besluit alleen voor woningbouw en utiliteitsbouw. Voor bedrijventerreinen en tuinbouwgebieden kan gebruik worden gemaakt van artikel 15 van de Elektriciteitswet 1998. Dit artikel is voor dit soort situaties ook bedoeld. Op grond van artikel 15 van de Elektriciteitswet 1998 kan een ontheffing worden aangevraagd voor het aanwijzen van een netbeheerder. Artikel 15, lid 2, onderdeel b geeft aan dat een rechtspersoon die een recht van gebruik heeft van een ander net dan het landelijk hoogspanningsnet een ontheffing kan verkrijgen voor een net dat «bestemd is om een aantal samenwerkende rechtspersonen te voorzien van elektriciteit en de samenwerking van deze rechtspersonen een betrouwbaar, duurzaam, doelmatig en milieuhygiënisch verantwoord functionerende energiehuishoudingen tot doel heeft». Derhalve is het ook voor bedrijventerreinen en glastuinbouw mogelijk tot een duurzame energie-infrastructuur te komen, zij het niet via het Baei maar door middel van het vragen van een ontheffing voor het aanwijzen van een netbeheerder voor het duurzame elektriciteitsnet dat zij zelf hebben aangelegd. Novem ondersteunt gemeenten die gebruik willen maken van het Besluit aanleg energieinfrastructuur en verzorgt voorlichting omtrent dit besluit. Derhalve kunnen gemeenten voldoende op de hoogte zijn van de werkingssfeer van het besluit. </antwoord>
      <antwoord nummer="5">Op basis van artikel 4 van de Richtlijn Werken (Europese richtlijn met aanbestedingsvoorschriften voor het plaatsen van overheidsopdrachten voor werken, 93/36/EEG, zoals aangepast door 97/52/EG) hoeft niet Europees te worden aanbesteed. Op basis van dit artikel zijn gemeenten die zich niet zelfbezighouden met onder andere de beschikbaarstelling of exploitatie van elektriciteits-, gas- en warmtenetwerken niet verplicht openbaar aan te besteden. Wel moet de gemeente zich houden aan de beginselen van transparantie, non-discriminatie en objectiviteit. Met de term «openbare procedure» is bedoeld dat de procedure openbaar moet zijn, zoals beschreven in artikel 5, tweede lid, van het Baei. Hierin staat: «De opdracht wordt algemeen bekend gemaakt, waarbij een ieder zich als gegadigde kan inschrijven, dan wel waarbij een ieder zich als gegadigde kan aanmelden en twee of meer gegadigden voor inschrijving kunnen worden uitgenodigd». Verdere eisen zijn niet gesteld aan de vorm van de «openbare procedure», zodat elke vorm die voldoet aan het criterium genoemd in artikel 5, tweede lid, mag worden toegepast. Het is derhalve aan de gemeente om te kiezen op welke manier zij de openbare procedure wil inrichten. </antwoord>
      <noten afkomstig="antwoord"/>
   </antwoorden>
</kvr>
