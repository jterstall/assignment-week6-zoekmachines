<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de minister van Economische Zaken over treiterlijnen. (Ingezonden 30 november 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26962
</item>
         <item attribuut="Inhoud">Ondanks eerdere maatregelen is een aantal treiterlijnen weer actief. Kunnen de lijnen verboden worden, nu gebleken is dat de eerdere maatregelen niet geholpen hebben.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Handhaving openbare orde) Welzijn (Overig)</item>
         <item attribuut="Trefwoorden">Openbare orde en veiligheid Telefonie Welzijn</item>
         <item attribuut="Vindplaats">Kamervragen met antwoord 2006-2007, nr. 500, Tweede Kamer</item>
         <item attribuut="Vraagnr_bij_indiening">2060703870</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2006-12-18</item>
         <item attribuut="Datum_indiening">2006-11-30</item>
         <item attribuut="Document-id">KVR26962</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1083" allpagenumbers="1083 1084" vetnummer="2060703870" code="0607tkkvr500" lopendefooter="Tweede Kamer, vergaderjaar 2006–2007, Aanhangsel" filenaam="KVR26962" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="500" onderwerp="" indiendatum="2006-11-30">
         <vrager partij="CDA" oorsprong="parlement">Atsma</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-12-18">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat ondanks eerdere maatregelen een aantal treiterlijnen weer actief is? (www.treiterbabe.nl en www.smscity.nl) </vraag>
      <vraag nummer="2">Wat vindt u van deze ontwikkeling? </vraag>
      <vraag nummer="3">Deelt u de mening dat de overheid tot taak heeft om treiteren tegen te gaan en de privacy van mensen te beschermen? </vraag>
      <vraag nummer="4">Bent u van plan maatregelen te nemen om de treiterlijnen tegen te gaan? Zo ja, welke maatregelen gaat u treffen? </vraag>
      <vraag nummer="5">Deelt u de mening dat de treiterlijnen verboden moeten worden nu blijkt dat afspraken met de exploitanten, zoals die eerder gemaakt zijn, geen langdurig effect hebben? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">In 2003 heeft naar aanleiding van vragen van uw Kamer bij de behandeling van de gewijzigde Telecomwet een gesprek plaatsgevonden met een aantal exploitanten van zogenaamde treiterlijnen. Mede op basis van dit gesprek hebben de exploitanten van treiterlijnen de meer extreme «scenario’s» verwijderd (een voorbeeld van een extreem scenario is een gesprek waarin gemeld wordt dat een familielid een ongeluk heeft gehad). Een aantal exploitanten is treiterlijnen blijven aanbieden, een aantal exploitanten is gestopt met het aanbieden van treiterlijnen. </antwoord>
      <antwoord nummer="2">Treiterlijnen zijn in mijn ogen een smakeloze vorm van entertainment. De meer extremere scenario’s zijn echter niet teruggekomen. Het fenomeen treiterlijnen verdient geen schoonheidsprijs, maar de op dit moment beschikbare scenario’s zijn relatief onschuldig. Een voorbeeld hiervan is dat er zogenaamd gebeld wordt door een agent die meldt dat er een boete is opgelegd, omdat hij vanuit een burgerauto heeft geconstateerd dat er in de auto niet-handsfree is gebeld. </antwoord>
      <antwoord nummer="3">De overheid heeft inderdaad een belangrijke rol in de bescherming van de persoonsgegevens en de persoonlijke levensfeer van burgers (privacy van burgers), maar de overheid heeft ook de taak om de vrijheid van meningsuiting te garanderen. Er is een groot aantal maatschappelijke organisaties zeer actief bezig met voorlichting rond en bestrijding van (digitaal) pesten. Voorbeelden zijn de Stichting Kennisnet-Ict op School, Sire en Stichting de Kinderconsument. Ook in het EZ-programma Digibewust wordt aandacht besteed aan digitaal pesten. </antwoord>
      <antwoord nummer="4">Er is op dit moment geen enkele indicatie dat treiterlijnen voor veel overlast zorgen. Er is in het afgelopen jaar maar één klacht ingediend bij Postbus 51. Er zijn meerdere instanties waar consumenten kunnen klagen over treiterlijnen waaronder Postbus 51, de OPTA en de Stichting Onafhankelijke Commissie Informatienummers (OCI). Ook het komende jaar zal worden gemonitord of de treiterlijnen voor overlast zorgen. Hierbij zal specifiek worden opgelet of er klachten van ouders en/of kinderen binnenkomen. Met de Stichtingen De Kinderconsument en De Kindertelefoon is afgesproken dat zij klachten van ouders en of kinderen zullen registreren en EZ hierover zullen informeren. Indien blijkt dat de treiterlijnen toch voor veel overlast zorgen zal worden overwogen gepaste maatregelen te nemen. </antwoord>
      <antwoord nummer="5">De exploitanten hebben zich gehouden aan de eerder gemaakte afspraken om geen extreme scenario’s meer aan te bieden. Zolang er geen signalen zijn dat de treiterlijnen voor veel overlast zorgen, zullen dan ook geen verdere maatregelen worden getroffen. EZ blijft dit in samenspraak met de eerder genoemde organisaties monitoren. </antwoord>
      <noten afkomstig="antwoord"/>
   </antwoorden>
</kvr>
