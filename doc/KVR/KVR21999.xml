<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van Onderwijs, Cultuur en Wetenschap, mevrouw Van der Laan naar aanleiding van de Radio-uitzending Argos inzake het rapport van Twijnstra en Gudde over blindenbibliotheken. (Ingezonden 28 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21999
</item>
         <item attribuut="Inhoud">Aanvullende vragen op eerder gestelde vragen van het lid Vergeer, ingezonden 27 december 2004. Vragen naar aanleiding van brief van staatssecretaris Van der Laan (OCW) van 17 december 2004 over het rapport van Twijnstra Gudde, in het bijzonder de gegeven verklaring voor de opgetreden vertraging van het rapport: de geboden extra wederhoorprocedure en de nieuwe bevindingen, die de geïnterviewden vanwege de zorgvuldigheid kunnen inzien. Indiener vraagt zich af of de oorspronkelijke onderzoekopzet van Twijnstra Gudde onzorgvuldig is geweest.</item>
         <item attribuut="Rubriek">Communicatie, media en informatievoorziening (Bibliotheken) Welzijn (Lichamelijk gehandicapten)</item>
         <item attribuut="Trefwoorden">Bibliotheken Lichamelijk gehandicapten</item>
         <item attribuut="Vindplaats">Kamervragen met antwoord 2004-2005, nr. 723, Tweede Kamer</item>
         <item attribuut="Vraagnr_bij_indiening">2040505760</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2005-01-14</item>
         <item attribuut="Datum_indiening">2004-12-28</item>
         <item attribuut="Document-id">KVR21999</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1529" allpagenumbers="1529 1530" vetnummer="2040505760" code="0405tkkvr723" lopendefooter="Tweede Kamer, vergaderjaar 2004–2005, Aanhangsel" filenaam="KVR21999" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="723" onderwerp="" indiendatum="2004-12-28">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van der Laan naar aanleiding van de Radio-uitzending Argos inzake het rapport van Twijnstra en Gudde</vraagt-aan>
      </vraagdata>
      <antwoorddata antwoorddatum="2005-01-14">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de Radio-uitzending Argos? <voetnoot nummer="1"/>
      </vraag>
      <vraag nummer="2">Zult u de Tweede Kamer ook de versie van het rapport dat in handen is van Argos en dat is betiteld als de definitieve versie, doen toekomen? Zo neen, waarom niet? </vraag>
      <vraag nummer="3">Heeft u vertrouwen in de procedure die in dit onderzoek gevolgd wordt, nu klaarblijkelijk iemand het noodzakelijk heeft geacht om het rapport te laten uitlekken? </vraag>
      <vraag nummer="4">Waarom duurde het zo lang voor u op de hoogte werd gebracht, aangezien uit het programma blijkt dat reeds in januari de Secretaris-Generaal van uw ministerie op de hoogte was van problemen en zich realiseerde dat er niemand op het ministerie voldoende op de hoogte was? In het debat met de Kamer gaf u aan op de hoogte te zijn vanaf maart 2004. </vraag>
      <vraag nummer="5">Als deze informatie in januari beschikbaar was bij de Secretaris-Generaal van uw ministerie, hoe verklaart u dan uw keuze om de Raad van Toezicht te vervangen, die vervolgens de directeur van de Federatie Nederlandse Blindenbibliotheken ontsloeg? </vraag>
      <vraag nummer="6">Welke overige personele of materiële maatregelen nam u na januari? </vraag>
      <vraag nummer="7">Bent u bereid de vragen per ommegaande te beantwoorden en per ommegaande het in vraag 2 genoemde rapport naar de Kamer toe te zenden? Toelichting Deze vragen dienen ter aanvulling op eerdere vragen terzake van het lid Vergeer, nr. 2040505660, ingezonden 27 december jl. </vraag>
      <noten afkomstig="vraag">
         <noot nummer="1" datum="2004-12-24" bron="Radio 1, Argos">Radio 1, Argos, 24 december 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Zoals bleek tijdens het radioprogramma Argos ging het om delen van een concept-rapport. Om welk rapport het precies ging is niet nader gepreciseerd. Als opdrachtgever heb ik van het definitieve rapport twee versies ontvangen. Twynstra Gudde ontdekte na verzending van het rapport aan OCW, dat de versie, gedateerd 20 december 2004, een fout bevatte in de bijlage. Het ging om een onjuiste weergave van een naam. Twynstra Gudde heeft terstond mij een gecorrigeerde versie van dit rapport doen toekomen. Dit rapport, gedateerd 21 december 2004, beschouw ik derhalve als het echte definitieve rapport. </antwoord>
      <antwoord nummer="3">Ik heb vertrouwen in de procedure die in het onderzoek gevolgd is, aangezien de zorgvuldigheid en objectiviteit in het onderzoeksproces steeds voorop hebben gestaan. De zorgvuldigheid is in het onderzoeksproces geborgd door een gefaseerde aanpak en het toepassen van wederhoor op de verschillende conceptdocumenten die hebben geleid tot het eindrapport. </antwoord>
      <antwoord nummer="4">Medio oktober 2003 ben ik reeds op de hoogte gesteld van de problemen bij de aansturing van het Daisy-project. Ik heb dit in het debat met de Kamer op 23 juni 2004 ook gemeld. (Kamerstuk 28 330 nr. 9, Verslag AO 23 juni 2004, vastgesteld op 3 augustus 2004). Tevens heb ik toen gemeld dat ik medio oktober 2003 op de hoogte was dat er «bestuurlijke ingewikkeldheden» lagen. Ik heb in het debat met de Kamer eveneens gemeld dat er op dat moment geen aanleiding was tot het starten van een extern onderzoek. Het is derhalve onjuist dat ik pas op de hoogte was van de problemen rond de aansturing van het Daisy-project vanaf maart 2004. Voorts ben ik begin februari op de hoogte gesteld van het telefoongesprek dat eind januari heeft plaatsgevonden tussen de Secretaris-Generaal en de directeur van de FNB. Uit het gesprek kwam geen nieuwe informatie naar voren over de aansturing van het Daisy-project. Toen er vanaf maart meer berichten kwamen over financiële onduidelijkheden en eventuele betrokkenheid van het departement daarbij, is besloten tot extern onderzoek. Dat heb ik de Kamer tijdens het genoemde Algemeen Overleg gemeld. </antwoord>
      <antwoord nummer="5">Eind februari 2004 besloot de gehele Raad van Toezicht op eigen initiatief zijn portefeuille beschikbaar te stellen aan de staatssecretaris van Onderwijs, Cultuur en Wetenschap. Het benoemen van de leden van de Raad van Toezicht is een bevoegdheid van de staatssecretaris. Ik heb op 13 maart 2004 een nieuwe tijdelijke Raad van Toezicht benoemd. Het nemen van personele of materiële maatregelen, waaronder het schorsen dan wel ontslaan van de directeur, is echter een bevoegdheid van de Raad van Toezicht. De tijdelijke raad heeft onder meer de directeur geschorst en een interim-manager aangesteld. Tevens heeft deze tijdelijke raad een tweetal onafhankelijke onderzoeken uitgezet. Deze twee onderzoeken hebben onder andere aangetoond dat er op korte termijn een (ingrijpende) reorganisatie nodig is opdat de dienstverlening aan de doelgroep blinden en slechtzienden doorgang kan vinden tegen een acceptabel kostenniveau. Begin 2005 zal een nieuwe Raad van Toezicht worden benoemd. Deze zal de reorganisatie van de FNB in samenhang met de herstructurering van het stelsel als geheel, verder begeleiden. De statuten van de FNB zullen worden herzien waarbij meer evenwicht zal worden gecreëerd in de bevoegdheden van de Raad van Toezicht en de directie van FNB. De directeur, die geschorst was, zal haar functie weer gaan vervullen. </antwoord>
      <antwoord nummer="6">Na 1 januari 2004 waren er geen verifieerbare aanwijzingen dat personele of materiële maatregelen op zijn plaats zouden zijn. </antwoord>
      <antwoord nummer="7">Nee, de beantwoording van deze vragen en de reactie op het rapport van Twynstra Gudde kunnen niet los van elkaar worden gezien. Daarom wil ik u deze in samenhang aanbieden. Zie verder ook het antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
