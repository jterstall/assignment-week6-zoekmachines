<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de minister voor Grote Steden- en Integratiebeleid en de staatssecretaris van Justitie over de trek van erkende asielzoekers naar de grote steden. (Ingezonden 22 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12463
</item>
         <item attribuut="Inhoud">Betreft het bericht dat asielzoekers met een verblijfsstatus die een woning toegewezen hebben gekregen in het Noorden van Nederland, vrij snel naar de Randstad vertrekken.</item>
         <item attribuut="Rubriek">Staats- en bestuursrecht (Vreemdelingenrecht) Volkshuisvesting (Overig) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen West-Nederland Woningen</item>
         <item attribuut="Vindplaats">Kamervragen met antwoord 2000-2001, nr. 122, Tweede Kamer</item>
         <item attribuut="Vraagnr_bij_indiening">2000100170</item>
         <item attribuut="Afkomstig_van">Grote Steden- en Integratiebeleid (GSI)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2000-10-17</item>
         <item attribuut="Datum_indiening">2000-09-22</item>
         <item attribuut="Document-id">KVR12463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="247" allpagenumbers="247 248" vetnummer="2000100170" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12463" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="122" onderwerp="" indiendatum="2000-09-22">
         <vrager partij="CDA" oorsprong="parlement">Wijn</vrager>
         <vraagt-aan>de minister voor Grote Steden- en Integratiebeleid en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2000-10-17">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht dat het Noorden van Nederland niet gewild is bij asielzoekers die een verblijfsstatus hebben gekregen? <voetnoot nummer="1"/>
      </vraag>
      <vraag nummer="2">Is het waar dat deze statushouders vrij snel nadat hun een woning is toegewezen vooral naar de randstad vertrekken? </vraag>
      <vraag nummer="3">Om welke aantallen gaat het op jaarbasis ook uitgedrukt in percentage van het totaal aantal statushouders? Hoe snel hebben dergelijke verhuisbewegingen na de eerste woningtoewijzing plaats? </vraag>
      <vraag nummer="4" voetnoot="2">In welke mate komen deze gegevens overeen met die waarvan de Kamer eerder kennis heeft kunnen nemen? <voetnoot nummer="2"/>
      </vraag>
      <vraag nummer="5" voetnoot="3">Herinnert u zich de vrees van mijn fractie dat door de nieuwe Vreemdelingenwet een trek naar de grote steden zou kunnen ontstaan, omdat door de afschaffing van de VVTV-status voortaan alle statushouders zich gemakkelijker elders kunnen vestigen? <voetnoot nummer="3"/>
      </vraag>
      <vraag nummer="6" voetnoot="3">Bent u, ondanks de zorgen van de VNG en ondanks deze nieuwe berichten, nog steeds van mening dat er geen vrees behoeft te bestaan voor trek van statushouders naar de randstad? <voetnoot nummer="3"/>Zo ja, waarom? </vraag>
      <vraag nummer="7">Bent u bereid deze ongewenste ontwikkeling tegen te gaan? Zo ja, hoe? </vraag>
      <noten afkomstig="vraag">
         <noot nummer="1" datum="2000-09-20" bron="Metro">Metro, 20 september 2000</noot>
         <noot nummer="2">Nota naar aanleiding van het verslag Invoeringswet Vreemdelingenwet 2000, Kamerstuk 26 975, nr. 5</noot>
         <noot nummer="3">Verslag van een wetgevingsoverleg over de Invoeringswet Vreemdelingenwet 2000 op 22 mei 2000, 26 975, nr. 7</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Ik heb mij nader laten informeren door de in het bericht vermelde organisatie van Groningse woningcorporaties, het Woonservice Centrum. Het krantenbericht is gebaseerd op het «prestatieverslag van de Woonruimteverdeling in de stad Groningen in 1999» van deze organisatie. Aangezien geen kwantitatieve onderbouwing te vinden is, blijkt niet uit dit verslag dat statushouders vrij snel nadat hen een woning is toegewezen, vooral naar de randstad zouden vertrekken. Bij de verhuisbewegingen van statushouders na hun eerste huisvesting baseer ik mij op de periodiek door het bureau Cebeon uitgevoerde onderzoeken. De resultaten heb ik uw Kamer reeds ten behoeve van de parlementaire behandeling van de Invoeringswet Vreemdelingenwet 2000 verstrekt. Uit de laatst uitgevoerde monitor, de tweede vervolgmeting van april 1999, die betrekking heeft op de periode voorjaar 1995 tot medio 1998 en gebaseerd is op een voor Nederland representatief panel van ongeveer 1350 statushouders in 66 gemeenten (van in totaal bijna 100 000 statushouders), blijkt dat van de na april 1995 geplaatste A/VTV statushouders op jaarbasis 31% is verhuisd, van wie 18% binnen de gemeente en 12% buiten de gemeente (1% onbekend). Van de na april 1995 geplaatste VVTV-statushouders is 22% verhuisd, van wie 10% binnen de gemeente en 10% buiten de gemeente (2% onbekend). Weliswaar is geconstateerd dat de trek vanuit het noorden en vanuit de kleine naar grotere gemeenten in de omgeving zich heeft voortgezet, maar is het niet zo dat er sprake zou zijn van een massale trek naar de grote steden in het kader van een herhuisvesting van deze personen. Uit de in het Jaarboek Grotestedenbeleid 1999 van ISEO gepubliceerde gegevens blijkt dat in 1998 bijna 70% van alle nieuw gevestigde migranten zich in de 25 grote steden van Nederland vestigde. Het gaat hier met name om personen die zich vanwege gezinshereniging en/of gezinsvorming in Nederland vestigden. </antwoord>
      <antwoord nummer="5">Ja. </antwoord>
      <antwoord nummer="6 en 7">Met de Invoeringswet komt de Zorgwet VVTV te vervallen. Vanaf dat moment kan een ieder, die legaal in Nederland verblijft, met inachtneming van de geldende regels, zich op zich vrij vestigen. Het zelf zoeken naar woonruimte is een recht dat ook aan de statushouders onder de nieuwe wetgeving toekomt. In de praktijk betekent dit ten opzichte van de huidige situatie alleen een wijziging voor de vreemdelingen die thans in het bezit zijn van een VVTV-status. Sprake is echter van een beperkte groep op het totaal aan vreemdelingen dat in Nederland huisvesting zoekt (prognose voor het jaar 2000: 4300 personen). De wettelijke systematiek van de huisvestingstaakstellingen voor statushouders blijft gehandhaafd. Deze systematiek heeft tot doel de gemeentelijke verantwoordelijkheid voor de eerste huisvesting van statushouders evenredig over alle Nederlandse gemeenten te verdelen. Ook in deze nieuwe situatie vertrouw ik op een onverminderde medewerking van alle gemeenten bij de eerste huisvesting van deze doelgroep. Ik blijf uiteraard de ontwikkelingen nauwgezet volgen. Zo zullen in het eerste kwartaal van 2001 de resultaten van het onderzoek met betrekking tot de derde vervolgmonitor huisvesting statushouders beschikbaar komen. </antwoord>
      <noten afkomstig="antwoord"/>
   </antwoorden>
</kvr>
