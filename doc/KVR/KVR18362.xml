<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer-Mudde (SP) aan de staatssecretaris van Onderwijs, Cultuur en Wetenschappen, mw. Nijs, over de INHOLLAND Hbo-opleiding scheepsbouwkunde. (Ingezonden 25 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18362
</item>
         <item attribuut="Inhoud">Vragen over de aangekondigde verplaatsing van de opleiding scheepsbouwkunde van de hogeschool INHOLLAND van Rotterdam naar Delft.</item>
         <item attribuut="Rubriek">Hoger onderwijs (Studierichtingen) Hoger onderwijs (Universiteiten en hogescholen) Verkeer, vervoer en waterstaat (Schepen)</item>
         <item attribuut="Trefwoorden">Hbo Scheepsbouw Studierichtingen</item>
         <item attribuut="Vindplaats">Kamervragen met antwoord 2002-2003, nr. 1792, Tweede Kamer</item>
         <item attribuut="Vraagnr_bij_indiening">2020315270</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer-Mudde</persoon>
         </item>
         <item attribuut="Datum_reaktie">2003-08-26</item>
         <item attribuut="Datum_indiening">2003-07-25</item>
         <item attribuut="Document-id">KVR18362</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3751" allpagenumbers="3751 3752" vetnummer="2020315270" code="0203tkkvr1792" lopendefooter="Tweede Kamer, vergaderjaar 2002–2003, Aanhangsel" filenaam="KVR18362" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1792" onderwerp="" indiendatum="2003-07-25">
         <vrager partij="SP" oorsprong="parlement">Vergeer-Mudde</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Nijs,</vraagt-aan>
      </vraagdata>
      <antwoorddata antwoorddatum="2003-08-26">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Is het strategisch besluit van de hogeschool INHOLLAND en de Hogeschool Rotterdam om de opleiding scheepsbouwkunde van zowel INHOLLAND alsook de HRO te verplaatsen naar Delft met ingang van september 2003 uit het oogpunt van spreiding, differentiatie en continuïteit ongewenst? </vraag>
      <vraag nummer="2">Bent u van mening dat de wijzigingen in het HBO-scheepsbouwonderwijs en specifiek de mogelijke gevolgen hiervan voor de industrietak scheepsbouw correct en beheerst worden uitgevoerd wat betreft communicatie, plan van aanpak en beheersing, personeelsbeleid, kwaliteitszorg, bewaking curriculum, huisvesting en noodzakelijk te maken kosten? </vraag>
      <vraag nummer="3" voetnoot="1">Wat is uw mening over uitspraken van de brancheorganisatie VNSI waarin gewag wordt gemaakt van mismanagement en de dreigende teloorgang van het Nederlandse scheepsbouwonderwijs op HBO- en WO-niveau? <voetnoot nummer="1"/>
      </vraag>
      <vraag nummer="4" voetnoot="1">Wat is uw mening over de uitspraak van het hoofd van de opleiding scheepsbouwkunde van INHOLLAND over beleid waarbij onderwijsgelden anders worden besteed (internationalisering vóór het primaire onderwijs)? <voetnoot nummer="1"/>
      </vraag>
      <vraag nummer="5">Bent u van mening, dat de brede bacheloropleiding met vrije invulling van studie en met gewijzigde financieringsstructuur nog volwaardige ingenieurs op HBO-niveau zal kunnen afleveren? Wat is de rol van de sector die de afgestudeerden afneemt, de NAO, de inspectie en de visitatiecommissie bij de bewaking van het niveau en de inhoud van de opleiding en wat is hun oordeel? </vraag>
      <vraag nummer="6">Welke instantie/persoon beslist, heeft advies- of instemmingsrecht bij een fusie, een verhuizing, een wijziging in de allocatie van onderwijsgelden, in het personeelsbeleid of in het curriculum bij de HBO-opleidingen in het algemeen? </vraag>
      <vraag nummer="7">Wat is de rol van de opleidingscommissies ten opzichte van die van de (H)MR? </vraag>
      <vraag nummer="8">Heeft u signalen van andere HBO-opleidingen ontvangen over een daling van vak-specifiek niveau en bekwaamheid door de breedte van de bacheloropleiding? Welke? Wat is uw oordeel? </vraag>
      <vraag nummer="9">Moet een geaccrediteerde opleiding opnieuw accreditatie aanvragen, als er de bij vraag 6 genoemde wijzigingen optreden? Wanneer wel en wanneer niet? Hoe wordt hierover publieke verantwoording afgelegd? </vraag>
      <vraag nummer="10">Wie ziet toe op het democratische gehalte van een (H)MR? Bij welke beslissingen heeft een (H)MR de plicht het personeel, dan wel de studenten te raadplegen? Is de uitkomst van de raadpleging bindend? Kan een (H)MR afgezet en in tussentijdse verkiezingen vervangen worden? </vraag>
      <vraag nummer="11">Welke mogelijkheden ziet u om de medezeggenschap te versterken? </vraag>
      <vraag nummer="12">Wat denkt u te kunnen doen om de kleinere technische opleidingen voor Nederland te kunnen behouden? </vraag>
      <noten afkomstig="vraag">
         <noot nummer="1">VNSI Magazine van de branchevereniging Scheepsbouw Nederland (VNSI) van mei 2003</noot>
      </noten>
   </vragen>
   <antwoorden aantal="12">
      <antwoord nummer="1">Nee integendeel, deze bundeling van schaarse expertise te Delft, waar de beide hbo-bacheloropleidingen Scheepsbouwkunde bovendien worden ingebed in het samenwerkingsverband, waarvan ook de TU-Delft deel uitmaakt, geeft juist optimale kansen voor het voortbestaan en de ontwikkeling van de opleiding. </antwoord>
      <antwoord nummer="2">Hierover onthoud ik mij van een oordeel, omdat het hier instellingsinterne afwegingen betreft. </antwoord>
      <antwoord nummer="3">Die uitspraken ken ik niet. Wel heeft de VNSI in het kader van de verplaatsingsprocedure van de opleiding Scheepsbouwkunde van de Hogeschool Rotterdam naar Delft een positief standpunt ingenomen over de daarmee te realiseren clustering van Scheepsbouwkunde in Delft. </antwoord>
      <antwoord nummer="4">De inzet van onderwijsgelden is een zaak die primair tot de verantwoordelijkheid van de instelling behoort. Het is dus heel wel mogelijk – zoals ook gesteld in de uitspraak van het hoofd van de opleiding scheepsbouwkunde van INHOLLAND – dat onderwijsgelden niet rechtstreeks ten gunste van activiteiten die behoren tot het zogenoemde «primaire proces» worden uitgegeven en dat deze uitgaven zowel rechtmatig als doelmatig zijn. Voorwaarde is daarbij wel dat de uitgaven in dat geval randvoorwaardelijk zijn voor, dan wel ondersteunend zijn aan de uitvoering van de primaire (onderwijsverzorgende) taak van de instelling. </antwoord>
      <antwoord nummer="5">Borging van de relatie tussen opleiding en beroepenveld is een van de aspecten in het beoordelingskader van de Nederlandse Accreditatie Organisatie (NAO). Positionering van Scheepsbouwkunde in een brede bacheloropleiding hoeft niet per definitie nadelige effecten te hebben voor het niveau en de kwaliteit. De meest recente visitatie van de opleiding was in 1999. Uit het visitatierapport «Uitzicht» van januari 2000 blijkt dat er een genuanceerd positief beeld is van de kwaliteit van de opleiding. In het visitatieproces wordt de betrokken sector geraadpleegd. De toenmalige Hogeschool Haarlem bleek een goede visie te hebben op het beroep en op het beroepsbeeld. Er waren geen indicaties dat er sprake zou zijn van langdurig ernstige tekortkomingen. </antwoord>
      <antwoord nummer="6">Een besluit tot fuseren behoort tot de autonomie van de betrokken instellingen. Voor verhuizing van een opleiding naar een andere gemeente dan de gemeente van vestiging van de instelling is goedkeuring van de minister noodzakelijk. Voor de opleiding Scheepsbouwkunde van INHOLLAND is die goedkeuring al in 2002 verleend. Beslissingen over allocatie van onderwijsgelden en het personeelsbeleid zijn uitsluitend aan de instelling. Bij wijzigingen in het curriculum van hbo-opleidingen moet de instelling rekening houden met de accreditatiewetgeving. </antwoord>
      <antwoord nummer="7">Opleidingscommissies adviseren over de inhoudelijke aspecten van een opleiding en zenden de adviezen ter kennisneming aan de medezeggenschapsraad. Bij de (H)MR ligt het accent op de organisatorische processen binnen de instelling. Volgens informatie van de Hogeschool INHOLLAND heeft de (H)MR bovenop zijn wettelijke bevoegdheden extra bevoegdheden gekregen, waaronder instemmingsrecht ten aanzien van de kaderbrief en de begroting. </antwoord>
      <antwoord nummer="8">Neen. </antwoord>
      <antwoord nummer="9">Of voor een gewijzigde opleiding door invoering van een brede bachelor opnieuw accreditatie nodig is, staat nog niet vast. Ik weet dat de HBO-raad de invoering van brede bacheloropleidingen overweegt, maar tot op heden heb ik geen formeel bericht van de HBO-raad ontvangen. Ik wil niet vooruitlopen op de eventuele gevolgen voor de accreditatie. </antwoord>
      <antwoord nummer="10">Degenen die vertegenwoordigers in de (H)MR hebben gekozen kunnen het opereren van de (H)MR kritisch volgen. Leden van de (H)MR handelen zonder last of ruggespraak en blijven gedurende een volledige zittingsperiode in functie. </antwoord>
      <antwoord nummer="11">Het systeem van medezeggenschap is momenteel onderwerp van beleidsvorming, mede naar aanleiding van de evaluatie van de wet MUB (modernisering universitarie bestuursstructuur). In dat kader voer ik ook overleg met de studentenorganisaties. </antwoord>
      <antwoord nummer="12">In het kader van het Hoger onderwijs- en onderzoekplan 2004 zal ik mijn voornemens bekend maken inzake de bevordering van de doelmatigheid van het hoger onderwijs. De positie van kleine opleidingen komt in dat kader aan de orde. Ook wordt gewerkt aan een Deltaplan voor alle onderwijssectoren dat ook voorstellen zal bevatten voor bèta- en techniekopleidingen. </antwoord>
      <noten afkomstig="antwoord"/>
   </antwoorden>
</kvr>
