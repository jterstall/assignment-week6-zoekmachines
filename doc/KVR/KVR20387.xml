<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers voor Vreemdelingenzaken en Integratie en van Volksgezondheid, Welzijn en Sport over de medische voorzieningen in het uitzetcentrum Zestienhoven. (Ingezonden 2 april 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20387
</item>
         <item attribuut="Inhoud">Vragen over de omstandigheden met betrekking tot huisvesting, verblijfsduur en medische verzorging in de uitzendcentra.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2003-2004, nr. 1637, Tweede Kamer</item>
         <item attribuut="Vraagnr_bij_indiening">2030411940</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-05-27</item>
         <item attribuut="Datum_indiening">2004-04-02</item>
         <item attribuut="Document-id">KVR20387</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3463" allpagenumbers="3463 3464 3465" vetnummer="2030411940" code="0304tkkvr1637" lopendefooter="Tweede Kamer, vergaderjaar 2003–2004, Aanhangsel" filenaam="KVR20387" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1637" onderwerp="" indiendatum="2april 2004">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers voor Vreemdelingenzaken en Integratie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-05-27">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Vreemdelingenzaken en Integratie en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Kent u de Netwerkuitzending <voetnoot nummer="1"/>waarin gerefereerd wordt aan een intern rapport van de Inspectie voor de Gezondheidszorg naar aanleiding van de algemene toezichtbezoeken aan de medische dienst van het uitzetcentrum Rotterdam airport? </vraag>
      <vraag nummer="2">Klopt het dat de wettelijke basis van het toegepaste regime in de uitzetcentra wordt gevormd door artikel 6 derde lid Vreemdelingenwet 2000, artikel 5.4 Vreemdelingenbesluit 2000 en het Reglement Regime Grenslogies? Zo ja, klopt het dat bij het verblijf van vreemdelingen in de uitzetcentra geen andere beperkingen worden toegepast dan volstrekt noodzakelijk om hun verblijf in de uitzetcentra te verzekeren alsmede om de veiligheid en de orde in de uitzetcentra te handhaven? Zo ja, kunt u aangeven op welke wijze gestand wordt gedaan aan dit uitgangspunt? </vraag>
      <vraag nummer="3">Klopt het, dat met inachtneming van artikel 4 Reglement Regime Grenslogies vreemdelingen conform artikel 5 lid 1 sub a van dit Reglement bevoegd zijn zich binnen het uitzetcentrum vrij te bewegen? Zo ja, hoe verhoudt zich dit tot de constatering van de Inspectie voor de Gezondheidszorg dat vreemdelingen na 17.00 uur «op cel» verblijven? Klopt het dat de verblijfsruimten geen daglicht toelaten en geen vrije toegang bieden tot buitenlucht? Zijn er plannen om de hangar waarin uitzetcentrum Zestienhoven is aan te passen om aan deze behoeften tegemoet te komen? </vraag>
      <vraag nummer="4">Is met betrekking tot de uitzetcentra voorzien in een kwaliteitssysteem zoals de Kwaliteitswet Zorginstellingen voorschrijft? Zo neen, waarom niet? Acht u een dergelijk kwaliteitssysteem wenselijk? </vraag>
      <vraag nummer="5">Worden er exacte gegevens bijgehouden over de daadwerkelijke verblijfsduur van vreemdelingen in de uitzetcentra? Zo ja, kunt u aangeven van hoeveel procent van de totale populatie vreemdelingen in de uitzetcentra erin geslaagd wordt binnen 28 dagen uitzetting te realiseren? Kunt u aangeven wat de duur is (geweest) van het langste verblijf van een vreemdeling in een uitzetcentrum? </vraag>
      <vraag nummer="6">Klopt het dat er nauwelijks afspraken bestaan op welke wijze de medische zorg in uitzetcentrum Zestienhoven dient te worden uitgevoerd? Klopt het dat het onduidelijk is dat de onafhankelijkheid van de medische zorg in Zestienhoven niet gegarandeerd is? Is het voorgekomen dat medische hulpverleners die medische zorg hebben geboden ook betrokken zijn bij de beoordeling over de geschiktheid van vreemdelingen om te reizen? Zo ja, in hoeveel gevallen? </vraag>
      <vraag nummer="7">Op welke wijze is de eindverantwoordelijkheid voor de medische zorg geregeld? Op welke wijze verlenen verpleegkundigen medische zorg? Klopt de constatering van de Inspectie voor de Gezondheidszorg dat er geen protocollen bestaan waarin geregeld is welke medische zorg verpleegkundigen mogen verlenen? Is er sprake van een onduidelijke bevoegdheids- en verantwoordelijkheidsverdeling tussen verpleegkundigen en artsen? Waarom is er geen formele dienstoverdracht tussen verpleegkundigen en artsen na wisseling van diensten? Komt daar per direct verandering in? </vraag>
      <vraag nummer="8">Klopt het dat na 17.00 uur de ontgrendeling van de cellen de behandeling van medische spoedgevallen ernstig kan vertragen? Zo ja, waardoor wordt dit veroorzaakt? </vraag>
      <vraag nummer="9">Klopt het dat niet gegarandeerd is dat bij spoedgevallen binnen 15 minuten adequate medische spoedhulp per ambulance voorhanden is? Zo ja, waardoor wordt dit veroorzaakt? </vraag>
      <vraag nummer="10">Klopt het dat niet voorzien is in acute psychiatrische zorg in het uitzetcentrum Zestienhoven? Zo ja, waarom niet? Klopt het dat de sobere voorzieningen in het uitzetcentrum ertoe kunnen leiden dat vreemdelingen te kampen krijgen met acute psychische problemen, vooral als ze langdurig in het uitzetcentrum moeten verblijven? Zo ja, welke maatregelen bent u van plan te nemen om dit probleem op te lossen? </vraag>
      <vraag nummer="11">Klopt het relaas van de Iraanse mevrouw in de netwerkuitzending dat zij bij binnenkomst geheel ontkleed kniebuigingen moest maken? Zo ja, op grond van welke juridische titel vond dit onderzoek plaats? Voorziet het Reglement Regime Grenslogies niet slechts in een onderzoeksbevoegdheid aan kleding en bagage? </vraag>
      <vraag nummer="12">Klopt het dat de Inspectie voor de Gezondheidszorg geconcludeerd heeft dat er in het uitzetcentrum Zestienhoven geen sprake is van verantwoorde medische zorg? Bent u bereid het Inspectierapport aan de Kamer toe te zenden, voorzien van een kabinetsreactie en, zo mogelijk, van een concreet plan van aanpak om de geconstateerde problemen op te lossen? </vraag>
      <vraag nummer="13">Kunt u deze vragen per omgaande beantwoorden? </vraag>
      <noten afkomstig="vraag">
         <noot nummer="1" datum="2004-03-26" bron="Netwerk">Netwerk, 26 maart 2004</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2en 3">Het verblijfsregime in de uitzetcentra is inderdaad gebaseerd op artikel 6, derde lid Vw2000, artikel 5.4 Vb2000 en het Reglement Regime Grenslogies. Op het verblijf van vreemdelingen in de uitzetcentra worden geen andere beperkingen toegepast dan noodzakelijk om hun verblijf in de uitzetcentra te verzekeren, alsmede om de veiligheid en de orde in de uitzetcentra te handhaven. De vreemdelingen zijn binnen die grenzen bevoegd zich binnen de eigen vleugel van het uitzetcentrum vrij te bewegen tussen 8.00 uur en 17.00 uur, met uitzondering van het gebruik van de lunch. Buiten die tijden zijn de vreemdelingen aangewezen op verblijf in hun cel. Hiertoe is per tweepersoonsverblijf een ruimte van 15 vierkante meter beschikbaar. De eenpersoonsverblijfsruimten, die 7,5 vierkante meter beslaan, worden slechts gebruikt voor de zeer kort verblijvenden en indien nodig als afzonderingscel. Overigens kunnen de tweepersoonsverblijfsruimten twee aan twee geschakeld worden, waardoor er een voor gezinnen geschikte verblijfsruimte van 30 vierkante meter ontstaat. Alle verblijfsruimten zijn voorzien van een systeem van mechanische ventilatie die voldoet aan alle door de Rijksgebouwendienst gestelde eisen. Gedurende de bewegingsvrijheid kan doorlopend gebruik gemaakt worden van onder andere een recreatiezaal en een buiten de loods gesitueerde luchtplaats. Omstreeks mei 2004 zullen overigens de zogeheten binnenhofjes (van elk 100 vierkante meter) worden voltooid, met aanvullende ruimte voor badminton, tafeltennis, extra fitness en andere recreatieve activiteiten. De opdracht tot de inrichting hiertoe is in januari 2004 verstrekt. Voor ouders met kinderen en vrouwen, die doorgaans minder waarborgen voor de handhaving van de veiligheid en orde nodig hebben, is de vrije bewegingsmogelijkheid verruimd tot 21.00 uur. Deze categorie vreemdelingen is binnen één unit gehuisvest, alwaar een speciale speelkamer voor kinderen beschikbaar is met verschillende soorten speelgoed. Overigens hebben er sinds de openstelling van het uitzetcentrum in juni 2003 gemiddeld 1,3 kinderen in het centrum verbleven, met een maximum van 9 kinderen gelijktijdig. Ten aanzien van de daglichttoetreding geldt het volgende. In de zijwanden van het centrum bevinden zich zeer grote ruiten van matglas. In mei 2004 zullen extra glaspanelen worden aangebracht. Daarnaast zijn er begin februari 2004 drie grote lichtstraten van helder glas aangebracht over de volle breedte van het dak van het centrum, waardoor toetreding van extra direct daglicht is gewaarborgd. Aanvullend zijn inmiddels alle celruiten voorzien van helder glas, om de toetreding van daglicht tot in de cel te maximeren. </antwoord>
      <antwoord nummer="4">Neen. De IGZ heeft bij haar toezichtbezoek geconstateerd dat nog geen kwaliteitssysteem was geïmplementeerd. Om te voldoen aan de eisen van de wet dient een kwaliteitssysteem aanwezig te zijn. De kwaliteitswet gaat er van uit dat instellingen zelf voorzien in een kwaliteitssysteem. Omdat het hier een nieuwe inrichting betreft is voor het niveau van de medische zorg in de uitzetcentra door de IGZ met de afdeling Gezondheidszorg van de DJI gesproken over het tijdelijk uitgaan van het voorzieningenniveau dat gehanteerd wordt in het kader van de Tijdelijke Noodvoorzieningen voor Vreemdelingen (TNV) tot het moment dat er een eigen kwaliteitssysteem is geïmplementeerd. </antwoord>
      <antwoord nummer="5">De verblijfsduur van de vreemdelingen in het uitzetcentrum wordt nauwgezet geregistreerd. Het gemiddelde verblijf in het uitzetcentrum bedraagt thans 11 dagen. Ten aanzien van 87% van de totale populatie is het mogelijk gebleken de uitzetting binnen 28 dagen te realiseren. De duur van het langste verblijf in een uitzetcentrum was 90 dagen. In dit geval was er sprake van een vreemdeling die tot drie keer toe de beoogde uitzetting opzettelijk frustreerde. Daarbij dient te worden opgemerkt dat de duur van het verblijf in het uitzetcentrum niet aan een wettelijk maximum gebonden is. Onverlet de inspanningen om de doorstroom te bevorderen, teneinde capaciteit beschikbaar te houden of te maken voor grootschalige acties, kan vreemdelingenbewaring in een uitzetcentrum duren zolang de openbare orde of de nationale veiligheid dat vergen en zolang er zicht is op uitzetting. Ook vanuit de optiek van de in het uitzetcentrum aanwezige voorzieningen bestaat er geen limiet aan de verblijfsduur in het centrum. De in de vraagstelling genoemde termijn van 28 dagen is dan ook uitsluitend een termijn die in de interne organisatie van het uitzetcentrum wordt gehanteerd, om de doorstroom van de populatie in het centrum te kunnen monitoren. </antwoord>
      <antwoord nummer="6">De IGZ heeft vastgesteld dat er in het uitzetcentrum wel afspraken op papier zijn gezet over de medische zorg, maar dat er geen sprake is van een sluitend systeem. Zoals uit het rapport van de IGZ blijkt gaat het vooral om de schriftelijke vastlegging van verantwoordelijkheden inzake de medische zorg. Daar is inmiddels in voorzien. De medische zorg in het uitzetcentrum Rotterdam is thans feitelijk op onderstaande wijze gewaarborgd: – alle dienstdoende artsen zijn huisarts of hebben als basisarts jarenlange ervaring met vreemdelingen; – alle verpleegkundigen zijn minimaal A-verpleegkundige en BIG-geregistreerd; – de medische dienst heeft te allen tijde onbelemmerd toegang tot de vreemdelingen; – indien de vreemdeling aangeeft een arts te willen spreken wordt daar altijd gehoor aan gegeven; – de GGD Rotterdam heeft per 1 april 2004 een aanvang gemaakt met de screening op TBC. Het is nimmer voorgekomen dat medische hulpverleners zowel medische zorg hebben geboden, als ook betrokken zijn geweest bij de beoordeling van de geschiktheid van de vreemdeling om te reizen. In lijn met het advies van de inspectie is deze werkwijze in de interne organisatie extra gewaarborgd. De IGZ zal de genomen maatregelen beoordelen. </antwoord>
      <antwoord nummer="7">De directeur van het uitzetcentrum is ervoor verantwoordelijk dat de medische zorg op verantwoorde wijze kan worden verleend. De arts dient medisch inhoudelijk altijd verantwoordelijk te zijn voor de geleverde medische zorg. De Forensisch Medische Maatschap Utrecht (FMMU), het RIAGG en de GGD dragen zorg voor de levering van alle gewenste medische zorg. Ten tijde van het bezoek van de IGZ was onvoldoende in protocollen vastgelegd wie welke medische zorg mocht verrichten en wat precies de bevoegdheidsverdeling tussen artsen en verpleegkundigen was. De informatie die hieromtrent aan de inspecteur werd verstrekt was deels tegenstrijdig. Hierin is inmiddels voorzien door het opstellen van protocollen. Er is ook een formele dienstoverdracht tussen verpleegkundigen en artsen na wisseling van diensten voorgeschreven. De IGZ zal de genomen maatregelen beoordelen. </antwoord>
      <antwoord nummer="8">Van de gestelde belemmering is geen sprake. De bevindingen van de inspecteur – gestoeld op onjuiste informatie – hebben aanleiding gegeven opnieuw onder de aandacht van het personeel te brengen dat elke bewaarder in staat en bevoegd is om in medische spoedgevallen op elk moment direct de celruimte te ontgrendelen, een en ander conform bestaande dienstvoorschriften. </antwoord>
      <antwoord nummer="9">Het rapport van de IGZ doet geen uitspraak over de voorrijtijd van een ambulance. In voorkomende gevallen wordt onmiddellijk om een ambulance verzocht. Overigens zijn er in dit kader werkafspraken gemaakt met het Sint Franciscus Gasthuis, dat op minder dan 10 minuten rijden van het uitzetcentrum is gelegen. </antwoord>
      <antwoord nummer="10">Tot 8 april jl. was er sprake van een situatie waarin de beschikbaarheid van acute psychiatrische zorg nog niet in afspraken was vastgelegd, doch feitelijk door huisartsen en het RIAGG werd verzorgd, waar nodig ondersteund door de eigen Forensisch Psychiatrische Dienst van het ministerie van Justitie. Inmiddels is in schriftelijke afspraken voorzien. Overigens hebben zich in het uitzetcentrum Rotterdam sinds de ingebruikneming per 27 juni 2003 bij binnenkomst twee gevallen (op een populatie van meer dan 2200 vreemdelingen) voorgedaan, waar acute psychiatrische hulp nodig was. </antwoord>
      <antwoord nummer="11">In het belang van de orde en veiligheid kunnen inbewaringgestelden bij binnenkomst het uitzetcentrum, zoals in iedere justitiële inrichting, worden gevisiteerd. Waar visitatie voorheen standaard plaats vond, wordt inmiddels, gelet op de opgedane ervaringen sinds de ingebruikname van het centrum, visitatie bij binnenkomst beperkt tot de gevallen waarin daartoe een concrete aanleiding bestaat. </antwoord>
      <antwoord nummer="12">De inspectie heeft met name geconstateerd dat de medische zorg in het uitzetcentrum niet goed was georganiseerd. Daarbij ontbrak het vooral aan een sluitende en consistente schriftelijke vastlegging van verantwoordelijkheden. In de schriftelijke vastlegging is inmiddels voorzien; de in hoofdstuk 9 van het inspectierapport genoemde maatregelen zijn genomen, of – voorzover een maatregel niet per omgaande kon worden getroffen – in gang gezet. Een plan van aanpak dienaangaande is inmiddels aan de inspectie aangeboden. Ten aanzien van de maatregel die er op ziet dat medici die de fit-to-fly keuringen verrichten niet tevens betrokken mogen zijn bij de behandeling van de vreemdeling in kwestie, verwijs ik naar de beantwoording van vraag 6. </antwoord>
      <antwoord nummer="13">Bij dezen. </antwoord>
      <noten afkomstig="antwoord"/>
   </antwoorden>
</kvr>
