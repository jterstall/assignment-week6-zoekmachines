<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Volkshuisvesting, Ruimtelijke Ordening en Milieubeheer over de groep Roma-zigeuners uit Utrecht. (Ingezonden 22 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12337
</item>
         <item attribuut="Inhoud">Betreft het huisvestingsprobleem van een groep uit Driebergen afkomstige Roma.</item>
         <item attribuut="Rubriek">Volkshuisvesting (Overig) Welzijn (Minderheden)</item>
         <item attribuut="Trefwoorden">Woonwagenbewoners</item>
         <item attribuut="Vindplaats">Kamervragen met antwoord 2000-2001, nr. 17, Tweede Kamer</item>
         <item attribuut="Vraagnr_bij_indiening">2990014870</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2000-09-26</item>
         <item attribuut="Datum_indiening">2000-08-22</item>
         <item attribuut="Document-id">KVR12337</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="33" allpagenumbers="33 34" vetnummer="2990014870" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12337" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="17" onderwerp="" indiendatum="2000-08-22">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="26 september 2000).">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van de problemen die de groep Roma-zigeuners uit Driebergen, nu in de gemeente Utrecht ondervinden? <voetnoot nummer="1"/>
      </vraag>
      <vraag nummer="2">Is het waar dat deze burgers een contract hebben moeten tekenen waarin zij verklaren afstand te doen van hun rechten om terug te keren naar Driebergen en dat zij hiertoe een premie van 6 ton van het college van B&amp;W uit Driebergen hebben ontvangen? Hoe beoordeelt u het optreden van dit college? </vraag>
      <vraag nummer="3">Indien het eerste deel van vraag 2 bevestigend wordt beantwoord, is dit contract dan rechtsgeldig? Zo ja, wie is nu verantwoordelijk voor de huisvesting van deze groep? </vraag>
      <vraag nummer="4">Hoe beoordeelt u de opstelling van de gemeente Utrecht t.o.v. de Roma-zigeuners? </vraag>
      <vraag nummer="5">Zijn andere plekken in de provincie Utrecht beschikbaar waar deze Roma-zigeuners probleemloos gehuisvest kunnen worden? </vraag>
      <vraag nummer="6">Zijn de problemen die nu optreden mede het gevolg van de afschaffing van de Woonwagenwet? </vraag>
      <noten afkomstig="vraag">
         <noot nummer="1" datum="2000-08-17" bron="NOS-Teletekst">NOS-Teletekst, 17 augustus 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het bedoelde contract is onder andere overeengekomen dat de betrokken families de gemeente Driebergen-Rijsenburg vrijwillig zullen verlaten en dat zij zich niet zullen vestigen in de gemeente Driebergen-Rijsenburg of op een woonwagenlocatie in een andere gemeente in het gebied van het Bestuur Regio Utrecht. De Roma hebben f 600 000,– van de gemeente Driebergen-Rijsenburg ontvangen, bedoeld als compensatie voor het inrichten van een standplaats elders. De lering die uit de gang van zaken getrokken kan worden is dat het – als in het onderhavige geval – stimuleren van families om hun woonplaats te verlaten zonder dat adequate huisvesting in een andere gemeente voorhanden is, geen heilzame weg is, nog los van de meer principiële bezwaren die ingebracht kunnen worden tegen het afsluiten van onderhavig contract door het college van Burgemeester en Wethouders van de gemeente. </antwoord>
      <antwoord nummer="3">Het contract acht ik niet in strijd met wettelijke bepalingen, waardoor het rechtsgeldig is. Dat neemt niet weg dat het contract naar mijn mening geen gevolgen heeft voor de publiekrechtelijke toegang tot huisvestingsvoorzieningen, zoals geregeld in de Huisvestingswet. De Huisvestingswet regelt immers niet dat de toegang tot een woningmarkt ingeperkt kan worden op grond van een privaatrechtelijk afgesloten contract. Hierbij maak ik wel nadrukkelijk de kanttekening dat de uiteindelijke beoordeling van zowel de rechtsgeldigheid van het contract als de gevolgen van het contract voor de toegang tot woningen en standplaatsen in Driebergen-Rijsenburg aan de rechter is. Primair zijn burgers, en dus ook deze Roma, zelf verantwoordelijk voor hun huisvesting. Indien zij een beroep doen op voorzieningen die in het leven zijn geroepen om mensen die moeilijkheden ondervinden bij het vinden van geschikte huisvesting te ondersteunen (zoals huursubsidie en urgentieverklaringen), zullen zij de daarvoor geldende regels en procedures in acht moeten nemen. </antwoord>
      <antwoord nummer="4">De gemeente Utrecht heeft deze Roma behandeld zoals zij alle woning- en standplaatszoekenden behandelt. Daarnaast heeft zij veelvuldig overleg gepleegd met de betreffende families. De handelwijze van de gemeente Utrecht acht ik zeer zorgvuldig, mede gelet op een eventuele precedentwerking. </antwoord>
      <antwoord nummer="5">De betreffende Roma hebben de wens geuit een standplaats te krijgen op een woonwagenkamp. Voor alle woonwagenstandplaatsen in de provincie Utrecht bestaan lange wachtlijsten. Op korte termijn zullen er daarom geen mogelijkheden zijn voor deze families om een standplaats toegewezen te krijgen in de provincie Utrecht. De provincie Utrecht en de gemeenten Utrecht, Amersfoort, Veenendaal, Nieuwegein, Zeist, Driebergen-Rijsenburg en Bunnik zijn doende met het zoeken van geschikte woningen voor de betreffende families. Tevens wordt door hen gezocht naar een tijdelijke oplossing. </antwoord>
      <antwoord nummer="6">Nee. De problemen komen in eerste instantie voort uit overlast die door de Roma veroorzaakt werd en de wijze waarop de gemeente Driebergen-Rijsenburg gepoogd heeft deze overlast te beëindigen. In tweede instantie komen de problemen voort uit het zich niet voegen door de betreffende families naar de geldende distributieregels voor (schaarse) woningen en standplaatsen. De systematiek van toewijzing van standplaatsen is niet gewijzigd door de afschaffing van de Woonwagenwet. </antwoord>
      <noten afkomstig="antwoord"/>
   </antwoorden>
</kvr>
