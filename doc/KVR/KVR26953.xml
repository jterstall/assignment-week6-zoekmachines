<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de ministers van Binnenlandse Zaken en Koninkrijksrelaties, voor Bestuurlijke Vernieuwing en Koninkrijksrelaties, van Sociale Zaken en Werkgelegenheid en van Verkeer en Waterstaat over rijbewijzen als identiteitsbewijs. (Ingezonden 17 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26953
</item>
         <item attribuut="Inhoud">Vragen over de het rijbewijs dat in sommige gevallen wel, en in andere (bijv. bij het UWV) niet gezien wordt als een geldig identiteitsbewijs.</item>
         <item attribuut="Rubriek">Criminaliteit en openbare orde (Persoonsregistratie en identificatie) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Legitimatie Rijbewijzen</item>
         <item attribuut="Vindplaats">Kamervragen met antwoord 2006-2007, nr. 491, Tweede Kamer</item>
         <item attribuut="Vraagnr_bij_indiening">2060703170</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-12-18</item>
         <item attribuut="Datum_indiening">2006-11-17</item>
         <item attribuut="Document-id">KVR26953</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1065" allpagenumbers="1065 1066" vetnummer="2060703170" code="0607tkkvr491" lopendefooter="Tweede Kamer, vergaderjaar 2006–2007, Aanhangsel" filenaam="KVR26953" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="491" onderwerp="" indiendatum="2006-11-17">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de ministers van Binnenlandse Zaken en Koninkrijksrelaties, voor Bestuurlijke Vernieuwing en Koninkrijksrelaties, van Sociale Zaken en Werkgelegenheid en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-12-18">
         <antwoorder functie="minister" ministerie="Bestuurlijke Vernieuwing en Koninkrijksrelaties">Nicolaï</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Is een rijbewijs een geldig identiteitsbewijs als iemand door de politie wordt aangehouden? Waarom? </vraag>
      <vraag nummer="2">Volstaat, bij controles op het werk, door bijvoorbeeld de Arbeidsinspectie of de FIOD, een Nederlands rijbewijs als identiteitsbewijs? Waarom? </vraag>
      <vraag nummer="3" voetnoot="1">Waarom moeten mensen, die zich dienen te legitimeren bij het Uitvoeringsinstituut Werknemersverzekeringen (UWV) een paspoort of een Nederlandse identiteitskaart tonen? Waarom volstaat het rijbewijs niet? <voetnoot nummer="1"/>
      </vraag>
      <vraag nummer="4">Als dit een fout van het UWV is, vindt u dan dat het UWV dit met spoed dient te corrigeren, zodat voorkomen wordt dat de indruk wordt gewekt dat het UWV door deze vorm van legitimatieplicht mensen op kosten jaagt door de aanschaf van een paspoort of een Nederlandse identiteitskaart? </vraag>
      <vraag nummer="5" voetnoot="2">Waarom staat in het artikel «Rijbewijs in veel gevallen ook identificatiedocument» op de site van de RDW niet vermeld welk legitimatiebewijs bij de komende verkiezingen toegestaan is het juiste legitimatiemiddel? <voetnoot nummer="2"/>
      </vraag>
      <vraag nummer="6">Is de voorzitter van een stembureau «toezichthouder»? Waar blijkt dat uit? </vraag>
      <vraag nummer="7">Moet bij landelijke verkiezingen niet (desgevraagd) de nationaliteit blijken van de stemmer? Wat gebeurt er als mensen twee nationaliteiten hebben? Welk paspoort geldt dan? </vraag>
      <vraag nummer="8">Waarom staan op een rijbewijs niet, net als bij een paspoort, de volledige namen van de eigenaar en zijn/haar postcode, zodat het rijbewijs ook altijd als geldig identiteitsbewijs kan worden gebruikt? </vraag>
      <vraag nummer="9" voetnoot="2">Waarom kan, volgens de RDW site, een rijbewijs gebruikt worden als identiteitsbewijs voor geldzaken, bij het aanvragen van een uitkering of een sofi-nummer en bij indiensttreding bij een nieuwe identiteitsbewijs voor geldzaken? <voetnoot nummer="2"/>
      </vraag>
      <vraag nummer="10">Is het wettelijk (nog steeds) mogelijk om gebruik te maken van een pseudoniem met een stempel op het rijbewijs net als nu gebeurt in het paspoort van degenen die gebruik maken van een pseudoniem (zich noemende en schrijvende)? Als dat zo is, bent u dan bereid om deze mogelijkheid weer op te nemen? Zo neen, waarom niet? </vraag>
      <vraag nummer="11">Wat verstaat men onder een «Europese identiteitskaart»? Waarin verschilt deze kaart van de identiteitskaart die door Nederlandse gemeenten wordt uitgegeven? </vraag>
      <vraag nummer="12">Wat is een vreemdelingendocument? Is dit een geldig identiteitsbewijs? Zijn er verschillen tussen dit document en het paspoort of het rijbewijs? Zo ja, welke? </vraag>
      <noten afkomstig="vraag">
         <noot nummer="1">Standaardbrieven aan clienten UWV die langs dienen te komen voor gesprek met bijvoorbeeld arts</noot>
         <noot nummer="2" titel="Rijbewijs in veel gevallen ook identificatiedocument">www.rdw.nl «Rijbewijs in veel gevallen ook identificatiedocument»</noot>
      </noten>
   </vragen>
   <antwoorden aantal="10">
      <antwoord nummer="1 en 2">Bij de invoering van de Wet op de uitgebreide identificatieplicht (Kamerstukken II, vergaderjaar 2003–2004, 29 218, nrs. 1–2) is het rijbewijs erkend als algemeen identiteitsbewijs. Gelet echter op het feit dat op het rijbewijs geen nationaliteit staat vermeld, kan het rijbewijs niet in alle gevallen als identiteitsbewijs worden geaccepteerd. Evenmin valt uit het rijbewijs de verblijfsrechtelijke positie van betrokkene af te leiden. Voor die situaties waarvoor behalve de identiteit ook de nationaliteit alsmede de verblijfsrechtelijke positie van belang is, kan het rijbewijs niet worden geaccepteerd. In die gevallen zal ofwel een Nederlands reisdocument of een vreemdelingendocument moeten worden getoond. Zo zal bij eerste indiensttreding of toeleiding naar een arbeidsplaats bij een werkgever een rijbewijs niet voldoende zijn, maar bij controle door de Arbeidsinspectie op de werkvloer wel. </antwoord>
      <antwoord nummer="3 en 4">De Wet Structuur Uitvoering Werk en Inkomen (SUWI) schrijft in artikel 55, eerste lid voor dat het UWV bij de uitoefening van zijn taak de identiteit van de belanghebbende vaststelt aan de hand van een document als bedoeld in artikel 1, eerste lid, onder 1° tot en met 3°, van de Wet op de identificatieplicht, voor zover dit noodzakelijk is voor de uitoefening van die taak. Een rijbewijs is daarom wettelijk niet toegestaan indien het moeten vaststellen van de nationaliteit van een persoon noodzakelijk is bij de uitoefening van een UWV-taak. Er is dus géén sprake van een fout van UWV. </antwoord>
      <antwoord nummer="5">Op de genoemde site worden alleen de dagelijks veel voorkomende gevallen geschetst waarin het rijbewijs al dan niet als identiteitsbewijs kan worden gebruikt. Hoewel het onmogelijk is om alle denkbare gevallen te behandelen, zal binnenkort op de site worden aangegeven dat het rijbewijs ook bij verkiezingen als identiteitsbewijs kan worden gebruikt. </antwoord>
      <antwoord nummer="6">De voorzitter noch de leden van het stembureau zijn toezichthouders in de zin van artikel 5.11 Algemene wet bestuursrecht. Het stembureau is niet belast met het houden van toezicht op het naleven van de bepalingen van de Kieswet maar slechts met het uitvoeren van deze bepalingen. Voor die uitvoering kent de Kieswet aan de leden van het stembureau een aantal bevoegdheden toe, zoals het uitreiken van een vervangende oproepingskaart, het vragen van een identiteitsbewijs, en aan de voorzitter de bevoegdheid om de orde in het stemlokaal te handhaven. </antwoord>
      <antwoord nummer="7">De voorzitter van het stembureau is bevoegd een kiezer te vragen van zijn identiteit blijk te geven. Dit strekt echter niet zover dat de voorzitter ook de nationaliteit van de kiezer moet kunnen vaststellen. De voorzitter van het stembureau mag er van uit gaan dat iedereen die in bezit is van een oproepingskaart of een stempas voor de Tweede Kamerverkiezingen, het Nederlanderschap bezit. Alleen Nederlanders worden opgeroepen om hun stem uit te brengen bij de Tweede Kamerverkiezingen. Bij de controle van de oproepingskaart of stempas kan de voorzitter vaststellen of de naam en geboortedatum van de kiezer overeenstemmen met de gegevens op het identiteitsbewijs. Het is echter mogelijk dat mensen naast de Nederlandse nationaliteit ook over een andere nationaliteit beschikken. Dit staat niet in de weg dat zij gerechtigd zijn hun stem uit te brengen. Derhalve kunnen zij zich ook legitimeren met hun eventuele buitenlandse paspoort. </antwoord>
      <antwoord nummer="8">Op rijbewijzen die voor 1 oktober 2006 werden afgegeven, werd het adres (zonder postcode) ten tijde van afgifte van het document vermeld. Aangezien het rijbewijs 10 jaar geldig was en is, bevatte het na verloop van tijd zeer vaak niet meer het actuele woonadres. Op identiteitskaarten en paspoorten wordt geen adres vermeld. Tegen deze achtergrond wordt sinds 1 oktober 2006 met de komst van het nieuwe rijbewijsdocument geen adres meer vermeld op het rijbewijs. Daarnaast is er vanwege de beperkte ruimte op het nieuwe rijbewijsdocument voor gekozen – overeenkomstig NEN-norm 1888 – alleen de eerste voornaam volledig te vermelden, gevolgd door de eerste letter van de volgende voornamen. Het niet of slechts gedeeltelijk vermelden van het adres heeft echter geen relatie met het al dan niet bruikbaar zijn van het betreffende document als legitimatiemiddel. Het rijbewijs kan niet in alle gevallen als identiteitsbewijs worden gebruikt vanwege het feit dat er geen nationaliteit op wordt vermeld. </antwoord>
      <antwoord nummer="9">De RDW-site meldt dat het rijbewijs wel kan worden gebruikt als identiteitsbewijs voor het verrichten van geldzaken. De site meldt nadrukkelijk dat het rijbewijs niet kan worden gebruikt bij het aanvragen van een uitkering, het aanvragen van een sofi-nummer en bij indiensttreding bij een nieuwe werkgever. Voor deze zaken is het van belang om de nationaliteit te kunnen controleren. Aangezien de nationaliteit niet kan worden vermeld op het rijbewijs, moet in deze gevallen een Nederlands reisdocument of een vreemdelingendocument moeten worden getoond. </antwoord>
      <antwoord nummer="10">Nee, met de invoering van het creditcard-model is dat volgens de regelgeving niet meer mogelijk. Het document heeft daar namelijk geen ruimte meer voor. Ook op de nationale identiteitskaart kan geen pseudoniem vermeld worden. De mogelijkheid gebruik te maken van een pseudoniem kan dan ook niet meer worden aangeboden. </antwoord>
      <antwoord nummer="11">Sinds de invoering van de gewijzigde Paspoortwet per 1 oktober 2001 is de naam van de identiteitskaart gewijzigd van Europese identiteitskaart (EIK) in Nederlandse identiteitskaart (NIK). </antwoord>
      <antwoord nummer="12">Een vreemdelingendocument is een door de Nederlandse overheid uitgegeven document voor niet-Nederlanders waaruit hun identiteit en verblijfsrechtelijke positie blijkt. Een vreemdelingendocument is een geldig identiteitsbewijs. Een paspoort is een reisdocument en een rijbewijs is een bewijs van rijvaardigheid. </antwoord>
      <noten afkomstig="antwoord"/>
   </antwoorden>
</kvr>
