<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de minister voor Vreemdelingenzaken en Integratie over gemeentelijke opvang. (Ingezonden 1 augustus 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18486
</item>
         <item attribuut="Inhoud">Vragen naar aanleiding van berichten in de Volkskrant en NRC Handelsblad van 30 juli 2003 dat de gemeente Den Bosch pasjes zou verstrekken aan uitgeprocedeerden en illegalen. Gevraagd wordt hoe illegaal verblijf krachtig bestreden kan worden terwijl niet wordt opgetreden tegen gemeenten die vervangende opvang en/of bijstand bieden, en hoe de minister de opstelling van de VNG in dezen beoordeelt.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Gemeenten Vluchtelingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 1892, Tweede Kamer</item>
         <item attribuut="Vraagnr_bij_indiening">2020315580</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2003-09-10</item>
         <item attribuut="Datum_indiening">2003-08-01</item>
         <item attribuut="Document-id">KVR18486</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3977" allpagenumbers="3977 3978" vetnummer="2020315580" code="0203tkkvr1892" lopendefooter="Tweede Kamer, vergaderjaar 2002–2003, Aanhangsel" filenaam="KVR18486" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1892" onderwerp="" indiendatum="2003-08-1">
         <vrager partij="VVD" oorsprong="parlement">Visser</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-09-10">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Welke ruimte hebben gemeenten voor het voeren van een eigen opvangbeleid voor uitgeprocedeerde asielzoekers? Is het wenselijk dat de gemeente Den Bosch pasjes verstrekt aan uitgeprocedeerden en illegalen? Is het waar dat het beleid in Den Bosch kan rekenen op instemming van de vreemdelingendienst? <voetnoot nummer="1"/>
      </vraag>
      <vraag nummer="2">Welke gemeenten bieden vervangende opvang en/of bijstand aan uitgeprocedeerde asielzoekers? Om welke vormen van opvang en/of bijstand gaat het? Hoeveel uitgeprocedeerden maken hiervan gebruik? Hebben deze gemeenten de achterstand bij de opvang van statushouders al ingelopen? </vraag>
      <vraag nummer="3">Beschikken gemeenten over het IND-dossier van de personen die zij vervangende opvang en/of bijstand bieden? </vraag>
      <vraag nummer="4">Wat zijn de mogelijke juridische gevolgen voor de status van de door gemeenten opgevangen uitgeprocedeerde asielzoekers? </vraag>
      <vraag nummer="5">Hoe kunt u illegaal verblijf krachtiger bestrijden terwijl u niet optreedt tegen gemeenten die vervangende opvang en/of bijstand bieden? Over welke sanctiemogelijkheden jegens gemeenten beschikt u en wanneer gaat u die inzetten? </vraag>
      <vraag nummer="6">Bent u nog in gesprek met de VNG en zo ja, is daarbij het enige uitgangspunt dat Gemeenten géén vervangende opvang en/of bijstand bieden? Wanneer wordt dit gesprek beëindigd en gaat u over tot de beloofde krachtige aanpak van illegaal verblijf? Hoe beoordeelt u de opstelling van de VNG? Bent u van mening dat de VNG de gemaakte afspraken niet nakomt? </vraag>
      <noten afkomstig="vraag">
         <noot nummer="1" datum="2003-07-30" bron="Volkskrant, NRC">Volkskrant, NRC, 30 juli 2003</noot>
      </noten>
   </vragen>
   <antwoorden aantal="5">
      <antwoord nummer="1">Vreemdelingen die niet (meer) rechtmatig in Nederland verblijven, komen niet in aanmerking voor door de overheid geboden, dan wel gesubsidieerde voorzieningen. Gemeenten die opvang bieden aan uitgeprocedeerde asielzoekers handelen niet conform het overheidsbeleid op dit punt. Uit informatie van de gemeente Den Bosch is gebleken dat, hoewel de uitgangspunten van het rijksbeleid inzake onthouding van opvangvoorzieningen aan uitgeprocedeerde asielzoekers onderschreven worden, de gemeente illegalen of uitgeprocedeerde asielzoekers opvang biedt indien er sprake is van een zeer schrijnende humanitaire situatie. Het bieden van opvang heeft een zeer tijdelijk karakter en bedraagt hooguit vijf dagen. De vreemdelingendienst van Den Bosch werkt mee aan dit beleid. De berichtgeving dat de gemeente Den Bosch pasjes zou verstrekken aan uitgeprocedeerde asielzoekers en illegalen is evenwel niet juist. </antwoord>
      <antwoord nummer="2">Naar de aard en omvang van door gemeenten geboden of ondersteunende vervolgopvang van vreemdelingen die geen recht (meer) hebben op opvang, is op initiatief van het ministerie van Justitie en de VNG onderzoek gedaan door het onderzoeksbureau SGBO. Uw kamer is bij brief van 13 november 2002 over de uitkomsten van dit onderzoek geïnformeerd. Uit het onderzoek is gebleken dat in de periode juli tot en met december 2001 naar schatting zo’n 170 gemeenten voorzieningen aan uitgeprocedeerden verstrekt hebben. De verstrekte voorzieningen kunnen worden onderscheiden in directe voorzieningen, indirecte voorzieningen via reguliere instellingen en indirecte voorzieningen via specifieke instellingen. Van de directe voorzieningen, verstrekt door ongeveer 150 gemeenten, maakten bijna 1150 vreemdelingen gebruik. Via de subsidies die bijna 60 gemeenten verstrekten, kregen ongeveer 200 personen bed, bad en brood van een reguliere (opvang)instelling en ongeveer 550 personen kregen deze steun van een instelling die zich specifiek op de doelgroep richt. Enkele gemeenten verstrekten subsidie aan zowel reguliere als specifieke instellingen. Er bestaat inzake deze kwestie geen recentere informatie dan de uitkomsten van het genoemde onderzoek. De gegevens die gemeenten in het kader van het onderzoek hebben aangeleverd zijn geanonimiseerd verwerkt in het onderzoeksrapport. Om die reden is het niet aan te geven welke gemeente het betreft en of deze achterstanden hebben bij de realisatie van de wettelijke taakstelling voor de huisvesting van statushouders. </antwoord>
      <antwoord nummer="3">Neen. </antwoord>
      <antwoord nummer="4">Het bieden van opvang aan uitgeprocedeerde asielzoekers door gemeenten leidt niet tot een verandering van de (juridische) status van deze vreemdelingen en het kan nimmer leiden tot rechtmatig verblijf. </antwoord>
      <antwoord nummer="5 en 6">Het uitgangspunt van het terugkeerbeleid is dat uitgeprocedeerde asielzoekers daadwerkelijk Nederland dienen te verlaten. In de praktijk blijkt echter dat niet alle vreemdelingen hun vertrekverplichting opvolgen, als gevolg waarvan gemeenten worden geconfronteerd met illegaliteit. Hoewel ik begrip heb voor de problemen waarvoor gemeenten zich gesteld zien, handelen gemeenten en derden, zoals kerken of charitatieve instellingen, die vervangende voorzieningen verstrekken aan uitgeprocedeerden in strijd met het terugkeerbeleid en de geest van de Vreemdelingenwet 2000. Mijn ambtsvoorgangers en ik hebben bij verschillende gelegenheden overleg gevoerd met de VNG, alsmede met enkele gemeenten en provincies over de problemen waarvoor gemeenten zich gesteld zien als het gaat om (uitgeprocedeerde) asielzoekers zonder overheidsvoorzieningen. Tijdens deze overleggen is telkenmale nadrukkelijk gewezen op het uitgangspunt van het rijksbeleid inzake onthouding van opvangvoorzieningen. Zowel gemeenten als provincies hebben het uitgangspunt van het rijksbeleid nadrukkelijk onderschreven, dat asielzoekers die volledig zijn uitgeprocedeerd en dus niet meer rechtmatig in Nederland verblijven, niet in aanmerking kunnen komen voor door de overheid geboden danwel gesubsidieerde voorzieningen. Ik zal het overleg met de VNG over een actief terugkeerbeleid voortzetten. </antwoord>
      <noten afkomstig="antwoord"/>
   </antwoorden>
</kvr>
