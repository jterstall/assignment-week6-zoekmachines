<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over de fiscale problematiek omzetbelasting met betrekking tot wijkbladen. (Ingezonden 13 februari 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6842
</item>
         <item attribuut="Rubriek">Belastingen (Omzetbelasting) Communicatie, media en informatievoorziening (Pers)</item>
         <item attribuut="Trefwoorden">Omzetbelasting Tijdschriften</item>
         <item attribuut="Vindplaats">Kamervragen met antwoord 1997-1998, nr. 1008, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1998-03-31</item>
         <item attribuut="Datum_indiening">1998-02-13</item>
         <item attribuut="Document-id">KVR6842</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2067" allpagenumbers="2067 2068" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6842" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1008" onderwerp="" indiendatum="1998-02-13">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="31 maart 1998), zie ook Aanhangsel Handelingen nr. 874, vergaderjaar 1997–1998">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bestond in 1995 nog onduidelijkheid over de fiscale problematiek omzetbelasting voor wijkbladen? </vraag>
      <vraag nummer="2">Bestaat hierover op dit moment die duidelijkheid wel? </vraag>
      <vraag nummer="3">Zo ja, hoe hebt u die problematiek dan opgelost? </vraag>
      <vraag nummer="4">Is deze oplossing gebaseerd op de notitie die u de Tweede Kamer ooit hebt toegezegd, maar die tot op heden niet ontvangen is? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 4">De in de vragen bedoelde fiscale problematiek omzetbelasting voor wijkbladen ziet op de bij gemeenten en andere organisaties bestaande wens om de advertenties en mededelingen die deze organisaties laten opnemen in bijvoorbeeld huis-an-huisbladen, voor de heffing van omzetbelasting als een zelfstandige periodieke uitgave aan te merken. Ter toelichting merk ik het volgende op. Voor het plaatsen van advertenties of ingezonden mededelingen in dag- en weekbladen en andere ten minste driemaal per jaar periodiek verschijnende uitgaven wordt aan gemeenten en andere organisaties het algemene tarief van de omzetbelasting in rekening gebracht; het uitgeven van deze bladen en periodieken zelf is belast naar het verlaagde tarief van de omzetbelasting. Om op informatie die gemeenten en andere organisaties bij wijze van advertentiepagina’s in huis-aan-huisbladen verspreiden, ook het verlaagde tarief te kunnen toepassen, is er de wens om deze vorm van informatieverspreiding fiscaal als een afzonderlijke periodieke uitgave te beschouwen. Hiertoe voorziet men de in het huis-aan-huisblad gereserveerde pagina of pagina’s van een eigen kop («Gemeentejournaal» of iets dergelijks) en vaak ook van een afzonderlijke jaargang- en nummeraanduiding en een colofon. De belastingdienst neemt in zo’n geval, gelet op de wettelijke bepalingen, het standpunt in dat geen sprake is van een prestatie waarop het verlaagde tarief van toepassing is. Het verlaagde tarief is wèl van toepassing als de door derden – gelijktijdig met huis-aan-huisbladen – verspreide informatie op zich als een fysiek zelfstandige periodieke uitgave kan worden beschouwd, die geen onderdeel vormt van het desbetreffende huis-aan-huisblad. Het zal bovendien kenbaar moeten zijn dat deze afzonderlijke uitgave periodiek verschijnt, dat wil zeggen met regelmatige tussenpozen of op vaste tijdstippen. Het vorenstaande houdt in dat de advertenties of ingezonden mededelingen die onderdeel uitmaken van huis-aan-huisbladen niet in het verlaagde tarief kunnen delen, ook al zijn deze advertenties of mededelingen grafisch vormgegeven als zou het gaan om een zelfstandige periodieke uitgave. Met de door gemeenten en andere organisaties gewenste uitbreiding van het verlaagde tarief wil men de situatie, zoals die bestond vóór 1993, herstellen. Vóór 1993 waren advertenties in dag- en weekbladen, tijdschriften en andere ten minste driemaal per jaar periodiek verschijnende uitgaven aan het verlaagde tarief onderworpen. Deze toepassing van het verlaagde BTW-tarief is bij de aanpassing van de Wet op de omzetbelasting 1968 aan de zogenoemde BTW-Tariefrichtlijn vervallen, omdat de richtlijn – die een facultatieve maar limitatieve lijst introduceerde van prestaties waarop de Lid-Staten het verlaagde tarief kunnen toepassen – voor handhaving geen ruimte bood. Van enige onduidelijkheid op dit gebied is naar mijn mening nooit sprake geweest. Ik kan mij niet herinneren dat ik heb toegezegd om voor deze problematiek een «oplossing» te bieden. In mijn brief van 5 maart 1998 aan de vaste commissie voor Financiën – waarin ik ben ingegaan op de toepassing van het verlaagde BTW-tarief in een aantal gevallen – komt deze kwestie dan ook niet aan de orde. </antwoord>
      <noten afkomstig="antwoord"/>
   </antwoorden>
</kvr>
