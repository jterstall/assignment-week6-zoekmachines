<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Binnenlandse Zaken en Koninkrijksrelaties en van Justitie over het omgaan met meldingen inzake terroristische activiteiten. (Ingezonden 3 augustus 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23900
</item>
         <item attribuut="Inhoud">Vragen naar aanleiding van een radioreportage op 27 juli 2005.</item>
         <item attribuut="Rubriek">Criminaliteit en openbare orde (Politie) Criminaliteit en openbare orde (Veiligheid)</item>
         <item attribuut="Trefwoorden">Diefstal Politie Terrorisme</item>
         <item attribuut="Vindplaats">Kamervragen met antwoord 2005-2006, nr. 4, Tweede Kamer</item>
         <item attribuut="Vraagnr_bij_indiening">2040519160</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2005-09-20</item>
         <item attribuut="Datum_indiening">2005-08-03</item>
         <item attribuut="Document-id">KVR23900</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="7" allpagenumbers="7 8" vetnummer="2040519160" code="0506tkkvr4" lopendefooter="Tweede Kamer, vergaderjaar 2005–2006, Aanhangsel" filenaam="KVR23900" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="4" onderwerp="" indiendatum="2005-08-3">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2005-09-20">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van de radioreportage van AVRO’s 1 op de Middag, 27 juli 2005 over de laconieke en afhoudende wijze waarop overheidsdiensten hebben gereageerd op de vraag of een omvangrijke diefstal van gespecialiseerde duikspullen verband zou kunnen houden met eventuele terroristische activiteiten? </vraag>
      <vraag nummer="2">Welke instructies heeft de Nederlandse politie om te beoordelen of er een mogelijke relatie bestaat tussen criminele activiteiten en terroristische plannen? </vraag>
      <vraag nummer="3">Worden politiemensen voortdurend en adequaat getraind op het maken van deze beoordeling? Hebben alle politiekorpsen op dit punt hun aanpak en werkwijze op orde? </vraag>
      <vraag nummer="4">Kunt u toelichten wat er wordt gedaan als deze beoordeling het vermoeden oplevert dat er een verband kan zijn? </vraag>
      <vraag nummer="5">Hoe wordt bereikt dat verontruste burgers die kennis hebben van een criminele activiteit, waarvan ze vermoeden dat die in verband kan staan met terroristische plannen, met hun vragen of klachten niet van de ene naar de andere overheidsdienst worden gestuurd? </vraag>
      <vraag nummer="6">Welke medewerking en betrokkenheid verwacht u van burgers en bedrijven bij het melden van dergelijke vermoedens bij de overheid(sdiensten)? </vraag>
      <vraag nummer="7">Hoe gaat u bevorderen dat burgers en bedrijven weten wat de overheid van hen verwacht en dat de betreffende overheidsdiensten burgers adequaat en behoorlijk te woord staan? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. De beoordeling als «laconiek en afhoudend» komt geheel voor rekening van de betrokken radiorapportage. Voor zover ik kan vaststellen is adequaat gereageerd en is terecht terughoudend omgegaan met het inlichten van de media over wat er is gedaan. </antwoord>
      <antwoord nummer="2">Politiemedewerkers brengen informatie aan bij het Regionaal Informatieknooppunt (RIK) van het regionale politiekorps. Als informatie verband kan houden met (voorbereiding van) terroristische activiteiten wordt deze door het RIK ter beschikking gesteld aan het Nationaal Informatieknooppunt (NIK) van de dienst Nationale Recherche Informatie (dNRI). Het NIK kan na analyse van de informatie besluiten om een inwinplan op te stellen. Alle Regionale Informatieknooppunten krijgen in dat geval de opdracht bepaalde informatie op te sporen. Over de diefstal van gespecialiseerde duikspullen waar uw vraag aan refereert, is door de dNRI een inwinplan opgesteld. Om signalen en mogelijke relaties tussen criminele activiteiten en terroristische plannen vroegtijdig te onderkennen, maakt de politie daarnaast gebruik van fenomeenbeschrijvingen en dreigingsanalyses van de AIVD. </antwoord>
      <antwoord nummer="3">In zowel algemene als specialistische opleidingen van politiepersoneel wordt veel aandacht besteed aan de wijze waarop informatie zich kan aandienen en de wijze waarop politiemensen daarmee moeten omgaan. Politiemedewerkers wordt geleerd op een gezonde wijze argwanend te zijn. In de opleidingen zal meer aandacht worden besteed aan verschijnselen die kunnen samenhangen met terrorisme. Begin 2006 zal het huidige onderwijsaanbod van de Politieacademie beoordeeld zijn op aandacht voor terrorisme, voor de zomer van 2006 zal het onderwijs – waar nodig – zijn aangepast. Een bijzondere vorm van training zijn de lezingen «contraterrorisme» die de AIVD voor politiekorpsen in Nederland houdt. In deze lezingen leren onder andere wijkagenten en buurtregisseurs op welke wijze hun rol in het verzamelen van informatie kan verbeteren. </antwoord>
      <antwoord nummer="4">Als analyse door het NIK uitwijst dat er sprake kan zijn van een verband met (de voorbereiding van) terroristische activiteiten, wordt deze informatie vastgelegd in de politie- en opsporingsregisters en eventueel doorgeleid naar de opsporingsdiensten, die vervolgens maatregelen kunnen nemen. </antwoord>
      <antwoord nummer="5">Burgers kunnen met hun kennis van criminele activiteiten, hun vragen of hun klachten terecht bij de lokale politie (0900-8844), meld misdaad anoniem (0800-7000) of het alarmnummer 112. Recent is publieksonderzoek uitgevoerd naar de informatiebehoefte van de burger met betrekking tot terrorisme en terrorismebestrijding. Hierin is ook onderzocht in hoeverre er behoefte is aan een apart meldpunt voor terrorismegerelateerde verdenkingen. Op basis van de uitkomsten van het publieksonderzoek, werkt de Rijksoverheid op dit moment – in overleg met lokale partners, G4, NS, Schiphol – aan een publieks-communicatiestrategie over terrorisme, waarin ook dit wordt meegenomen. </antwoord>
      <antwoord nummer="6">Iedereen kan een bijdrage leveren aan de bestrijding van terrorisme. Burgers zijn in hun eigen woon- of werkomgeving deskundig. Zij kunnen snel beoordelen of zich iets ongewoons voordoet. Burgers en bedrijven kunnen ongewone, verdachte zaken melden bij de plaatselijke politie of bij de stichting Meld Misdaad Anoniem. Indien het om een noodsituatie gaat, kunnen zij terecht bij het alarmnummer 112. Op basis van de uitkomsten van het genoemde publieksonderzoek, werkt de Rijksoverheid op dit moment – in overleg met lokale partners, G4, NS, Schiphol – aan een publieks-communicatiestrategie over terrorisme. Ook de vraag of men moet worden opgeroepen tot extra alertheid (en wat men dan moet doen) wordt hierin meegenomen. </antwoord>
      <antwoord nummer="7">Op dit moment werkt de Rijksoverheid in overleg met lokale partners, G4, NS, Schiphol, aan een publiekscommunicatiestrategie over terrorisme, waarin ook dit wordt meegenomen. </antwoord>
      <noten afkomstig="antwoord"/>
   </antwoorden>
</kvr>
