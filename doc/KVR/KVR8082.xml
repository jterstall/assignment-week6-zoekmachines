<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) aan de minister van Volksgezondheid, Welzijn en Sport over het kinder- en jeugdspychiatrisch ziekenhuis De Drie Vennen. (Ingezonden 15 september 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8082
</item>
         <item attribuut="Inhoud">Vragen betreffen onder meer het ontstaan van een representatieve cliëntenraad.</item>
         <item attribuut="Rubriek">Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Jeugdgezondheidszorg Psychiatrische ziekenhuizen</item>
         <item attribuut="Vindplaats">Kamervragen met antwoord 1998-1999, nr. 248, Tweede Kamer</item>
         <item attribuut="Vraagnr_bij_indiening">2989900070</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1998-10-29</item>
         <item attribuut="Datum_indiening">1998-09-15</item>
         <item attribuut="Document-id">KVR8082</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="503" allpagenumbers="503 504 505" vetnummer="2989900070" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8082" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="248" onderwerp="" indiendatum="1998-09-15">
         <vrager partij="PvdA" oorsprong="parlement">Middel</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="29 oktober 1998), zie ook Aanhangsel Handelingen nr. 108, Vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Herinnert u zich uw antwoorden van 10 augustus jl. op vragen inzake het kinder- en jeugdpsychiatrisch ziekenhuis De Drie Vennen? <voetnoot nummer="1"/>
      </vraag>
      <vraag nummer="2">Hoe is het rapport van de Inspectie voor de Gezondheidszorg tot stand gekomen? Is dit rapport alleen gebaseerd op één algemeen toezichtsbezoek in januari 1998? Was dit bezoek tevoren aangekondigd? Met welke personen of instanties is over deze zaak gesproken ten behoeve van dit rapport? Welke garantie kan gegeven worden dat het onderzoek van de Inspectie, waarvan wordt gesteld dat niet tot alarmerende bevindingen kon worden gekomen, daadwerkelijk betekent dat er in het geheel geen sprake is van misstanden en onheuse bejegening in de Drie Vennen? </vraag>
      <vraag nummer="3">Staat in de wet Medezeggenschap cliënten zorginstellingen dat de instelling dient te bewerkstelligen dat er een representatieve cliëntenraad ontstaat die signalen kan vertalen in beleidsadviezen? Zo neen, waarop baseert de Inspectie voor de Gezondheidszorg dan haar aanbeveling? Hoe kan de Inspectie voor de Gezondheidszorg in staat geacht worden uitspraken te doen over de representativiteit van een cliëntenraad? Hoe kan het dat de voormalige cliëntenraad eerst wel representatief geacht werd en nu opeens niet representatief meer is? </vraag>
      <vraag nummer="4">Was het niet juister geweest als het bestuur van de Drie Vennen via de rechter de cliëntenraad had ontbonden? Staat in de wet Medezeggenschap cliënten zorginstellingen dat een bestuur van een zorginstelling een zittende cliëntenraad kan wegsturen? Zo neen, hoe kon dit dan toch op deze wijze gebeuren en acht u dit een juiste gang van zaken? </vraag>
      <vraag nummer="5">Waarop is de uitspraak gebaseerd dat de voormalige cliëntenraad uitlatingen over misstanden vrijwel volledig heeft ingetrokken? Is er rechtstreeks contact geweest tussen de voormalige cliëntenraad en de Inspectie voor de Gezondheidszorg c.q. het ministerie van VWS? </vraag>
      <vraag nummer="6">Wat doet de directie van de Drie Vennen concreet om «herhaling van incidenten te voorkomen» en over welke incidenten gaat het hier precies? </vraag>
      <vraag nummer="7">Bent u het eens met de stelling dat de stijging van 25% in het aantal meldingen van incidenten, ondanks het feit dat het aantal meldingen van middelen en maatregelen en dwangbehandeling in het kader van de wet BOPZ niet steeg, een signaal is dat verder onderzoek geboden is? Zo ja, hoe wordt verder onderzoek vorm gegeven? Zo neen, waarom niet? </vraag>
      <vraag nummer="8">Betekent het feit dat het aantal klachten en meldingen van incidenten in de Drie Vennen niet hoger is dan in andere instellingen naar uw mening dat er dus van uit gegaan kan worden dat in alle instellingen kwalitatief voldoende goede zorg geboden wordt? </vraag>
      <vraag nummer="9">Als u van mening bent dat veel klachten en meldingen van incidenten binnen een instelling nog niet betekent dat dit een teken van slechte zorg zou zijn, bent u daarnaast dan van mening dat veel klachten en meldingen tenminste betekenen dat er ontevredenheid heerst onder cliënten waarvan op voorhand nog niet vaststaat dat deze onterecht is? </vraag>
      <vraag nummer="10">Op welke gronden berust de overtuiging dat er «geen sprake is van misstanden en onjuiste (be)handelwijzen» binnen de psychiatrie? Kunnen bij de beantwoording van deze vraag bijvoorbeeld ook de eerder gestelde kamervragen inzake separatie van psychiatrische patiënten betrokken worden? </vraag>
      <vraag nummer="11">Bent u van mening dat het feit dat er een commissie MIP, een klachtenbehandeling en verplichte meldingen aan de Inspectie voor de Gezondheidszorg in het kader van de wet BOPZ bestaan, betekent dat de kwaliteit van zorg binnen psychiatrische instellingen voldoende gewaarborgd worden? Waaruit is precies gebleken dat andere methoden en technieken niet nodig zijn? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1646" documentjaargang="1997-1998">Aanhangsel Handelingen, nr. 1646, vergaderjaar 1997–1998.</noot>
      </noten>
   </vragen>
   <antwoorden aantal="11">
      <antwoord nummer="1">Uiteraard. </antwoord>
      <antwoord nummer="2">Het toezichtsbezoek is van tevoren aangekondigd en bestond respectievelijk uit vraaggesprekken met vertegenwoordigers van de toenmalige cliëntenraad, behandelteam, cliënten, groepsleiding, directie en management. Er werd telefonisch overleg gevoerd met de patiëntenvertrouwenspersoon. Het gold hier een algemeen toezichtsbezoek en geen crisistoezicht naar de afgegeven signalen. De crisis- en opnameafdeling (Intensieve Zorg Eenheid) vormde het bijzonder object van toezicht in het kader van de uitvoering van de wet Bopz. Verder werd bezien welke relevante kwaliteitsdocumenten (zorgvisie, reglementen, protocollen, jaarverslagen, enz.) binnen de instelling voorhanden waren teneinde het hulpverleningsproces zo eenduidig en verantwoord mogelijk te doen verlopen en te zien hoe en in hoeverre binnen de instelling kwaliteitsborging wordt gegarandeerd. De aankondiging, de opzet en de verantwoording zijn als zodanig in het toezichtsrapport Het toezichtsbezoek is een momentopname en biedt geen garantie dat zich geen incidenten zouden kunnen voordoen. De kwaliteitssystemen binnen de instelling en de openheid in de gevoerde gesprekken lijken een redelijke garantie te bieden voor adequate afdoening indien deze zich zouden voordoen. Een aanknopingspunt voor permanente misstanden en onheuse bejegening kon niet worden gevonden. </antwoord>
      <antwoord nummer="3">Dit staat niet als zodanig in de Wet medezeggenschap cliënten zorginstellingen (WMCZ). Artikel 2 verplicht de zorgaanbieder om een cliëntenraad in te stellen. Tevens dient de zorgaanbieder schriftelijk te regelen onder meer het aantal leden van die raad, de wijze van benoeming, welke personen tot lid kunnen worden benoemd alsmede de zittingsduur van de leden. Deze schriftelijke regeling dient zodanig te zijn dat de cliëntenraad redelijkerwijs representatief kan worden geacht voor de cliënten en redelijkerwijs in staat kan worden geacht hun gemeenschappelijke belangen te behartigen. In artikel 3 van de WMCZ is vastgelegd waarover de cliëntenraad een advies- of instemmingsrecht heeft. De zorgaanbieder moet de cliëntenraad in de gelegenheid stellen zijn bevoegdheden uit te oefenen. Maar het is aan de cliëntenraad zelf om te bepalen in hoeverre zij gebruik maakt van haar wettelijk recht. Er zijn veelvuldig telefonische contacten geweest tussen de toenmalige cliëntenraad en de Inspectie voor de Gezondheidszorg; terwijl tweemaal, te weten op 30 september 1997 en tijdens het toezichtsbezoek van 9 januari 1998 door de Inspectie met deze cliëntenraad werd gesproken. Het ligt in het algemeen niet op de weg van de Inspectie om een uitspraak te doen over de representativiteit van een cliëntenraad. In dit geval kwamen uit de gesprekken signalen naar voren dat er onvoldoende contact zou bestaan tussen cliëntenraad en achterban. Hoe het kan dat de cliëntenraad eerst wel representatief wordt geacht en in latere instantie niet, is een zaak die ik niet kan beoordelen. </antwoord>
      <antwoord nummer="4">Ik kan mij voorstellen dat een bestuur de rechter inschakelt om in zwaarwegende omstandigheden een cliëntenraad eventueel te ontbinden of leden te ontslaan. Een dergelijke benadering voorkomt de schijn van willekeur en van ongewenste bestuursbeïnvloeding. In de WMCZ staat niet opgenomen dat een bestuur een zittende cliëntenraad kan wegsturen. Over de gang van zaken in De Drie Vennen onthoud ik mij een oordeel; de rechter heeft daarover een uitspraak gedaan en het ligt niet op mijn weg om daarover een oordeel te geven. </antwoord>
      <antwoord nummer="5">De uitspraak dat de voormalige cliëntenraad de uitlatingen over misstanden vrijwel volledig heeft ingetrokken, is gebaseerd op het pleit dat de advocaat van deze voormalige cliëntenraad in kort geding heeft gehouden. Er is contact geweest tussen het ministerie van VWS en de cliëntenraad van De Drie Vennen over de uitleg van de WMCZ, niet over de eventuele misstanden. Zie ook het antwoord op vraag 3. </antwoord>
      <antwoord nummer="6">De directie van De Drie Vennen heeft kwaliteitscommissies en een onafhankelijk werkende klachtencommissie. Uit de jaarlijkse verslagen van de instelling blijkt dat er een «lerende» opstelling is en dat registratie en incidenten aanleiding zijn tot het bijsturen van beleid dan wel het nemen van adequate maatregelen. </antwoord>
      <antwoord nummer="7">Neen. Verwezen wordt naar het antwoord op vraag 6. Wanneer het meldingsgedrag wordt gestimuleerd zijn er meer meldingen. Ogenschijnlijk lijkt dit negatief, terwijl dit uit een oogpunt van bijsturing van beleid gunstig is. Er zijn veel factoren die aantal en aard van de meldingen kunnen doen schommelen. De meldingen aan de Commissie zijn anoniem, juist om het meldingsgedrag te stimuleren en het beleid te kunnen beïnvloeden. Een onderzoek door de Inspectie past niet hierin. Ernstige incidenten dienen en kunnen zowel door de instelling als belanghebbende bij de Inspectie worden gemeld, hierbij geldt dat dit schriftelijk en niet anoniem dient te gebeuren. </antwoord>
      <antwoord nummer="8">Neen. Het is onmogelijk om hierop algemeen te antwoorden. </antwoord>
      <antwoord nummer="9">Ja. </antwoord>
      <antwoord nummer="10">Gepoogd wordt om misstanden en onjuiste (be)handelwijzen te voorkomen dan wel op te sporen en bij te sturen. Verder is het niet mogelijk om hier in zijn algemeenheid op te antwoorden. </antwoord>
      <antwoord nummer="11">Behoudens voornoemde mogelijkheden om de kwaliteit van zorg te waarborgen is er ook het Instituut Patientenvertrouwenspersoon binnen de psychiatrie. Bovendien bestaat de Kwaliteitswet zorginstellingen om kwaliteit te borgen. Al deze zaken en de toezichtsmogelijkheden van de Inspectie kunnen voldoende waarborgen geven. </antwoord>
      <noten afkomstig="antwoord"/>
   </antwoorden>
</kvr>
