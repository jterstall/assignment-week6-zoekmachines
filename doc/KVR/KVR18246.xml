<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Justitie over vermeende dreigementen binnen de AEL en de wenselijkheid van een strafrechtelijk onderzoek terzake. (Ingezonden 8 juli 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18246
</item>
         <item attribuut="Inhoud">Vragen naar aanleiding van een brief die op internet circuleert, ondertekend door AEL-voorzitter Dyab Abou Jahjah, waarin bedreigingen worden geuit aan het adres van o.a. geschorste AEL-leden.</item>
         <item attribuut="Rubriek">Staats- en bestuursrecht (Politiek) Strafrecht en strafprocesrecht (Vervolging)</item>
         <item attribuut="Trefwoorden">Politieke partijen Strafvervolging</item>
         <item attribuut="Vindplaats">Kamervragen met antwoord 2002-2003, nr. 1689, Tweede Kamer</item>
         <item attribuut="Vraagnr_bij_indiening">2020314610</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2003-08-11</item>
         <item attribuut="Datum_indiening">2003-07-08</item>
         <item attribuut="Document-id">KVR18246</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3529" allpagenumbers="3529 3530" vetnummer="2020314610" code="0203tkkvr1689" lopendefooter="Tweede Kamer, vergaderjaar 2002–2003, Aanhangsel" filenaam="KVR18246" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1689" onderwerp="" indiendatum="2003-07-8">
         <vrager partij="VVD" oorsprong="parlement">Wilders</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-08-11">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Heeft u kennisgenomen van het artikel «Dreigen en Zwijgen» uit NRC Handelsblad van 5/6 juli 2003? </vraag>
      <vraag nummer="2">Is het waar dat er op internet al enige tijd een door AEL-Voorzitter Dyab Abou Jahjah ondertekende brief circuleert waarin onder meer de volgende passages staan: «Vergeet niet dat wij de AEL zijn en dat Borgerhout niet zo ver is van Tilburg of Utrecht of Den Haag of Amsterdam. Ons Borgerhoutse legioen zal graag een bezoekje brengen aan mensen die AEL waar dan ook willen ondermijnen en op welke manier dan ook», en in welke brief voorts geschorste AEL-leden worden getypeerd als «een gezwel» dat «geamputeerd moet worden van de organisatie»? </vraag>
      <vraag nummer="3">Indien de brief met de gewraakte passages zoals gemeld in de vorige vraag inderdaad bestaat heeft u dan de mening dat dergelijke bedreigingen ontoelaatbaar zijn en in strijd met de wet? Bent u in dat geval bereid te bevorderen dat het openbaar ministerie een strafrechtelijk onderzoek naar AEL-Voorzitter Dyab Abou Jahjah aanvangt? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ja. De brief is overigens niet met een handtekening ondertekend maar met de getypte naam van de heer JahJah. </antwoord>
      <antwoord nummer="3">De in onder andere NRC Handelsblad aangehaalde brief van AEL-voorzitter Dyab Abou Jahjah, welke brief op internet circuleert, is nader door het Openbaar Ministerie bekeken in de strafrechtelijke context. Uit de tekst van de brief blijkt dat de brief is gericht aan één persoon en onder meer een antwoord bevat op een kennelijk eerder gestelde onbekend gebleven vraag, welk antwoord luidt (letterlijk geciteerd): «Spreek echt niet van een macht vertoon en vergeet niet dat wij de AEL zijn en dat Borgerhout niet zo ver is van Tilburg of Utrecht of Den Haag of Amsterdam. Ons Borgerhoutse legioen zal graag een bezoekje brengen aan mensen die AEL waar dan ook willen ondermijnen en op welke manier dan ook. We hebben de Belgische regering kunnen doorstaan dus een stelletje salafi infiltranten zal ons zeker niet veel moeite kosten. Als je niet tevreden bent met de organisatie dan kan je je eigen organisatie gaan oprichten». Aan wie de brief is gericht is niet bekend, noch is bekend wie de brief op het internet heeft gepubliceerd. Voorts richt de tekst zich niet op een nader bepaalde groep personen. Nagegaan is of er in Nederland aangifte of melding is gedaan van bedreiging naar aanleiding van deze brief. Om tot (ambtshalve) vervolging voor dwang (artikel 284 Sr) of bedreiging (artikel 285 Sr) te kunnen overgaan, is het – hoewel de in (de van belang zijnde leden van) de genoemde artikelen beschreven delicten geen klachtdelicten zijn en er dus geen formele aangifte nodig is – noodzakelijk dat iemand zich door de tekst bedreigd heeft gevoeld. Vooralsnog ontbreekt een aangifte of melding. Het Openbaar Ministerie is reeds daarom van mening dat aan een bewezenverklaring van de hiervoor bedoelde artikelen 284 en 285 van het Wetboek van Strafrecht derhalve thans niet wordt toegekomen. Tenslotte is bezien of de bovenaangehaalde tekst en de plaatsing daarvan op het internet als verspreiding ter opruiing in de zin van artikel 132 Wetboek van Strafrecht kan worden aangemerkt. Dit is echter niet het geval. Weliswaar is de brief verspreid door deze op internet te plaatsen, uit de inhoud van de brief kan echter niet worden afgeleid dat de intentie van de schrijver gericht is of was op (openbare) opruiing. Onder de huidige omstandigheden acht het Openbaar Ministerie een strafrechtelijk onderzoek naar aanleiding van de voormelde brief niet geïndiceerd. </antwoord>
      <noten afkomstig="antwoord"/>
   </antwoorden>
</kvr>
