<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ten Hoopen en Kortenhorst (beiden CDA) aan de staatssecretaris van Economische Zaken over de Amerikaanse «Small Business Act». (Ingezonden 18 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23039
</item>
         <item attribuut="Inhoud">In Amerika is de Amerikaans federale overheid verplicht 23 procent van alle goederen en diensten bij middelgrote en kleine bedrijven in te kopen. Is het mogelijk ook in Nederland deze regeling in te voeren om zo de toegang van het MKB tot overheidscontracten te verbeteren.</item>
         <item attribuut="Rubriek">Bedrijfsleven en industrie (Midden- en kleinbedrijf) Handel en economie (Mededinging) Staats- en bestuursrecht (Overig)</item>
         <item attribuut="Trefwoorden">Mededinging Midden- en kleinbedrijf Overheid</item>
         <item attribuut="Vindplaats">Kamervragen met antwoord 2004-2005, nr. 1667, Tweede Kamer</item>
         <item attribuut="Vraagnr_bij_indiening">2040510900</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
            <persoon partij="CDA">Kortenhorst</persoon>
         </item>
         <item attribuut="Datum_reaktie">2005-05-19</item>
         <item attribuut="Datum_indiening">2005-03-18</item>
         <item attribuut="Document-id">KVR23039</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3555" allpagenumbers="3555 3556" vetnummer="2040510900" code="0405tkkvr1667" lopendefooter="Tweede Kamer, vergaderjaar 2004–2005, Aanhangsel" filenaam="KVR23039" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1667" onderwerp="" indiendatum="2005-03-18">
         <vrager partij="CDA" oorsprong="parlement">Ten Hoopen</vrager>
         <vrager partij="CDA" oorsprong="parlement">Kortenhorst</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2005-05-19">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de Amerikaanse «Small Business Act», die de federale overheid verplicht 23 procent van alle goederen en diensten bij middelgrote en kleine bedrijven in te kopen? <voetnoot nummer="1"/>
      </vraag>
      <vraag nummer="2">Zijn er Europese landen die de Amerikaanse regeling inmiddels overgenomen hebben? </vraag>
      <vraag nummer="3">Wat is, mede gezien het feit dat 99 procent van de Nederlandse bedrijven tot het MKB gerekend wordt, de relatieve toegang van het MKB tot overheidscontracten in verhouding tot de toegang van het grootbedrijf? </vraag>
      <vraag nummer="4">Vindt u het wenselijk om het MKB, gezien de belangrijke sociale functie en de hardere internationale concurrentie waaraan kleinere bedrijven lastig het hoofd kunnen bieden, een betere kans te geven op overheidscontracten? </vraag>
      <vraag nummer="5">Bent u bereid te onderzoeken of een Nederlandse pendant van de Amerikaanse regeling de toegang van het MKB tot overheidscontracten kan verbeteren? </vraag>
      <noten afkomstig="vraag">
         <noot nummer="1" titel="Washington vriendelijk voor kleine bedrijven">Ondernemen!, maart 2005, «Washington vriendelijk voor kleine bedrijven»</noot>
      </noten>
   </vragen>
   <antwoorden aantal="5">
      <antwoord nummer="1">Ja. Overigens wijs ik er op, met het oog op de hierna volgende vragen, dat de Small Business Act een kader is voor een veelheid aan regelingen die bedoeld zijn om het MKB te ondersteunen. Voor veel van deze regelingen hebben wij een pendant, zoals op het terrein van financiering (Borgstelling MKB-kredieten), kennisoverdracht (Innovatievouchers) en kennisontwikkeling (WBSO). </antwoord>
      <antwoord nummer="2">Bij mijn weten zijn er geen Europese landen die de Amerikaanse regeling hebben overgenomen. </antwoord>
      <antwoord nummer="3" voetnoot="1 2">Naar het aandeel van het MKB in opdrachten die Europees zijn aanbesteed is onderzoek gedaan, in opdracht van de Europese Commissie <voetnoot nummer="1"/>. Het gaat daarbij om opdrachten boven de drempelbedragen voor Europees aanbesteden. Dit onderzoek wijst uit dat 63 procent van de bedrijven die deze opdrachten winnen, tot het MKB behoort. Dit beeld geldt voor de hele EU. De waarde van het aandeel dat het MKB in het totaal aan overheidsopdrachten heeft wordt in het onderzoek geschat op 43 procent. Aan de totale omzet van het Nederlandse bedrijfsleven draagt het MKB 53 procent <voetnoot nummer="2"/>bij. </antwoord>
      <antwoord nummer="4">Ik acht het absoluut wenselijk dat het MKB een goede kans maakt op het verkrijgen van overheidsopdrachten. Dat is niet alleen goed voor het MKB maar ook voor de overheid als inkoper. Uit de cijfers blijkt ook dat er ruimte voor verbetering is. </antwoord>
      <antwoord nummer="5">Mijn Ministerie zal een aantal drempels verlagen die nu voor het MKB en ook voor nieuwkomers bestaan bij het verkrijgen van overheidsopdrachten. Daarover heeft de Minister van Economische Zaken u middels het Visiedocument Aanbesteden in juli vorig jaar geïnformeerd. Zo moet voorkomen worden dat aanbestedende diensten bij voorbaat bedrijven van een aanbesteding uitsluiten door het stellen van selectie-eisen die niet in verhouding staan tot de opdracht. Onderzoek naar de mogelijkheden om te waarborgen dat aanbestedende diensten geen disproportionele eisen stellen, is inmiddels gestart. Behalve proportionele selectie-eisen is het verlagen van de lasten die met aanbesteden samengaan erg belangrijk, zowel voor bedrijven als voor aanbestedende diensten. Daarvoor zal EZ voor bedrijven onder meer een brede toepassing van eigenverklaringen mogelijk maken, hetgeen een enorme lastenverlichting met zich meebrengt, zeker voor het MKB. Toepassing van eigenverklaringen houdt in dat aanbieders in eerste instantie zelf verklaren aan de selectie-eisen te voldoen en de aanbestedende dienst hen pas in een latere fase kan vragen bewijsstukken te overleggen. De toepassing van eigenverklaringen wordt wettelijk vastgelegd. Bovendien stimuleert en investeert de Rijksoverheid in elektronisch aanbesteden. Daarmee wordt beoogd dat het bedrijfsleven overzicht kan krijgen over alle opdrachten van de overheid – dus zowel van de rijksoverheid als van decentrale overheden, waterschappen en publiekrechtelijke instellingen. Bovendien wordt beoogd dat deelname aan de aanbestedingsprocedures aanzienlijk makkelijker wordt dan nu. Het Small Business Innovation Research Program (SBIR) is een van de regelingen die in de VS binnen het kader van de Small Business Act vallen. Om te bekijken hoe het SBIR-concept het beste in Nederland kan worden toegepast, is EZ in het najaar van 2004 een pilot gestart op het gebied van energiebesparing door elektromagnetische vermogenstechniek. Verschil met innovatief aanbesteden is dat bij SBIR de overheid opdrachten voor Onderzoek &amp; Ontwikkeling uitzet bij het MKB, met als doel juist van het MKB grensverleggende oplossingen voor vragen m.b.t. maatschappelijke thema’s te krijgen. Dit zal de innovatie binnen het MKB en de overheid bevorderen. Het is de bedoeling dat in de loop van 2005 ook bij twee of drie andere departementen pilots gestart worden. In november 2005 vindt besluitvorming plaats over brede invoering. Overigens ga ik er bij de beantwoording van deze vraag van uit dat specifiek het Nederlandse MKB bedoeld wordt. Het EG-verdrag staat discriminatie tussen ondernemers op grond van nationaliteit in beginsel niet toe. Een preferentie voor het MKB in het kader van het verstrekken van overheidsopdrachten, zou daarom een Europese aanpak vereisen. </antwoord>
      <noten afkomstig="antwoord">
         <noot nummer="1">The access of SMEs to public procurement contracts, 2004, Onderzoek uitgevoerd door EIM in opdracht van de Europese Commissie</noot>
         <noot nummer="2">Kleinschalig Ondernemen 2004, Structuur en ontwikkeling van het Nederlandse MKB, 2004, EIM</noot>
      </noten>
   </antwoorden>
</kvr>
