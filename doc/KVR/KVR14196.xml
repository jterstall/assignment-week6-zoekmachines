<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Volksgezondheid, Welzijn en Sport over wachtlijsten voor verzorgingshuizen. (Ingezonden 29 juni 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14196
</item>
         <item attribuut="Inhoud">Vragen naar aanleiding van een bericht in de Volkskrant van 19 juni 2001 dat staatssecretaris Vliegenthart (VWS) naar aanleiding van de uitkomst van het onderzoek van de Stichting Meander in Groningen met verzekeraars en andere partijen alle wachtlijsten voor verzorgingshuizen in Nederland wil laten onderzoeken.</item>
         <item attribuut="Rubriek">Gezondheidszorg (PatiÃ«nten) Gezondheidszorg (Zorginstellingen)</item>
         <item attribuut="Trefwoorden">Verzorgingshuizen</item>
         <item attribuut="Vindplaats">Kamervragen met antwoord 2000-2001, nr. 1630, Tweede Kamer</item>
         <item attribuut="Vraagnr_bij_indiening">2000112950</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-08-27</item>
         <item attribuut="Datum_indiening">2001-06-29</item>
         <item attribuut="Document-id">KVR14196</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3399" allpagenumbers="3399 3400" vetnummer="2000112950" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14196" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1630" onderwerp="" indiendatum="2001-06-29">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-08-27">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt de berichtgeving <voetnoot nummer="1"/>als zou u in de uitkomst van het onderzoek van de Stichting Meander in Groningen aanleiding zien om met verzekeraars en andere partijen alle wachtlijsten voor verzorgingshuizen in Nederland te gaan onderzoeken? Zo ja, wat houdt dat onderzoek in, en op welke termijn kunnen hiervan de uitkomsten worden verwacht? </vraag>
      <vraag nummer="2">Deelt u de mening dat het Gronings onderzoek de vraag oproept of de wachtlijsten voor thuiszorg en verpleeg- en verzorgingshuizen de daadwerkelijke vraag naar zorg en de juiste urgentie weergeven? Zo ja, bent u bereid voor de gehele sector verpleging en verzorging een onderzoek te doen naar de juiste indicaties van mensen op de wachtlijsten? Zo neen, waarom niet? </vraag>
      <vraag nummer="3">Ziet u in het onderzoek aanleiding om een methode te ontwikkelen die leidt tot een regelmatige opschoning van de wachtlijsten (administratief én inhoudelijk; d.w.z. het afchecken van eventuele wijzigingen in de zorgbehoefte t.o.v. de indicatiestelling)? Zo ja, aan welke methode denkt u hierbij? Zo neen, hoe wilt u voorkomen dat – bij gewijzigde zorgbehoefte – mensen onterecht met een bepaalde urgentie op de wachtlijst staan? </vraag>
      <vraag nummer="4">Is het gegeven de invoering van een onafhankelijke indicatiestelling in de sector verpleging en verzorging, op dit moment nog steeds mogelijk uit voorzorg op de wachtlijst te komen? Zo neen, kunt u uitleggen waarom dat in Groningen wel het geval is geweest? </vraag>
      <noten afkomstig="vraag">
         <noot nummer="1" datum="2001-06-19" bron="De Volkskrant">De Volkskrant, 19 juni 2001</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Neen. De Taskforce aanpak Wachtlijsten, het gezamenlijk initiatief van ZN en VWS om de wachtlijsten aan te pakken, heeft vorig jaar het adviesbureau Hoeksma, Homans en Menting verzocht een pilot uit te voeren naar de overbruggingszorg voor wachtenden met een verzorgingshuisindicatie. Aanleiding voor deze opdracht waren signalen van de zorgkantoren dat voor een aantal wachtenden de overbruggingszorg in de praktijk firstbest zorg zou zijn. Het zou hier voornamelijk gaan om wachtenden met een verzorgingshuisindicatie. Het pilotonderzoek beperkt zich tot twee regio’s: Groningen en West-Brabant. Er is gekozen voor Groningen omdat het zorgkantoor en de zorgaanbieders hier reeds gestart waren met een onderzoek. Op 3 juli 2001 heeft het onderzoeksbureau HHM zijn onderzoeksresultaten gepresenteerd aan de Taskforce Aanpak wachtlijsten. (Ik zend u hierbij de betreffende onderzoeksresultaten). <voetnoot nummer="1"/>HHM concludeert ondermeer het volgende: • dat de geleverde overbruggingszorg in de vorm van een combinatie van zorg thuis in een redelijke omvang, mantelzorg en aanvullende gemeentelijke dienstverlening bij meer dan driekwart van de betrokken wachtenden op intramurale verzorgingshuiszorg adequaat is; • dat tweederde van alle wachtenden op intramurale verzorgingshuiszorg (23 670 cliënten) niet binnen drie maanden (de treeknorm) in een verzorgingshuis behoeft te worden opgenomen. </antwoord>
      <antwoord nummer="2">De mening deel ik niet helemaal. Ik vermoed wel dat met name onder wachtenden met een verzorgingshuisindicatie, zich een groep mensen bevindt die nu in feite adequate zorg ontvangt. In die zin deel ik de conclusies van het onderzoeksbureau HHM. Er is geen onderzoek gedaan naar wachtenden met een verpleeghuis- en thuiszorgindicatie, maar ik zie hier op dit moment ook geen aanleiding toe. Als uitgangspunt geldt dat uitsluitend mensen met een indicatiebesluit van het RIO op de wachtlijst komen. In het indicatiebesluit staat een oordeel over de omvang van AWBZ gefinancierde zorg waarvoor de zorgvrager in aanmerking komt, tevens wordt de urgentie van de zorgvraag beoordeeld. In het verleden indiceerden de RIO’s meer aanbod dan vraaggericht, de daadwerkelijke zorgvraag kwam hierdoor wellicht minder goed in beeld. Ik constateer wel een omslag in de indicatiepraktijk van de RIO’s. Ik stimuleer deze omslag verder door middel van de modernisering AWBZ: zorg in functionele termen en het project Robuuste RIO’s. Overigens voor de duidelijkheid: indien bij herindicatie blijkt dat de overbruggingszorg adequaat is, kan de betrokkene uiteraard van de wachtlijst worden afgevoerd. </antwoord>
      <antwoord nummer="3">Ik zie in het onderzoek van HHM een bevestiging van mijn beleid op een aantal punten. Als dit beleid volledig geïmplementeerd is, is een regelmatige administratieve en inhoudelijke opschoning van de wachtlijsten niet meer aan de orde. Zoals ik in mijn brief aan de Kamer van 17 juli 2001 aangaf wordt momenteel gewerkt aan een nieuw op functies gericht indicatieprotocol. Dit zal resulteren in een verdere omslag van de huidige indicatiepraktijk van aanbod- naar vraaggericht (zie ook het antwoord op vraag 2). Daarnaast ben ik in Taskforce-verband bezig met de ontwikkeling van een systeem van AWBZ-brede zorgregistratie. Met behulp van dit systeem zal de zorgvraag beter aan het zorgaanbod kunnen worden gekoppeld. Bovendien kan op basis van dit dynamische systeem inzicht worden verworven in de gehele zorgketen en daarmee ook in de wachtlijsten. De Taskforce heeft een tweetal initiatieven genomen, die ik ondersteun. De mogelijkheden worden bekeken om de geldigheidsduur van een indicatie voor een plaats in een verpleeg- of verzorgingshuis te beperken tot bijvoorbeeld maximaal 2 jaar, juist ter oplossing van de door u genoemde problemen. Op dit moment is die geldigheidsduur onbeperkt. Ik zal u over de uitkomsten van de verkenning van de mogelijkheid van een indicatie met beperkte geldigheidsduur informeren, zodra ik over deze uitkomsten beschik. Thans dient in het indicatiebesluit te worden opgenomen wat de maximale uitstelbaarheid van de geïndiceerde zorg is. In het kader van de Taskforce wordt onderzocht op welke wijze uniformering van dit gegeven kan plaatsvinden. </antwoord>
      <antwoord nummer="4">Neen. Er is hier sprake van een probleem dat stamt uit het verleden. Uit de peiling van 1 maart 2001 blijkt dat een groot deel van de wachtenden voor een plaats in een verzorgingshuis ver terug in de tijd geïndiceerd zijn. Van de wachtenden voor een verzorgingshuis per 1 maart 2001 bleek 62% al voor 15 mei 2000 geïndiceerd te zijn. Voor de wachtenden voor een verpleeghuisplaats en voor zorg thuis liggen deze percentages aanmerkelijk lager (12 en 27%). Deze cijfers laten zien dat de RIO’s al meer vraaggericht indiceren, daarnaast verwacht ik dat de invoering van een functiegericht indicatieprotocol in het kader van de modernisering AWBZ en het project Robuuste RIO’s deze omslag zal vervolmaken. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
