<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister en staatssecretaris van Sociale Zaken en Werkgelegenheid over misstanden in de uitzendbranche. (Ingezonden 12 maart 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31540
</item>
         <item attribuut="Inhoud">Vragen naar aanleiding van berichten op o.a. de website www.nu.nl over een onderzoek van FNV Jong naar de positie van jonge uitzendkrachten. Indiener pleit voor onderzoek van de Arbeidsinspectie en het inlopen van de kennisachterstand van deze jongeren. Ook vraagt zij of de minister bereid is met de werkgevers afspraken te maken over scholing van werknemers, ook als zij op oproep- of tijdelijke basis werken.</item>
         <item attribuut="Rubriek">Arbeid (Arbeidsomstandigheden) Arbeid (Overig) Arbeid (Werknemers) Welzijn (Jeugdigen)</item>
         <item attribuut="Trefwoorden">Arbeidsomstandigheden Jeugdigen Uitzendbureaus Uitzendkrachten Werknemersorganisaties</item>
         <item attribuut="Vindplaats">Kamervragen met antwoord 2007-2008, nr. 1942, Tweede Kamer</item>
         <item attribuut="Vraagnr_bij_indiening">2070814430</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2008-04-07</item>
         <item attribuut="Datum_indiening">2008-03-12</item>
         <item attribuut="Document-id">KVR31540</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3967" allpagenumbers="3967 3968" vetnummer="2070814430" code="0708tkkvr1942" lopendefooter="Tweede Kamer, vergaderjaar 2007–2008, Aanhangsel" filenaam="KVR31540" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1942" onderwerp="" indiendatum="2008-03-12">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister en staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het onderzoek van FNV Jong naar de positie van jonge uitzendkrachten? <voetnoot nummer="1"/>
      </vraag>
      <vraag nummer="2">Bent u geschrokken van de bevindingen van FNV Jong? Zo neen, waarom niet? </vraag>
      <vraag nummer="3">Deelt u de mening dat het onacceptabel is dat één op de drie uitzendkrachten wel eens ziek naar het werk gaat, dat ze slecht worden ingewerkt, vaak niet de benodigde veiligheidsmiddelen hebben en te laat worden uitbetaald? </vraag>
      <vraag nummer="4">Deelt u de mening dat werkgevers die dergelijke overtredingen begaan, stevig aangepakt dienen te worden? </vraag>
      <vraag nummer="5">Bent u bereid de Arbeidsinspectie nauwgezet onderzoek te laten doen naar de behandeling van uitzendkrachten, zowel op het punt van de veiligheid als de uitbetaling van het loon? </vraag>
      <vraag nummer="6">Wat is uw oordeel over de uitkomst van het onderzoek dat veel jonge uitzendkrachten niet op de hoogte zijn van hun rechten? Bent u bereid de uitzendbureau’s, nu blijkt dat zij niet uit eigen beweging het ABU-boekje (Algemene Bond Uitzendondernemingen) met rechten en plichten voor uitzendkrachten uitreiken, hiertoe te gaan dwingen? </vraag>
      <vraag nummer="7">Wilt u zich daarnaast inspannen om deze kennisachterstand, bijvoorbeeld samen met FNV Jong, in te lopen? </vraag>
      <vraag nummer="8">Bent u tot slot bereid met de werkgevers in de uitzendbranche afspraken te maken over de scholing van werknemers, ook als zij op oproep- of tijdelijke basis werken? </vraag>
      <vraag nummer="9">Wat is in algemene zin uw oordeel over de positie van uitzendkrachten? Bent u bereid, in het kader van de evaluatie van de Flexwet, de positie van uitzendkrachten te versterken? </vraag>
      <noten afkomstig="vraag">
         <noot nummer="1">O.a. http://www.nu.nl/news/1471970/30/FNV_op_de_bres_voor_jonge_uitzendkrachten.html</noot>
      </noten>
   </vragen>
   <antwoorden aantal="7">
      <antwoord nummer="1, 2 en 3">Met belangstelling heb ik kennisgenomen van het «Zwartboek Uitzendkrachten» van FNV Jong. In het Zwartboek wordt verslag gedaan van een onderzoek dat FNV Jong in samenwerking met FNV Bondgenoten heeft gedaan naar flex- en uitzendwerk. Bij dat onderzoek is met mensen uit branches waar veelvuldig met uitzendkrachten wordt gewerkt gesproken. Daarnaast hebben ruim 170 mensen een enquete ingevuld en zijn er vijftig personen telefonisch benaderd die als uitzendkracht in de taxiwereld werken. Uit het onderzoek komt naar voren – aldus FNV Jong – dat uitzendkrachten niet altijd krijgen waar ze recht op hebben. Uiteraard is het te betreuren als werknemers, in dit geval (jonge) uitzendkrachten, knelpunten ervaren op rechtspositioneel terrein, veiligheid, kennis enzovoort. Met FNV Jong meen ik dat een correcte naleving van de regels, uit wet en cao, gewenst is. </antwoord>
      <antwoord nummer="4">Uitzendbureaus moeten er op toezien dat de uitzendkrachten door de inlener goed worden ingewerkt en worden uitgerust met de persoonlijke beschermingsmiddelen die passen bij de uit te voeren werkzaamheden. Klachten hierover moeten in eerste instantie worden ingediend bij inlener en uitzendbureau. Voor zover het klachten betreft over de naleving van de cao kan ook de Stichting Naleving CAO voor Uitzendkrachten (SCNU) worden benaderd. Indien dit niet leidt tot een bevredigende oplossing kan door klager of vakbond een klacht worden ingediend bij de AI, voor zover het gaat om niet-naleving van wet- en regelgeving waarop de AI toezicht houdt. De Arbeidsinspectie kan bij vastgestelde tekortkomingen handhavend optreden. </antwoord>
      <antwoord nummer="5">Uitgangspunt van de Arbowet is dat sociale partners verantwoordelijk zijn voor de arbeidsomstandigheden. Uitzendkrachten moeten op dit punt kunnen rekenen op adequate zorg en ondersteuning door zowel uitzendbureaus als inleners. Artikel 11 van de Wet allocatie arbeidskrachten door intermediairs (WAADI) bevat een informatieverplichting over de arbeidsomstandigheden van de arbeidsplaats. Het is van belang de signalen van FNV Jong neer te leggen bij de betrokken organisaties. De Arbeidsinspectie kan vervolgens op basis van concrete klachten van uitzendkrachten of hun vertegenwoordigers nader onderzoek naar tekortkomingen uitvoeren. Daarnaast voert de Arbeidsinspectie jaarlijks een inspectieproject uit naar vakantiewerkers en/of bijbaantjes van scholieren. Daarbij gaat de aandacht uit naar de arbeidsomstandigheden en de arbeidstijden. Ter voorbereiding van het jaarlijkse inspectieproject vinden contacten plaats met sociale partners. Signalen van sociale partnerts worden meegenomen bij het inspectieproject. Met betrekking tot de uitbetaling van loon merk ik op dat de bevindingen van FNV Jong zijn dat jongeren hun loon niet altijd op het juiste tijdstip ontvangen en dat jongeren mogelijk niet altijd het cao-loon krijgen uitbetaald. Behandeling van klachten hierover behoort tot het terrein van de betrokken sociale partners. Ik zie dan ook geen aanleiding om de Arbeidsinspectie, die op het gebied van lonen uitsluitend een rol heeft met betrekking tot het wettelijk minimumloon, uitgebreid onderzoek te laten doen naar de betaling van uitzendkrachten. In geval van concrete klachten over niet-naleving van de WML zal de Arbeidsinspectie deze zeker in onderzoek nemen. </antwoord>
      <antwoord nummer="6">Ook (jonge) uitzendkrachten dienen op de hoogte te zijn, cq. zich op de hoogte te stellen van hun rechten. Op grond van artikel 655 van het Burgerlijk Wetboek is de werkgever verplicht de werknemer schriftelijk te informeren over de van toepassing zijnde arbeidsvoorwaarden. Deze verplichting geldt ook voor uitzendwerkgevers. In die zin worden zij daartoe al gedwongen en kunnen uitzendkrachten zich hierop beroepen als deze verplichting niet wordt nagekomen. De cao voor Uitzendkrachten verplicht uitzendondernemingen om voor de ondertekening van de uitzendovereenkomst een exemplaar van de cao te overhandigen aan de uitzendkracht; van deze cao is ook een vereenvoudigde versie gemaakt. De cao is op de website van de ABU te vinden. </antwoord>
      <antwoord nummer="7">SZW, maar ook organisaties als CWI, geven via brochures en websites informatie over de belangrijkste aspecten van de rechtspositie van werknemers, zoals die voortvloeit uit wet- en regelgeving. Ook sociale partners verspreiden informatie, met bijzondere aandacht voor het eigen cao-gebied. Bij het «inlopen» van een kennisachterstand hebben de betrokken uitzendkrachten zelf een belangrijke verantwoordelijkheid. </antwoord>
      <antwoord nummer="8">Ik merk op dat de branche zijn eigen verantwoordelijkheid op het punt van scholing inmiddels actief oppakt. In het overleg met de Stichting van de Arbeid neemt het onderwerp scholing een belangrijke plaats in op de agenda. Dit n.a.v. de afspraken die over onderwijs en scholing zijn gemaakt bij de Participatietop op 27 juni 2007 en waar sociale partners zich aan hebben gecommitteerd. Op 10 maart heb ik op uitnodiging van STOOF (de opleidingsstichting van de uitzendbranche) een werkbezoek gebracht aan Philips Medical Systems in Best. STOOF heeft mij daar toegezegd een stevige impuls te zullen geven aan de combinatie van leren en werken in de uitzendbranche. De sector wil in 2010 ruim 5.000 leer-werkbanen extra hebben gecreëerd. Voor de aanpak van voortijdige schooluitval van jongeren zonder startkwalificatie kan de uitzendbranche (die veel (jonge) kandidaten zonder startkwalificatie bemiddelt) een belangrijke partner zijn om te komen tot een sluitende aanpak. </antwoord>
      <antwoord nummer="9">Naar aanleiding van de 2e evaluatie van de Wet Flexibiliteit en Zekerheid heeft het kabinet voorstellen gedaan om te komen tot een verbetering van de positie van flexwerkers. Het kabinet heeft deze voorstellen voor advies voorgelegd aan de Stichting van de Arbeid, tesamen met voorstellen betreffende de modernisering van het arbeidsovereenkomstenrecht, inclusief het ontslagrecht. Zoals bekend hebben de vertegenwoordigers van werkgevers en werknemers verenigd in de Stichting verdeeld geadviseerd over de voornemens van het kabinet en heeft het kabinet geconcludeerd dat de discussie over de voorstellen niet vruchtbaar kon worden afgerond, gehoord ook de discussie in en buiten het parlement. Vervolgens heeft het kabinet een commissie ingesteld met als opdracht advies uit te brengen over welke maatregelen nodig zijn om te komen tot een structurele verhoging van de arbeidsparticipatie (waar de eerdergenoemde voorstellen van het kabinet mede voor waren bedoeld). Na het advies van de commissie zal het kabinet over de daarin opgenomen aanbevelingen een standpunt bepalen. </antwoord>
      <noten afkomstig="antwoord"/>
   </antwoorden>
</kvr>
