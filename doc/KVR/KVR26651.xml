<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister voor Vreemdelingenzaken en Integratie en de staatssecretaris van Volksgezondheid, Welzijn en Sport over het uitlekken van geheime adressen van gevluchte vrouwen. (Ingezonden 8 september 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26651
</item>
         <item attribuut="Inhoud">Vragen naar aanleiding van bericht (Algemeen Dagblad, 6 september 2006) over het uitlekken van geheime adressen van vrouwen die gevlucht zijn voor hun (ex-)partner, ondanks het feit dat gemeenten geheimhoudingscodes achter deze adressen zetten.</item>
         <item attribuut="Rubriek">Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Delicten Maatschappelijk werk Vrouwen</item>
         <item attribuut="Vindplaats">Kamervragen met antwoord 2006-2007, nr. 230, Tweede Kamer</item>
         <item attribuut="Vraagnr_bij_indiening">2050618690</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-10-30</item>
         <item attribuut="Datum_indiening">2006-09-08</item>
         <item attribuut="Document-id">KVR26651</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="489" allpagenumbers="489 490" vetnummer="2050618690" code="0607tkkvr230" lopendefooter="Tweede Kamer, vergaderjaar 2006–2007, Aanhangsel" filenaam="KVR26651" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="230" onderwerp="" indiendatum="2006-09-8">
         <vrager partij="PvdA" oorsprong="parlement">Arib</vrager>
         <vraagt-aan>de minister voor Vreemdelingenzaken en Integratie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-10-30">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht over het uitlekken van geheime adressen van vrouwen die gevlucht zijn voor hun (ex-)partner? <voetnoot nummer="1"/>
      </vraag>
      <vraag nummer="2">Hoe komt het dat, ondanks dat gemeenten achter een adres van weggelopen vrouwen een geheimhoudingscode zetten, allerlei instanties deze code schenden en adressen van vrouwen bekendmaken? </vraag>
      <vraag nummer="3">Bent u van deze praktijk op de hoogte? Zo ja, wat hebt u gedaan om dit onmogelijk te maken? </vraag>
      <vraag nummer="4">Deelt u de mening dat het schenden van de geheimhoudingscode en het achterhalen van de adressen waar vrouwen verblijven, tot levensgevaarlijke situaties voor deze vrouwen kan leiden? Zo ja, op welke manier kunt u de veiligheid van deze vrouwen garanderen? </vraag>
      <vraag nummer="5">Zijn u gevallen bekend van vrouwen die schade hebben ondervonden doordat hun adres is achterhaald via overheidsinstanties? </vraag>
      <vraag nummer="6">Voldoet de huidige wet- en regelgeving aan de voorwaarde dat instanties zoals zorgverzekeraars, deurwaarders, wegenbelasting enz. verplicht zijn deze geheimhoudingscode niet te schenden? Zo neen, bent u bereid te onderzoeken wat de wettelijke mogelijkheden zijn om particuliere instanties een plicht op te leggen de veiligheid van de hierboven genoemde vrouwen en de privacy van deze kwetsbare groep niet te schenden? </vraag>
      <vraag nummer="7">Bent u bereid op korte termijn in overleg te treden met de gemeenten om dit probleem zo snel mogelijk op te lossen? </vraag>
      <noten afkomstig="vraag">
         <noot nummer="1" datum="2006-09-6" bron="Algemeen Dagblad">Algemeen Dagblad, 6 september 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In feite gaat het om het uitvoeren van hetgeen rond geheimhouding in de circulaire van 24 mei 2005 van de minister voor Bestuurlijke Vernieuwing en Koninkrijksrelaties is opgenomen. Deze circulaire geeft aan dat bewoners van een vrouwenopvang instelling op een briefadres ingeschreven kunnen worden in de Gemeentelijke Basisadministratie (GBA). Dit briefadres is een ander adres dan het woonadres (het adres van de opvang). Opvanghuizen moeten dan wel door de gemeente worden aangewezen ingevolge artikel 67 Wet GBA. Om de veiligheid nog extra te vergroten is het mogelijk te verzoeken geen gegevens te verstrekken (geheimhouding) onder andere ook niet over het briefadres. Indien geheimhouding van gegevens is gevraagd wordt daarvan een indicatie in de GBA geplaatst. Die indicatie is in beginsel uitsluitend voor de verstrekking uit de GBA bedoeld en werkt alleen voor het eventueel tegenhouden van verstrekkingen aan derden. Afnemers met een publiekrechtelijke taak krijgen de gegevens wel omdat zij in de uitvoering van hun publiekrechtelijke taken de gegevens uit de GBA nodig hebben. Die gegevensverstrekking is immers het primaire doel van de GBA. Enkele jaren geleden is besloten om deze geheimhoudingsindicatie wel, als een signaal, aan deze groep afnemers van de GBA mee te zenden, zodat deze er nog eens extra op worden gewezen dat zij zorgvuldig met deze gegevens moeten omgaan in hun eigen administratie. Op welke wijze wordt omgegaan met dit signaal is ter beoordeling van de betreffende afnemer zelf. Op de afnemers rust in beginsel de plicht om conform de Wet bescherming persoonsgegevens zorgvuldig om te gaan met de gegevens van de personen in hun registraties. </antwoord>
      <antwoord nummer="3">Ja. Ten eerste is de in vraag 2 genoemde circulaire in 2005 naar alle gemeenten gestuurd. Deze circulaire wijst ook specifiek op het belang dat feitelijke adressen van de vrouwenopvang niet bekend raken bij diegenen met wie de betrokkene problemen heeft. Belangrijk is hierbij is dat medewerkers van betrokken instanties voldoende kennis hebben van de regels rond geheimhouding én hiermee correct omgaan. Daarnaast heb ik onderzoek laten verrichten naar veiligheidsrisico’s in de vrouwenopvang. Dit onderzoek «Ernstig bedreigde vrouwen in de vrouwenopvang» is recent gereed gekomen. Ook uit dit onderzoek blijkt dat er risico’s zijn rond de geheimhouding van verblijfsadressen, en wordt aangegeven wat de aard is van de risico’s. Het bekend raken van een verblijfsadres kan voortkomen uit registraties bij instanties, maar ook bijvoorbeeld omdat slachtoffers zelf de verblijfsplaats vrijgeven in contacten met mensen. </antwoord>
      <antwoord nummer="4">Ja. Absolute veiligheid kan echter niet worden gegarandeerd. Risico’s kunnen ook om andere redenen ontstaan dan alleen bekendraken van de verblijfplaats. Met de Federatie Opvang heb ik inmiddels afgesproken dat zij eind oktober een inventarisatie hebben gemaakt van de belangrijkste instanties die mogelijk een bijdrage kunnen leveren aan het geheim houden van het verblijf van vrouwen in de vrouwenopvang. Eind dit jaar zal een expertmeeting plaatsvinden met deze instanties om gezamenlijk oorzaken en oplossingen rond het bekendraken van gegevens te bespreken. </antwoord>
      <antwoord nummer="5">Ja. In het betreffende artikel wordt ondermeer een aantal gevallen genoemd. </antwoord>
      <antwoord nummer="6">Alle instanties die gegevens krijgen uit de GBA, of daarbij nu het signaal van geheimhouding wordt meegeleverd of niet, moeten zorgvuldig met die gegevens omgaan onder de werking van de Wet bescherming persoonsgegevens. Gegevens mogen bijvoorbeeld alleen verstrekt worden aan anderen onder de strikte voorwaarden die daarvoor zijn opgenomen in de Wet bescherming persoonsgegevens. Naast de voorwaarde dat een rechtmatige grondslag voor de verstrekking van de gegevens bestaat, bijvoorbeeld als de betrokkene ondubbelzinnige toestemming heeft verleend of omdat het nodig is voor de goede vervulling van een publiekrechtelijke taak moet ook worden afgewogen of de verstrekking van gegevens verenigbaar is met het doel waarvoor de gegevens zijn verzameld en vervolgens worden verwerkt. Factoren die bij die afweging een rol dienen te spelen, zijn onder meer de gevolgen van de beoogde verwerking (verstrekking) voor de betrokkenen, en de mate waarin jegens de betrokkene wordt voorzien in passende waarborgen. De signaalwerking vanuit de GBA en de regels van de WBP zijn derhalve op zich voldoende, maar zoals uit de beantwoording van de vragen 3 en 4 blijkt ligt de oorzaak van het probleem meer in het hebben van onvoldoende kennis van de regels en/of het niet voldoende correct omgaan met de regels door instanties. Dit zal een van de onderwerpen zijn van de eerdergenoemde expertmeeting. </antwoord>
      <antwoord nummer="7">Zoals aangegeven is met de Federatie opvang reeds overlegd over deze problematiek. Ik zal de VNG betrekken bij vervolgoverleg. </antwoord>
      <noten afkomstig="antwoord"/>
   </antwoorden>
</kvr>
