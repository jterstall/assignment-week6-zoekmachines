<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de staatssecretaris van Sociale Zaken en Werkgelegenheid over de dienstverlening van de CWI's. (Ingezonden 27 mei 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23341
</item>
         <item attribuut="Inhoud">Vragen naar aanleiding van bericht in dagblad Trouw (25 mei 2005), dat de tevredenheid van werkgevers over de Centra voor Werk en Inkomen (CWI's) ver is gedaald.</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding)</item>
         <item attribuut="Trefwoorden">Arbeidsbemiddeling Werkloosheidsbestrijding</item>
         <item attribuut="Vindplaats">Kamervragen met antwoord 2004-2005, nr. 1938, Tweede Kamer</item>
         <item attribuut="Vraagnr_bij_indiening">2040515470</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2005-06-28</item>
         <item attribuut="Datum_indiening">2005-05-27</item>
         <item attribuut="Document-id">KVR23341</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4125" allpagenumbers="4125 4126 4127" vetnummer="2040515470" code="0405tkkvr1938" lopendefooter="Tweede Kamer, vergaderjaar 2004–2005, Aanhangsel" filenaam="KVR23341" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1938" onderwerp="" indiendatum="2005-05-27">
         <vrager partij="VVD" oorsprong="parlement">Weekers</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-06-28">
         <antwoorder functie="staatssecretaris" ministerie="Sociale Zaken en Werkgelegenheid">van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u op de hoogte van de uitkomsten van het nog niet openbaar gemaakte onderzoeksrapport van ECORYS-NEI, in opdracht van de Raad voor Werk en Inkomen (RWI), over de tevredenheid van werkgevers over de dienstverlening bij de Centra voor Werk en Inkomen (CWI’s) en waaruit blijkt dat deze tevredenheid ver is gedaald? </vraag>
      <vraag nummer="2" voetnoot="1">Klopt het bericht dat sinds de afschaffing van de Arbeidsbureaus in 2001 het aantal vacatures dat door de CWI’s wordt ingevuld dramatisch is gedaald en dat de werkgevers aan de noodklok hebben getrokken vanwege deze falende dienstverlening? <voetnoot nummer="1"/>
      </vraag>
      <vraag nummer="3">Deelt u de kritiek van de werkgevers dat, behoudens regionale verschillen, de CWI’s nauwelijks aandacht besteden aan arbeidsbemiddeling, waardoor deze zijn verworden tot administratiekantoren? </vraag>
      <vraag nummer="4">Hoe richten de CWI’s hun taak als arbeidsbemiddelaar in en hoe zorgen zij ervoor dat de vraag naar en het aanbod van arbeid op elkaar aansluiten? </vraag>
      <vraag nummer="5">Welke oorzaken liggen ten grondslag aan de dalende dienstverlening? Behoeft het huidige beleid, waarbij de arbeidsbemiddelaar is ingeruild door ICT, bijstelling, opdat voor het MKB meer maatwerk geleverd kan worden? </vraag>
      <vraag nummer="6">Klopt het dat alleen vestigingen waar met Europees subsidiegeld extra arbeidsbemiddelaars zijn aangesteld zoals het MKB minderhedenproject en vacatureoffensief, «opvallend» beter scoren? Zo ja, bent u bereid de insteek van dergelijke projecten tot uitgangspunt te maken van het beleid van de CWI’s? </vraag>
      <vraag nummer="7">Hoeveel vacatures worden vanwege de daling in de dienstverlening niet meer bij CWI’s gemeld? Wat heeft dit voor effect op de kans dat iemand die bij het CWI staat ingeschreven als werkzoekende een baan vindt? </vraag>
      <vraag nummer="8">Deelt u de kritiek van MKB-Nederland dat de expertise over belangrijke ontwikkelingen in sectoren ontbreekt, waardoor de CWI’s niet meer snel kunnen inspelen op de vraag van werkgevers? </vraag>
      <vraag nummer="9">Op welke wijze gaat u ervoor zorgen dat de match tussen vraag en aanbod op de arbeidsmarkt verbetert en de CWI’s ook in de ogen van het MKB hun relevantie terugkrijgen? </vraag>
      <noten afkomstig="vraag">
         <noot nummer="1" titel="CWI’s helpen weinig werklozen aan het werk">Trouw, 25mei 2005, «CWI’s helpen weinig werklozen aan het werk»</noot>
      </noten>
   </vragen>
   <antwoorden aantal="9">
      <antwoord nummer="1">Ja, ik ben op de hoogte van het conceptonderzoeksrapport. Gebleken is echter dat in dit conceptrapport onjuiste cijfers worden vermeld, waardoor ook verkeerde conclusies zijn getrokken, die in de eindversie zijn gecorrigeerd. Dit geldt vooral voor de waardering van werkgevers. Deze is veel hoger dan in het conceptrapport abusievelijk is vermeld. 87% van de werkgevers is over de professionaliteit van CWI neutraal tot zeer tevreden. De afhandeling van de vacaturemelding gebeurt over het algemeen ook naar tevredenheid (85% neutraal tot zeer tevreden). Werkgevers waarmee CWI geen afspraken maakt over voorselectie zijn minder tevreden. Deze positieve cijfers sluiten aan bij het onlangs aan u aangeboden IWI-rapport over «Dienstverlening aan werkgevers». </antwoord>
      <antwoord nummer="2">De resultaten van het voormalige Arbeidsbureau kunnen niet worden vergeleken met de resultaten die nu door CWI worden behaald. Het takenpakket van beide organisaties is totaal verschillend. De dienstverlening van het Arbeidsbureau betrof de totale reïntegratieactiviteiten om de werkzoekende naar werk te begeleiden. Dit betekent dat alle reïntegratie-inspanningen (onder andere in het kader van werkgelegenheidsprojecten, Melkertbanen en banen in aansluiting op scholing via de centra voor vakopleidingen) en vacaturevervullingen konden worden meegerekend. CWI verricht alleen de basisdiensten, maar dan zowel voor werk als voor uitkering. CWI heeft tot taak zelf actief vacatures te vervullen, maar ook werkgevers in staat te stellen om vacatures te vervullen via werk.nl, een instrument dat CWI inzet om vraag en aanbod bij elkaar te brengen. Deze laatste vacaturevervulling wordt niet bij het cijfer vacaturevervulling meegerekend, maar draagt natuurlijk ook bij aan de allocatie van vraag en aanbod. Als gevolg van deze onvergelijkbaarheid zijn in de definitieve versie van het onderzoeksrapport de vergelijkingen met de Arbeidsbureaus door het onderzoeksbureau weggelaten. </antwoord>
      <antwoord nummer="3">De kritiek zoals deze in het conceptrapport tot uiting komt deel ik niet en strookt overigens niet met de informatie uit het recente IWI-rapport «Dienstverlening aan werkgevers», noch met de uitkomsten van tevredenheidsonderzoek onder werkgevers door CWI zelf. Uit het IWI-rapport blijkt juist dat de bewuste keuze van CWI om werkgeversdienstverlening meer aandacht te geven in de resultaten duidelijk zichtbaar is. Volgens de inspectie zijn de werkgevers dan ook over het algemeen tevreden over de door CWI geboden dienstverlening. Het gaat dan om de vervulling van vacatures die werkgevers bij CWI hebben aangemeld. CWI voert onderzoeken uit om de kwaliteit van de werkgeversdienstverlening op de vestigingen te toetsen en te verbeteren. Naar aanleiding van deze kwaliteitsaudits heeft CWI verbeterplannen per vestiging en district opgesteld. Gekeken is welke werkgeversdienstverlening op lokaal en landelijk niveau te beïnvloeden is. Ook voert CWI jaarlijks klanttevredenheidsonderzoeken uit die een overwegend positief beeld opleveren. Uit het Jaarverslag 2004 blijkt dat de algemene waardering uitkomt op een 7,1. Het aantal vacaturevervullingen kent de afgelopen jaren een opgaande lijn. In 2002 werden 50.000 vacatures vervuld, terwijl in 2004 dit er ruim 82.000 zijn. De in het conceptrapport gemelde ontevredenheid heeft voor een belangrijk deel te maken met het grote aantal kandidaten, dat werkgevers krijgen op vacatures die zij zelf «open» melden bij CWI. </antwoord>
      <antwoord nummer="4">De kernpunten van de huidige dienstverlening aan werkgevers ten behoeve van bemiddeling zijn: een 72-uurs service met concrete afspraken over de vervulling van de vacature, persoonlijke dienstverlening in de vorm van een bedrijfsbezoek, matchen van vacatures (o.a. organiseren van banenmarkten), gericht bekend maken van vacatures en sollicitanten en tot slot actieve bemiddeling van CWI door middel van introductie van sollicitanten bij werkgevers. Via focus op werk, het vacatureoffensief en de benadering van grote werkgevers is bovendien een extra impuls gegeven aan de dienstverlening aan werkgevers. Dit komt tot uitdrukking in de resultaten. In het eerste kwartaal van 2005is het aantal ingediende vacatures met verzoek om voorwerk CWI, ruim 19% boven het streefcijfer uitgekomen. De realisatie van de prestatie-indicator «vervulde vacatures» met voorwerk CWI ligt voor 2004 10,6 % boven het streefcijfer 2004 en komt daarmee uit op ruim 82.000 vervulde vacatures. Om de dienstverlening nog meer kracht bij te zetten heeft CWI een groeiend aantal medewerkers ingezet op de werkgeversdienstverlening. </antwoord>
      <antwoord nummer="5">Er is geen sprake van een dalende dienstverlening of een inruil van de arbeidsbemiddelaar voor ICT. Zelfwerkzaamheid van werkgevers via werk.nl sluit wel aan bij de doelstelling om de arbeidsmarkt meer transparant te maken. Werk.nl is een onmisbaar instrument geworden om vraag en aanbod op zo breed mogelijke schaal bekend te maken. De individuele benadering en het leveren van maatwerk in de vorm van concrete bemiddeling vormt eveneens een belangrijk instrument voor CWI om vraag en aanbod bij elkaar te brengen. CWI doet dit door op verzoek van de werkgever voorselecties van kandidaten te maken om vervolgens door een intensieve begeleiding van kandidaten naar de aangeboden vacatures, de matching tot een succes te maken. De dienstverlening is wél voortdurend punt van aandacht in verband met mogelijkheden voor het aanbrengen van verbeteringen. Via het aannemen van personen uit de uitzendbranche wordt getracht deskundigheid voor onder andere het vacatureoffensief in huis te halen. Voorts wordt personeel speciaal opgeleid om kwalitatief hoge dienstverlening aan werkgevers aan te bieden. Bovendien is CWI recentelijk begonnen met de certificering van medewerkers m.n. voor de dienstverlening aan werkgevers. Via audits wordt zicht gehouden op de beleving van de dienstverlening door werkgevers en daaruit voortkomende verbeterpunten worden in de dienstverlening meegenomen. </antwoord>
      <antwoord nummer="6">Door de inzet van Europees subsidiegeld is inderdaad beter gescoord op bemiddeling van de doelgroepen waarvoor de extra inspanning was bedoeld. Het project Vacatureoffensief dat gefinancierd is met Europees subsidiegeld eindigt op 30 juni a.s. Om de bereikte resultaten vast te houden heeft CWI ook voor de 2e helft van dit jaar weer Europees subsidiegeld aangevraagd. In de reguliere taken en afgesproken streefcijfers zal deze positieve lijn moeten worden voortgezet. Deze extra impuls is niet bedoeld om de dienstverlening aan werkgevers vooral op projectbasis en dus op basis van incidentele financiering vorm te blijven geven. Op enig moment zal de dienstverlening weer geheel binnen de reguliere activiteiten van CWI een plaats moeten krijgen, uiteraard met in stand blijven van de goede resultaten. </antwoord>
      <antwoord nummer="7">Er is juist sprake van een stijging van het aandeel van de vacaturemarkt die via CWI voor iedereen kenbaar is: via spontane aanmelding, acquisitie, of koppeling met bestanden van andere intermediairs. Het realisatiecijfer marktbereik is in het afgelopen jaren gestegen naar 55%. CWI heeft de vacaturemarkt in 2005geraamd op 738.000 vacatures en zal trachten een zo groot mogelijk marktbereik te realiseren. CWI streeft er daarom naar om meer actief vacatures bij werkgevers werven. De kans dat iemand die bij CWI staat ingeschreven op deze vacature bemiddeld kan worden is daarmee ook groter. </antwoord>
      <antwoord nummer="8">Het onderhouden van expertise over belangrijke sectoren is bij CWI in ontwikkeling. CWI heeft inmiddels met meer dan 10 sectoren regelmatig contact en overleg. De diepgang varieert van informatie-uitwisseling en afstemming tot concrete samenwerkingsafspraken/convenanten. Om hieraan een extra impuls te geven heeft CWI hiervoor 30 fte – verspreid over het land – vrijgesteld. Deze personen zorgen voor kennisopbouw binnen CWI over sectoren, zorgen voor relatiebeheer met de belangrijke sectoren en hebben een adviserende taak in de richting van branches. Daarnaast zijn binnen de vacatureteams bij de CWI’s adviseurs als contactpersoon aangewezen voor de klantwerkgevers uit de verschillende sectoren. </antwoord>
      <antwoord nummer="9">In de aansturing van CWI neemt het onderwerp werkgeversdienstverlening een belangrijke plaats in. De aanbevelingen uit het IWI-rapport «Dienstverlening aan werkgevers» zijn bij CWI vertaald naar verbeteracties. In de voorbereidingen naar de totstandkoming van het concept jaarplan 2006 zal dit tot uitdrukking komen. De aanbevelingen van het onderzoeksrapport Ecorys-NEI zullen hierbij worden betrokken. Zoals tot nu toe het geval is geweest zal CWI elk kwartaal verslag doen van de behaalde resultaten. </antwoord>
      <noten afkomstig="antwoord"/>
   </antwoorden>
</kvr>
