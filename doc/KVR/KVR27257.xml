<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Defensie en van Buitenlandse Zaken over burgerslachtoffers in Afghanistan. (Ingezonden 11 januari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27257
</item>
         <item attribuut="Inhoud">De NAVO-troepen hebben in Afghanistan bij gevechtshandelingen tientallen burgers gedood. Vragen over het handelen van de NAVO-troepen, eventuele compensatie voor familie van de slachtoffers, de betrokkenheid van Nederlandse militairen en over de te wijzigen strategie van de NAVO.</item>
         <item attribuut="Rubriek">Veiligheidsbeleid en defensie (NAVO) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan NAVO</item>
         <item attribuut="Vindplaats">Kamervragen met antwoord 2006-2007, nr. 761, Tweede Kamer</item>
         <item attribuut="Vraagnr_bij_indiening">2060705310</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2007-02-08</item>
         <item attribuut="Datum_indiening">2007-01-11</item>
         <item attribuut="Document-id">KVR27257</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1637" allpagenumbers="1637 1638" vetnummer="2060705310" code="0607tkkvr761" lopendefooter="Tweede Kamer, vergaderjaar 2006–2007, Aanhangsel" filenaam="KVR27257" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="761" onderwerp="" indiendatum="2007-01-11">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Defensie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-02-8">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat de NAVO-troepen in Afghanistan bij gevechtshandelingen in 2006 tientallen burgers hebben gedood? Indien neen, wat zijn dan de feiten? <voetnoot nummer="1"/>
      </vraag>
      <vraag nummer="2">Kunt u aangeven hoeveel burgers het betreft, in welke afzonderlijke incidenten zij zijn omgekomen en waar deze incidenten hebben plaatsgehad? Indien neen, waarom niet? </vraag>
      <vraag nummer="3">Wat is uw reactie op deze feiten? Deelt u de mening dat burgerslachtoffers onder de Afghaanse bevolking het werk van de NAVO-troepen bemoeilijken om een veilig Afghanistan voor de regering Karzai te creëren? </vraag>
      <vraag nummer="4">Is onderzocht of de NAVO-militairen verwijtbaar hebben gehandeld? Kunt u de resultaten van dat onderzoek aan de Kamer sturen, en deze zo nodig vertrouwelijk ter inzage leggen? Is er aanleiding geweest de betrokkenen krijgstuchtelijk of strafrechtelijk ter verantwoording te roepen? Kunt u dat toelichten? </vraag>
      <vraag nummer="5">Op welke wijze wordt de familie van de slachtoffers uitgelegd wat de toedracht van de gebeurtenissen was? Wat behelst de financiële regeling tot compensatie? Kunt u dat toelichten? </vraag>
      <vraag nummer="6">Hebt u kennisgenomen van een rapport over het onderzoek naar de dood van 20 leden van een familie in oktober 2006 tijdens de operatie Medusa? Wat is de reactie van de Nederlandse regering op dit rapport? </vraag>
      <vraag nummer="7">Bent u bereid dit rapport naar de Kamer te sturen? Indien neen, bent u bereid het rapport vertrouwelijk ter inzage te leggen? Indien neen, waarom niet? </vraag>
      <vraag nummer="8">Kunt u apart aangeven in welke gevallen Nederlandse militairen betrokken waren bij deze gevechten? Indien neen, waarom niet? Wat is uw reactie geweest op een eventuele Nederlandse betrokkenheid? Is er aanleiding geweest de betrokkenen krijgstuchtelijk of strafrechtelijk ter verantwoording te roepen? Kunt u dat toelichten? </vraag>
      <vraag nummer="9">Is het waar dat de NAVO als gevolg van klachten van de Afghaanse regering over het grote aantal burgerslachtoffers een andere aanpak overweegt? Zo ja, om welke aanpak gaat het dan en hoe zal deze worden uitgevoerd? Wat is de Nederlandse opstelling in deze eventuele heroverweging? </vraag>
      <noten afkomstig="vraag">
         <noot nummer="1" datum="2007-01-4" bron="de Volkskrant, 4 januari 2007 «Isaf erkent: teveel burgers gedood in Afghanistan»; NRC" titel="Teveel burgers gedood door NAVO">de Volkskrant, 4 januari 2007 «Isaf erkent: teveel burgers gedood in Afghanistan»; NRC, 4 januari 2007: «Teveel burgers gedood door NAVO»</noot>
      </noten>
   </vragen>
   <antwoorden aantal="9">
      <antwoord nummer="1">Er zijn inderdaad in 2006 burgerslachtoffers gevallen bij ISAF operaties. Bij aanslagen op ISAF-troepen (bermbommen en zelfmoordaanslagen), bij incidenten waarbij ISAF militairen zich direct bedreigd voelden en bij offensieve operaties zijn burgerslachtoffers te betreuren geweest. </antwoord>
      <antwoord nummer="2">ISAF heeft onderzoek gedaan naar schietincidenten naar aanleiding van situaties waarbij NAVO-militairen zich bedreigd voelden als gevolg van het niet opvolgen van aanwijzingen door de lokale bevolking. Hieruit blijkt dat gedurende de tweede helft van 2006 bij schietincidenten zo’n twintig dodelijke slachtoffers zijn gevallen, hetgeen zeer betreurenswaardig is. De incidenten vonden voornamelijk plaats in de zuidelijke provincies van Afghanistan. Er waren geen Nederlandse eenheden betrokken bij deze incidenten. ISAF heeft maatregelen genomen om het aantal incidenten te beperken. Het gaat hierbij om extra aandacht bij trainingen om beter te kunnen inschatten of er sprake is van een concrete dreiging en het intensiveren van de informatiecampagne richting de bevolking. </antwoord>
      <antwoord nummer="3">De regering betreurt het ten zeerste dat er burgerslachtoffers zijn gevallen. Het moge duidelijk zijn dat het voor het verkrijgen en behouden van de steun van de bevolking door de NAVO en de regering Karzai van zeer groot belang is om het uiterste te doen om te voorkomen dat er slachtoffers onder de bevolking vallen. </antwoord>
      <antwoord nummer="4">Er is onderzoek gedaan naar de specifieke oorzaken van voornoemde incidenten. Daarbij is geen verwijtbaar gedrag van Navo-militairen geconstateerd. Hierbij dient vermeld te worden dat de verantwoordelijkheid voor krijgstuchtelijke straffen en/of strafrechtelijke vervolging een nationale verantwoordelijkheid is. Ieder land heeft daarvoor gespecialiseerde staf opgenomen in de missie. Er zijn naar aanleiding van de incidenten maatregelen getroffen om de opleiding van de militairen op dit punt te verbeteren en om de lokale bevolking beter te informeren en te waarschuwen. Gezien de confidentiële status van de onderzoeken kan ik deze helaas niet aan de kamer ter inzage geven. </antwoord>
      <antwoord nummer="5">Daar waar mogelijk vindt communicatie plaats tussen ISAF en de nabestaanden via vertegenwoordigers van de Afghaanse autoriteiten en/of stamouderen, soms in de vorm van Shura’s. ISAF is overigens formeel niet aansprakelijk voor schade als gevolg van het uitvoeren van de ISAF-missie. Het eventueel vergoeden van toegebrachte schade is een nationale verantwoordelijkheid van het troepen leverende land. Indien bijvoorbeeld Nederland niet aansprakelijk is maar wel zich wel geheel of gedeeltelijk verantwoordelijk voelt voor ontstane schade kan een zogeheten ex gratia betaling worden uitgekeerd. Overigens is op Nederlands voorstel door de NAVO ook een humanitair fonds opgericht om direct na militaire operaties steun aan de lokale bevolking te kunnen verlenen. </antwoord>
      <antwoord nummer="6">Ja. Bij een voorval in de buurt van Zangabad zijn op 24 oktober ongeveer 30 burgerslachtoffers gevallen. Het betrof hier een met ISAF afgestemde OEF-operatie waarbij door ISAF-eenheden «in extremis» ondersteuning geboden is. Deze operatie maakte overigens geen deel meer uit van operatie Medusa. De Nederlandse regering betreurt het ten zeerste dat er een groot aantal burgerslachtoffers is gevallen tijdens een operatie. Er wordt door de NAVO bij het uitvoeren van operaties een grote terughoudendheid betracht bij het gebruik van militaire middelen om te voorkomen dat er onschuldige slachtoffers vallen. De regering steunt de NAVO in haar constante streven om op dit punt de procedures en richtlijnen steeds te verbeteren en in de opleidingen hier aandacht aan te besteden. </antwoord>
      <antwoord nummer="7">Het betreft hier een intern en confidentieel onderzoek van de NAVO. Gezien de betrokkenheid van eenheden van andere NAVO-partners acht de regering het niet aan haar om dit onderzoek openbaar te maken. </antwoord>
      <antwoord nummer="8">Bij het incident op 24 oktober waren geen Nederlandse militairen betrokken. Voorzover bekend zijn er geen burgerslachtoffers gevallen als gevolg van Nederlandse (gevechts)acties in Zuid-Afghanistan. </antwoord>
      <antwoord nummer="9">De NAVO zal geen andere aanpak voor Afghanistan toepassen. De huidige 3D (Defence, Diplomacy, Development) benadering, die ook de basis vormt voor het Nederlande optreden in Uruzgan, biedt het meeste perspectief op een duurzame verbetering van de veiligheid en stabiliteit in Afghanistan. Wel zal de NAVO er alles aan doen om te voorkomen dat er in de toekomst slachtoffers onder de bevolking vallen. </antwoord>
      <noten afkomstig="antwoord"/>
   </antwoorden>
</kvr>
