<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Binnenlandse Zaken en Koninkrijkrelaties over illegale prostitutie. (Ingezonden 13 januari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25045
</item>
         <item attribuut="Inhoud">Vragen naar aanleiding van bericht op NOS-Journaal van 13 januari 2006, over toename van de illegale prostitutie sinds het opheffen van het bordeelverbod. Tevens vragen over o.a. de politieactie om klanten van prostituees meer te bewegen gebruik te maken van Meldpunt Misdaad Anoniem.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Criminaliteit en openbare orde (Slachtofferhulp) Handel en economie (Economische delicten) Strafrecht en strafprocesrecht (Misdrijven) Welzijn (Jeugdigen) Welzijn (Vrouwen)</item>
         <item attribuut="Trefwoorden">Criminaliteitsbestrijding Delicten Politie Prostitutie Slachtoffers van delicten</item>
         <item attribuut="Vindplaats">Kamervragen met antwoord 2005-2006, nr. 988, Tweede Kamer</item>
         <item attribuut="Vraagnr_bij_indiening">2050606430</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-03-02</item>
         <item attribuut="Datum_indiening">2006-01-13</item>
         <item attribuut="Document-id">KVR25045</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2097" allpagenumbers="2097 2098" vetnummer="2050606430" code="0506tkkvr988" lopendefooter="Tweede Kamer, vergaderjaar 2005–2006, Aanhangsel" filenaam="KVR25045" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="988" onderwerp="" indiendatum="13januari 2006">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Binnenlandse Zaken en Koninkrijkrelaties</vraagt-aan>
      </vraagdata>
      <antwoorddata antwoorddatum="2 maart 2006), zie ook Aanhangsel Handelingen nr. 828, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht over de toename van de illegale prostitutie? <voetnoot nummer="1"/>
      </vraag>
      <vraag nummer="2">Zijn de beweringen van de politiecoördinator mensenhandel waar dat sinds het opheffen van het bordeelverbod de illegale prostitutie is toegenomen? Bent u hiervan op de hoogte gesteld? Zo ja, beschikt u ook over concrete gegevens en wilt u die naar de Kamer toezenden? </vraag>
      <vraag nummer="3">Is het waar dat sinds het opheffen van het bordeelverbod gemeenten streng zijn met het verlenen van vergunningen en dat mede daardoor een verschuiving plaatsvindt van legale raamprostitutie naar illegale prostitutie in koffiehuizen, kapperszaken, sauna’s, massagesalons enz.? Zo ja, op welke wijze worden deze gelegenheden gecontroleerd en welke sancties worden hiertegen genomen? </vraag>
      <vraag nummer="4">Ziet u een taak voor u weggelegd als coördinerend minister om dit probleem bij de gemeenten aan te kaarten? Zo ja, wilt u de Kamer informeren over de uitkomst van deze besprekingen? </vraag>
      <vraag nummer="5">Wat vindt u van de actie van de Rotterdamse politie, waarbij binnen een maand ongeveer 27 slachtoffers van mensenhandel, waardoor minderjarigen, worden aangetroffen die onder mensonterende omstandigheden moesten werken? </vraag>
      <vraag nummer="6">Deelt u de mening dat een soortgelijke actie niet incidenteel moet plaatsvinden, maar structureel een onderdeel dient te zijn van het politiewerk en dat het landelijk moet plaatsvinden en niet alleen in Rotterdam? </vraag>
      <vraag nummer="7">Wat vindt u van de politieactie om klanten van prostituees meer te bewegen gebruik te maken van Meldpunt Misdaad Anoniem? </vraag>
      <vraag nummer="8">Is het waar dat ook hoockers.nl ingeschakeld als medium om deze klanten te bereiken? Zo ja, deelt u de mening dat hier een verkeerd signaal van uitgaat namelijk dat de overheid hoockers.nl als een website ziet die zich aan de regels houdt, terwijl hoockers.nl advertenties plaats die dubieus zijn? </vraag>
      <noten afkomstig="vraag">
         <noot nummer="1">NOS-Journaal 13januari 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Bedacht moet worden dat het niet mogelijk is een zinnige vergelijking te maken over de illegale prostitutie voor en na de opheffing van het bordeelverbod. Voor de opheffing was alle exploitatie van prostitutie verboden, daarna niet meer. In die zin is er dus na de opheffing een afname van illegaliteit. Met de afschaffing van het bordeelverbod zijn er echter nieuwe regels gekomen die kunnen leiden tot een ander soort illegaliteit. Regularisering alleen lost dit probleem niet op. Daarvoor zijn ondermeer toezicht en handhaving van belang (zie ook antwoord op vragen 5 en 6). Dat geldt ook voor andere terreinen waar men denkt met regularisering problemen op te lossen zoals bij de softdrugs. Winst is in ieder geval dat er nu beter zicht is op een deel van de prostitutiesector. Of er sinds de opheffing van het bordeelverbod sprake is van een groei van het aantal onvergunde bedrijven is niet bekend. Dit specifieke aspect zal in de tweede evaluatie opheffing bordeelverbod worden meegenomen. Resultaten van deze evaluatie zullen voor het eind van dit jaar aan de Kamer worden gezonden. </antwoord>
      <antwoord nummer="3en 4">Het beleid waar het in dit verband om gaat valt onder de gemeentelijke autonomie. Dit betekent dat de sturingsmogelijkheden van de Rijksoverheid zeer beperkt zijn. Wanneer u met de vraag of «gemeenten streng zijn met het verlenen van vergunningen» bedoelt dat gemeenten terughoudend zijn met het verlenen van vergunningen, dan lijkt dit inderdaad het geval te zijn. In de eerder genoemde evaluatie zal dan ook specifiek aandacht worden besteed aan het gemeentelijk beleid op het gebied van prostitutie en de eventuele gevolgen ervan. Wanneer deze evaluatie gereed is zal de minister van BZK, samen met de minister van Justitie, in de interdepartementale werkgroep eventuele knelpunten aan de orde stellen. </antwoord>
      <antwoord nummer="5 en 6">Wanneer u met «soortgelijke actie» doelt op integraal toezicht en handhaving op de vergunde en niet-vergunde prostitutiesector dan deel ik de mening dat deze structureel en gedegen moeten plaatsvinden. Gemeenten hebben immers de verantwoordelijkheid voor het bestuurlijk toezicht en de handhaving van de locatie- en niet-locatiegebonden prostitutie. Dit bestuurlijk toezicht, dat primair een verantwoordelijkheid is van de gemeenten, is een belangrijke informatiebron voor de strafrechtelijke aanpak van mensenhandel. Op dit moment wijzen sommige gemeenten voor een deel van deze taken de politie aan. Bij deze taken kunnen bestuurlijk toezicht en strafrechtelijke handhaving in elkaar overlopen. Het is daarom van belang dat gemeenten samen met politie en andere betrokken partijen integraal optreden op het terrein van prostitutie. Voor wat betreft de actie in Rotterdam is het goed te zien dat binnen een half jaar tijd 27 mogelijke slachtoffers van mensenhandel zijn ontzet uit een mensonterende situatie. Om dit voort te zetten is een goed integraal handhavingbeleid van belang. Een onderdeel hiervan kunnen acties door de politie zijn. Deze acties zijn dan niet incidenteel, ik heb begrepen dat het team in Rotterdam een permanent karakter kent, evenals de prostitutie- en/of mensenhandelcontroleteams bij verschillende politieregio’s. </antwoord>
      <antwoord nummer="7">De publiciteitscampagne via Meld Misdaad Anoniem is door het Ministerie van Justitie in nauwe samenwerking met politie, STV, BNRM, Atalantas en De Rode Draad geïnitieerd. Het ministerie van Justitie heeft deze actie onder andere geïnitieerd om te komen tot vergemakkelijking van de opsporing en bewustwording van potentiële klanten en omwonenden. Potentiële klanten zijn voor deze campagne een zeer belangrijke doelgroep aangezien zij als een van de weinigen direct contact met de mogelijke slachtoffers hebben. Daarnaast is het vaak alleen de klant die het mogelijke slachtoffer langer ziet en ziet zonder andere aanwezigen. Juist de potentiële klant kan zo signalen zien die anderen zouden ontgaan. Dat is de reden dat zij als speciale doelgroep van de campagne zijn aangemerkt. Ik vind dat een goed initiatief. </antwoord>
      <antwoord nummer="8">Bij de beantwoording van deze vraag ga ik ervan uit dat de website hookers.nl bedoeld is. De potentiële klanten van prostituees vormen voor de campagne een zeer belangrijke doelgroep die echter met de meer conventionele communicatiekanalen moeilijk bereikbaar is. Één van de manieren om deze doelgroep te bereiken was, op initiatief van een aantal vergunde bedrijven, het verspreiden van flyers in deze vergunde bedrijven. Daarnaast bleek snel dat Hookers.nl één van de weinige andere kanalen is waarlangs potentiële klanten te bereiken zijn. Om de campagne zo effectief mogelijk te laten zijn is dus met Hookers.nl een zakelijke overeenkomst aangegaan om op hun website een advertentie te plaatsen voor de campagne. Deze advertentie-overeenkomst met Hookers.nl is aangegaan door Meld Misdaad Anoniem. Voordat tot plaatsing van de advertentie is overgegaan heeft Hookers.nl desgevraagd een verklaring omtrent gedrag rechtspersonen overhandigd. </antwoord>
      <noten afkomstig="antwoord"/>
   </antwoorden>
</kvr>
