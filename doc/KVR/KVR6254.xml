<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Stoel (VVD) en Van Heemst (PvdA), over bestedingen gelden ten behoeve van goede doelen. (Ingezonden 1 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6254
</item>
         <item attribuut="Inhoud">Vragen over de besteding van gelden door liefdadigheidsorganisaties, o.a. de Stichting Werelddorpen Kinderen, en over het toezicht op besteding van gelden voor goede doelen.</item>
         <item attribuut="Rubriek">Welzijn (Jeugdigen) Welzijn (Overig)</item>
         <item attribuut="Trefwoorden">Jeugdwelzijn Liefdadigheid Schenkingen</item>
         <item attribuut="Vindplaats">Kamervragen met antwoord 1997-1998, nr. 502, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Van der Stoel</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">1997-12-24</item>
         <item attribuut="Datum_indiening">1997-12-01</item>
         <item attribuut="Document-id">KVR6254</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1025" allpagenumbers="1025 1026" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6254" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="502" onderwerp="" indiendatum="1997-12-1">
         <vrager partij="VVD" oorsprong="parlement">Van der Stoel</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="1997-12-24">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de staatssecretarissen van Volksgezondheid, Welzijn en Sport en van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de twijfels die bestaan over de daadwerkelijke besteding van gelden ten behoeve van goede doelen, zoals met name het geval lijkt te zijn bij de Stichting Werelddorpen Kinderen? <voetnoot nummer="1"/>2a Deelt u de opvatting dat organisaties die zich begeven op het terrein van goede doelen zich ten opzichte van potentiële gevers zo doorzichtig mogelijk dienen te presenteren als het gaat om de besteding van opbrengsten? 2b Kan die doorzichtigheid worden bereikt door bijvoorbeeld in publicaties en brievenacties te laten vermelden welk deel van de opbrengsten aan het concrete project wordt besteed? </vraag>
      <vraag nummer="3">Wat is uw oordeel over het geringe percentage van de opbrengst dat de eerdergenoemde stichting volgens een toets van een externe accountant daadwerkelijk aan projecten besteed? </vraag>
      <vraag nummer="4">Bent u bereid te laten onderzoeken of in dit geval sprake is van strafrechtelijk laakbaar handelen, gezien het enorme gat dat gaapt tussen de suggestie die de bedelbrieven van deze Stichting wekken en de daadwerkelijke besteding van giften? </vraag>
      <vraag nummer="5">Kunt u toelichten welk belang het publiek en bonafide liefdadigheidsorganisaties hebben bij de zekerheid dat opbrengsten maximaal worden ingezet ten behoeve van de goede doelen waarvoor ze zijn ingezameld? </vraag>
      <vraag nummer="6">Welke verbeteringen zijn in het huidige stelsel aan te brengen zodat deze zekerheid kan worden versterkt en gewaarborgd? </vraag>
      <vraag nummer="7">Hoe beoordeelt u in dit verband de suggestie om iedere organisatie eerst door het Centraal Bureau Fondsenwerving te laten onderzoeken voordat ze potentiële gevers en donateurs kunnen benaderen? </vraag>
      <vraag nummer="8">Zijn bonafide liefdadigheidsorganisaties in staat en bereid om een uitbreiding van de capaciteit van het CBF mee te financieren, gezien het belang dat zij hebben bij een doorzichtige en inzichtelijke beoordeling van liefdadigheidsacties? </vraag>
      <vraag nummer="9">Zijn in Europees verband stappen gezet om het toezicht op liefdadigheidsacties tussen de lidstaten af te stemmen? In welk opzicht is het ontbreken van uniformiteit tussen de EU-lidstaten een handicap? 10a Kan een handzame koppeling worden gelegd tussen de fiscale aftrekbaarheid van giften en de betrouwbaarheid van de desbetreffende liefdadigheidsorganisaties? 10b Hoe is te rechtvaardigen dat via de fiscale aftrekbaarheid van giften in het onderhavige geval een groot voordeel wordt geboden aan dat deel van de giften dat wordt besteed aan overheadkosten in plaats van aan daadwerkelijke hulpverlening? </vraag>
      <noten afkomstig="vraag">
         <noot nummer="1" datum="1997-11-27" bron="Middageditie">Middageditie, 27 november 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. 2a Ja. 2b Het opnemen in publicaties en brievenacties van de vermelding welk deel van de opbrengsten aan het concrete project worden besteed is praktisch moeilijk uitvoerbaar, mede gelet op de onzekerheid omtrent de te verwachten baten. Een beter aanknopingspunt biedt de toepassing van het keurmerk van het Centraal Bureau Fondsenwerving (CBF). Dit keurmerk geeft aan dat fondsenwerving en de besteding van gelden op een verantwoorde wijze plaatsvindt. Het keurmerk logo wordt door de keurmerkhouders opgenomen in publicaties en brieven. </antwoord>
      <antwoord nummer="3">Fondsenwervers hanteren het algemeen aanvaarde uitgangspunt dat over een periode van drie achtereenvolgende jaren de wervingskosten niet meer mogen bedragen dan het gemiddelde van 25% van de baten uit de eigen fondsenwerving over die periode. Dit is ook een van de eisen ter verkrijging van het CBF keurmerk. Teneinde te kunnen vaststellen of de fondsenwervende instelling voldoet aan genoemd percentage, dient het jaarverslag ingericht te zijn conform de richtlijn verslaggeving fondsenwervende instellingen. Dit dient te blijken uit de accountantsverklaring. Uit de thans bekende financiële gegevens van de Stichting werelddorpen kinderen kan nog niet zonder meer worden afgeleid dat de wervingskosten genoemd percentage overstijgen. </antwoord>
      <antwoord nummer="4">De hoofdofficier van Justitie te Amsterdam zal een oriënterend onderzoek laten verrichten. Op basis daarvan zal de hoofdofficier van Justitie besluiten of er aanknopingspunten zijn voor een strafrechtelijk vervolg. Over de uitkomsten van het onderzoek zal ik u te gelegener tijd berichten. </antwoord>
      <antwoord nummer="5">Het vertrouwen van het publiek in charitatieve inzamelacties zou kunnen worden geschonden wanneer twijfel bestaat aan de maximale inzet van de opbrengsten ten behoeve van de goede doelen waarvoor ze zijn ingezameld en zou van invloed kunnen zijn op de vrijgevigheid van het publiek aan bonafide liefdadigheidsorganisaties. </antwoord>
      <antwoord nummer="6 en 7">Het huidige stelsel is een zelfregulerend systeem, inhoudende dat het Centraal Bureau Fondsenwerving controleert of een instelling zorg draagt voor een evenwichtige verdeling van de kosten bij de fondsenwerving en de besteding van de gelden aan de doelstelling van de instelling. Dit systeem werkt in zijn algemeenheid bevredigend. Uw suggestie om iedere organisatie eerst door het Centraal Bureau Fondsenwerving te laten onderzoeken voordat ze potentiële gevers en donateurs kunnen benaderen vergt wetgeving. Ik geef – mede in het kader van deregulering – de voorkeur aan een maatschappelijke controle die ontstaat via zelfregulering door het particulier initiatief. </antwoord>
      <antwoord nummer="8">De bonafide liefdadigheidsorganisaties betalen een kostendekkend tarief voor een door het CBF afgegeven keurmerk en een verklaring van steunwaardigheid. Door mijn ambtgenoot van VWS en mij wordt aan het CBF subsidie verstrekt, onder meer voor de versterking van de taken voor bewaking en voorlichting van het bureau. </antwoord>
      <antwoord nummer="9">Een inventarisatie in 1993 in verschillende Europese landen laat grote verschillen zien in de wijze waarop toezicht op liefdadigheidsacties wordt gehouden. Nederland neemt naast Groot-Brittannië, Duitsland en Zwitserland met de introductie van het CBF keur een vooraanstaande positie in met betrekking tot de controle op fondsen in Europa. Uniformiteit binnen de Europese Unie zou gegevensuitwisseling met betrekking tot de betrouwbaarheid van instellingen mogelijk maken. Initiatieven dienaangaande zijn in ontwikkeling. 10a en 10b De aftrek van giften is in algemene termen gesproken slechts mogelijk aan kerkelijke, levensbeschouwelijke, charitatieve, culturele, wetenschappelijke of het algemeen nut beogende instellingen. Indien een liefdadigheidsorganisatie door haar feitelijke activiteiten aan deze omschrijving voldoet, is aftrek bij de verstrekker van de gift mogelijk. Het past daarin niet om naast genoemde activiteitentoets nog onderscheid te maken naar omvang van overheadkosten of betrouwbaarheid van de organisatie. </antwoord>
      <noten afkomstig="antwoord"/>
   </antwoorden>
</kvr>
