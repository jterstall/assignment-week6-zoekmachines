<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aasted Madsen-van Stiphout (CDA) aan de staatssecretaris van Volksgezondheid, Welzijn en Sport over de keuzevrijheid in het proces van vermaatschappelijking van verstandelijk gehandicapten. (Ingezonden 1 juli 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15940
</item>
         <item attribuut="Inhoud">Vragen naar aanleiding van het advies 'Samen leven in de samenleving' van de Raad voor de Volksgezondheid en Zorg, over community care.</item>
         <item attribuut="Rubriek">Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten</item>
         <item attribuut="Vindplaats">Kamervragen met antwoord 2001-2002, nr. 1384, Tweede Kamer</item>
         <item attribuut="Vraagnr_bij_indiening">2010212140</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Aasted Madsen-van Stiphout</persoon>
         </item>
         <item attribuut="Datum_reaktie">2002-07-10</item>
         <item attribuut="Datum_indiening">2002-07-01</item>
         <item attribuut="Document-id">KVR15940</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2929" allpagenumbers="2929 2930" vetnummer="2010212140" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15940" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1384" onderwerp="" indiendatum="2002-07-1">
         <vrager partij="CDA" oorsprong="parlement">Aasted Madsen-van Stiphout</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-07-10">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u kennisgenomen van het advies van de Raad voor de Volksgezondheid en Zorg (RVZ) over het onderwerp Community care? <voetnoot nummer="1"/>Wat is uw reactie op de inhoud van het rapport? </vraag>
      <vraag nummer="2" voetnoot="2">Bent u op de hoogte van de kritische kanttekeningen die verontruste ouders en de Vereniging Gehandicaptenzorg Nederland maken ten aanzien van de vermaatschappelijking van verstandelijk gehandicapten? <voetnoot nummer="2"/>Bent u met hen in gesprek over de door hen gesignaleerde knelpunten? </vraag>
      <vraag nummer="3">Worden verstandelijk gehandicapten en hun begeleiders voldoende in staat gesteld op een eenmaal genomen besluit een instelling te verlaten terug te komen? Bent u bereid om de fundamentele keuzevrijheid van verstandelijk gehandicapten en hun begeleiders te honoreren, en eventueel wettelijk vast te leggen? </vraag>
      <noten afkomstig="vraag">
         <noot nummer="1">Samen leven in de samenleving, RVZ, 2002</noot>
         <noot nummer="2" datum="2002-06-25" bron="Volkskrant">Volkskrant, 25 juni 2002</noot>
      </noten>
   </vragen>
   <antwoorden aantal="3">
      <antwoord nummer="1">Het advies van de RVZ over community care is mij op 25 juni 2002, tijdens een korte presentatiebijeenkomst, officieel door de Raad aangeboden. Voor deze bijeenkomst waren ook mensen met een handicap uitgenodigd, die tijdens de bijeenkomst werden geïnterviewd over hun ervaringen met het leven in de lokale samenleving. Het rapport biedt een gedetailleerde analyse van de stand van zaken op het gebied van de ontwikkeling van community care en signaleert knelpunten en mogelijkheden in die ontwikkeling. Het advies mondt uit in een aantal concrete aanbevelingen die gericht zijn op het oplossen van gesignaleerde knelpunten, alsmede een stimulering en verbreding van de ontwikkeling van community care. Deze aanbevelingen bieden mijns inziens goede uitgangspunten voor de verdere beleidsontwikkeling in de komende periode. In september zal ook de Raad voor de Maatschappelijke Ontwikkeling een advies over community care uitbrengen. Vervolgens zal er, mede op basis van de uitkomsten van gestructureerd overleg met de betrokken landelijke koepels van het particulier initiatief (zorgaanbieders, cliëntondersteuners en cliënten), een geïntegreerd regeringsstandpunt ten aanzien van beide adviezen worden bepaald en aan de voorzitter van de Tweede Kamer worden aangeboden. </antwoord>
      <antwoord nummer="2">Ik heb kennisgenomen van de kritische kanttekeningen van de zijde van de verontruste ouders en de VGN. In de afgelopen kabinetsperiode heb ik overleg gevoerd met de vertegenwoordigers van de organisatie van verontruste ouders over hun zorgen ten aanzien van community care. Ook in mijn bestuurlijk overleg met FvO en de VGN zijn de door hen gesignaleerde knelpunten ter zake meerdere malen aan orde geweest. Voorts wijs ik op het volgende. In het kader van de Volksgezondheids Toekomst Verkenningen (VTV) zullen thematische rapportages worden verzorgd waarin op basis van ervaringen met buitenlandse voorlopers op het gebied van community care/living een nadere verkenning en analyse zal worden gemaakt van de randvoorwaarden die van belang zijn voor de vermaatschappelijking van de gehandicaptenzorg in de Nederlandse situatie. De uitkomsten van de buitenlandse verkenning ten aanzien van belangrijke aspecten van zorg en dienstverlening zullen als aanvullende variabelen worden ingebracht in het bestaande RIVM/SCP-voorzieningenmodel voor de gehandicaptenzorg. Op basis daarvan kunnen scenario’s worden gemaakt voor de beleidsontwikkeling in de gehandicaptenzorg. </antwoord>
      <antwoord nummer="3">Mensen met een verstandelijke handicap (en/of hun begeleiders) die hebben besloten een instelling te verlaten, maar daartoe nog niet feitelijk zijn overgegaan, kunnen op dit besluit terugkomen. Terugkeer naar een plaats in een instelling zal in de praktijk worden bemoeilijkt in verband met de nog niet opgeloste wachtlijstproblematiek in de gehandicaptenzorg. De fundamentele keuzevrijheid van mensen met beperkingen is niet in het geding. In de gemoderniseerde AWBZ worden zorg in natura en het persoonsgebonden budget als volwaardige alternatieven uitgewerkt. De cliënt kan zelf kiezen tussen deze alternatieven. Cliënten die kiezen voor zorg in natura hebben recht op een zorgarrangement dat in overeenstemming is met hun, in een indicatiebesluit van het indicatieorgaan op onafhankelijke en objectieve wijze, vastgestelde zorgbehoefte. </antwoord>
      <noten afkomstig="antwoord"/>
   </antwoorden>
</kvr>
