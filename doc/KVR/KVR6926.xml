<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vliet (D66) over voorlichting omtrent zelfzorggeneesmiddelen. (Ingezonden 23 maart 1998); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6926
</item>
         <item attribuut="Inhoud">Vragen naar aanleiding van de resultaten van een onderzoek van de Consumentenbond naar de kwaliteit van de voorlichting over zelfzorgmedicijnen door grote drogisterijketens.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1997-1998, nr. 1079, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Vliet</persoon>
         </item>
         <item attribuut="Datum_reaktie">1998-04-10</item>
         <item attribuut="Datum_indiening">1998-03-23</item>
         <item attribuut="Document-id">KVR6926</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2211" allpagenumbers="2211" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6926" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1079" onderwerp="" indiendatum="1998-03-23">
         <vrager partij="D66" oorsprong="parlement">Van Vliet</vrager>
         <vraagt-aan/>
      </vraagdata>
      <antwoorddata antwoorddatum="1998-04-10">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich de antwoorden op de vragen over voorlichting omtrent zelfzorggeneesmiddelen van 10 oktober 1996 naar aanleiding van een onderzoek van de Consumentenbond, waarin u onder andere zegt te betreuren dat de kwaliteit van de voorlichting hierover niet optimaal blijkt te zijn, maar vooralsnog geen reden ziet voor overleg met de branche-organisaties? <voetnoot nummer="1"/>
      </vraag>
      <vraag nummer="2" voetnoot="2">Kent u het artikel «Voorlichting drogisterijen», waarin verslag gedaan wordt van een nieuw onderzoek van de Consumentenbond naar de kwaliteit van de voorlichting over zelfzorgmedicijnen door grote drogisterijketens? <voetnoot nummer="2"/>
      </vraag>
      <vraag nummer="3">Hoe beoordeelt u de uitkomsten van dat onderzoek, namelijk: dat de kwaliteit van de voorlichting onder drogisterijen ondanks het certificeringssysteem nog steeds van onvoldoende niveau is? </vraag>
      <vraag nummer="4">In hoeverre zijn de bevindingen van dit, inmiddels reeds derde jaarlijkse onderzoek, voor u nu wel reden voor aanvullende maatregelen om de voorlichting over zelfzorgmedicijnen te laten verbeteren? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="232">Aanhangsel Handelingen, nr. 232, Vergaderjaar 1996–1997.</noot>
         <noot nummer="2">Consumentengids maart 1998, pagina 60–62</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Hoewel ik niet kan ontkennen dat ik in eerste instantie teleurgesteld was over de uitkomsten van het onderzoek, is het van belang te realiseren dat de eerste certificaten pas in het najaar 1997 zijn uitgereikt. Het is de vraag of een andere uitkomst verwacht kon worden, gelet op de relatief geringe tijd die sinds dat tijdstip verstreken is. Voor mij is het evident dat de branche-organisatie de uitkomsten voldoende serieus heeft genomen: zij heeft zowel de certificatie ter hand genomen als ook de opleidingsvereisten aangescherpt, met name ten aanzien van het aspect van objectieve informatieverlening aan de consument. Ter kennisneming zend ik bijgaand de brief van Pharmacon waarin zij reageert op het onderzoek van de Consumentenbond. </antwoord>
      <antwoord nummer="4">Ik hecht eraan dat geneesmiddelen in principe slechts verstrekt worden nadat goede objectieve voorlichting is gegeven. Het onderzoek van de Consumentenbond beperkt zich tot een bepaalde categorie geneesmiddelen, de zelfzorggeneesmiddelen. Bovendien heeft het zich – in tegenstelling tot voorgaande jaren – niet uitgestrekt tot de voorlichting over zelfzorggeneesmiddelen in apotheken. De branche-organisatie voor de apothekers heeft ten aanzien van dit aspect inmiddels een (concept-)richtlijn vastgesteld (onderdeel van de Nederlandse Apotheek Norm) hoe in voorkomend geval gehandeld dient te worden. Ik stel mij voor in het najaar onderzoek te entameren met betrekking tot de voorlichting bij zelfzorggeneesmiddelen door de Consumentenbond. Dit onderzoek zou zich zowel moeten richten op de voorlichting die gegeven wordt in de apotheek als de voorlichting in de drogisterij. Aan de hand van dit onderzoek zal ik mij beraden of het noodzakelijk is maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
