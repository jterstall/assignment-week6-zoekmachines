<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Boxtel (D66) over declaraties uitgekeerd door ZAO. (Ingezonden 6 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6898
</item>
         <item attribuut="Inhoud">Vragen over de ten onrechte uitgekeerde declaraties à 40 miljoen gulden per jaar door ZAO Zorgverzekeringen te Amsterdam. Ter aanvulling op deze vragen heeft het lid M.M.H. Kamp vragen gesteld over hetzelfde onderwerp, ingezonden 9 maart 1998 (kamervragen 1997-1998, nr. 1057).</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondsen</item>
         <item attribuut="Vindplaats">Kamervragen met antwoord 1997-1998, nr. 1056, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Boxtel</persoon>
         </item>
         <item attribuut="Datum_reaktie">1998-04-07</item>
         <item attribuut="Datum_indiening">1998-03-06</item>
         <item attribuut="Document-id">KVR6898</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2165" allpagenumbers="2165 2166" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6898" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1056" onderwerp="" indiendatum="1998-03-6">
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1998-04-7">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van het artikel over de ten onrechte uitgekeerde declaraties à 40 miljoen per jaar door ZAO? </vraag>
      <vraag nummer="2">Is hier sprake van een incident of is er aanleiding te veronderstellen dat meerdere zorgverzekeraars op deze schaal ten onrechte uitkeren? </vraag>
      <vraag nummer="3">Welke stappen bent u van plan te nemen? </vraag>
      <vraag nummer="4">Kunt u de Tweede Kamer zo spoedig mogelijk informeren over het onderzoek van de CTU en over eventuele vervolg-onderzoeken? </vraag>
      <noten afkomstig="vraag">
         <noot nummer="1" datum="1998-03-4" bron="De Telegraaf">De Telegraaf, 4 maart 1998</noot>
      </noten>
   </vragen>
   <antwoorden aantal="2">
      <antwoord nummer="1">Ja, daarvan heb ik kennis genomen. </antwoord>
      <antwoord nummer="2, 3 en 4">Een ziekenfonds moet zorgen voor een betrouwbaar verzekerdenbestand. Dit begint natuurlijk al bij de inschrijving van ziekenfondsverzekerde. Daarbij moet een ziekenfonds nagaan of iemand die zich aanmeldt als ziekenfondsverzekerde, daadwerkelijk behoort tot één van de groepen waarvoor de ziekenfondsverzekering is aangewezen (Inschrijvingsbesluit ziekenfondsverzekering). De ziekenfondsen moeten hun verzekerdenbestand op de rechtmatigheid van de inschrijving van hun verzekerden controleren. Met betrekking tot de activiteiten die een ziekenfonds moet ondernemen om zijn verzekerdenbestand betrouwbaar te houden, heeft de Ziekenfondsraad een controlerichtlijn vastgesteld, te weten het Besluit controle op de rechtmatigheid van inschrijving als ziekenfondsverzekerde 1990 (Stcrt. 1990, 74). In zijn algemeenheid komt het er op neer dat een ziekenfonds controles via verzekerden en via werkgevers moet instellen. Bij de controle via verzekerden dient het ziekenfonds alle verzekerden in het bestand in de laatste vijf jaar ten minste een keer gecontroleerd te hebben. Dat gebeurt door toezending van een vragenformulier, dat binnen een bepaalde tijd volledig ingevuld en ondertekend moet worden teruggestuurd. Aan de hand van de antwoorden kan door het ziekenfonds worden vastgesteld of de inschrijving nog terecht is of kan zonodig aanvullend onderzoek worden gedaan. Het betreft hier een minimumeis. Een ziekenfonds kan de controles dus intensiveren, hetgeen doorgaans gebeurt ten aanzien van bepaalde categorieën van verzekerden met betrekking waartoe op grond van ervaringen een verhoogde kans op onjuistheden kan worden verwacht. Naast deze continuïteitscontrole worden er uiteraard controles op het recht van verzekering verricht bij de verwerking van relevante mutaties in het bestand. De controle via werkgevers is er op gericht zicht te krijgen of het systeem van aan- en afmelding door werkgevers volgens de regels wordt nageleefd. Daartoe worden de werkgevers van verzekerden ten minste eens in de tien jaar gecontroleerd. In het oorspronkelijke werkgebied van het ziekenfonds of anderszins daar waar het ziekenfonds zijn hoogste verzekerdenconcentratie heeft, gebeurt dat door een controlebezoek door het ziekenfonds. Voor het overige wordt een schriftelijke procedure gevolgd. De combinatie van genoemde controles, mits goed en volledig uitgevoerd, biedt een voldoende waarborg voor de betrouwbaarheid van het verzekerdenbestand. Het kan overigens binnen deze systematiek voorkomen dat iemand (soms geruime tijd) onterecht staat ingeschreven. Dat is niet te voorkomen. Bij constatering daarvan wordt van de betrokken verzekerde een schadevergoeding gevorderd, tenzij de situatie de verzekerde niet verweten kan worden. Die schadevergoeding bedraagt momenteel circa f 200,– per maand, welk bedrag gebaseerd is op de landelijk gemiddelde kosten per ziekenfondsverzekerde. De Accountantsdienst van de Ziekenfondsraad controleert ieder jaar de door een ziekenfonds bij de Algemene Kas van de ziekenfondsverzekering gemaakte kosten op hun aanvaardbaarheid. Bij dit reguliere onderzoek in het kader van het toezicht beziet de Accountantsdienst expliciet de activiteiten van de ziekenfondsen op het gebied van bedoelde controles (vast element van toezicht). De dienst rapporteert zijn bevindingen aan de Commissie Toezicht Uitvoeringsorganisatie (CTU). De CTU vormt zich mede aan de hand van bedoeld rapport een oordeel over het functioneren van het ziekenfonds als uitvoeringsorgaan van de wettelijke verzekering. Uit het jaarverslag van de CTU blijkt dat juist dit onderdeel nogal eens grond is voor het instellen van verscherpt toezicht. Een ziekenfonds dient dan bijvoorbeeld frequent inzicht te verschaffen hoe het de gesignaleerde problemen aanpakt en dat er voortgang zit in de noodzakelijke verbetering van het functioneren van het fonds. Het reguliere onderzoek dat in de zomer van 1997 bij ZAO is gestart en dat betrekking heeft op de in 1996 gemaakte kosten, bracht achterstanden in de werkzaamheden bij het fonds aan het licht, waardoor de betrouwbaarheid van de verzekerdenbestanden niet gegarandeerd bleek. Daarop is het onderzoek van de Accountantsdienst van de Ziekenfondsraad vanzelfsprekend geconcentreerd, zonder overigens de overige toezichtaspecten te veronachtzamen. In het verdere verloop van dit onderzoek zal uiteraard aan de zaken die in de pers naar voren zijn gebracht, extra zwaar aandacht worden besteed. Zolang dit onderzoek niet is afgerond en de toezichthouder, de CTU, op basis van het onderzoek tot een oordeel is gekomen, valt niets te zeggen omtrent hetgeen zich bij ZAO mogelijk heeft voorgedaan. Eerst moeten de feiten worden vastgesteld. Over andere ziekenfondsen kan ik melden dat uit de openbare oordelen van de CTU kan worden opgemaakt dat meerdere verzekeraars in het kader van het toezicht opdracht aan de controle van hun verzekerdenbestanden te besteden en hierin binnen door de CTU gestelde termijnen verbeteringen aan te brengen. Het toezicht voorkomt zodoende dat zorg ten laste van de ziekenfondsverzekering wordt betaald voor mensen die niet verzekeringsgerechtigd zijn. Na afronding van bedoeld accountantsonderzoek bij ZAO zullen de bevindingen in de CTU worden behandeld. Hoewel de uitspraken van de CTU openbaar zijn en gepubliceerd worden, zal ik mij tot de voorzitter van de CTU wenden met het verzoek mij over het oordeel en eventueel daaraan verbonden maatregelen direct te informeren, opdat ik de Tweede Kamer ten spoedigste kan inlichten. </antwoord>
      <noten afkomstig="antwoord"/>
   </antwoorden>
</kvr>
