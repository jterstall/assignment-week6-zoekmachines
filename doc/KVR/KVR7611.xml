<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over dagverzorging voor ouderen. (Ingezonden 3 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7611
</item>
         <item attribuut="Inhoud">Vragen over het stopzetten van dagverzorging voor ouderen per 1 januari 1999.</item>
         <item attribuut="Rubriek">Gezondheidszorg (Maatschappelijke gezondheidszorg) Welzijn (Ouderen)</item>
         <item attribuut="Trefwoorden">Ouderen Thuiszorg</item>
         <item attribuut="Vindplaats">Kamervragen met antwoord 1997-1998, nr. 1623, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-08-03</item>
         <item attribuut="Datum_indiening">1998-07-03</item>
         <item attribuut="Document-id">KVR7611</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3329" allpagenumbers="3329 3330" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7611" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1623" onderwerp="" indiendatum="1998-07-3">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="3 augustus 1998), zie ook Aanhangsel Handelingen nr. 1553, vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat de stichting Thuiszorg West-Friesland om financiële redenen het project dagverzorging voor ouderen per 1 januari 1999 gaat stopzetten? <voetnoot nummer="1"/>
      </vraag>
      <vraag nummer="2">Is dagverzorging sinds 1 januari 1997 geen erkend «product» meer terwijl dat via de oude subsidieregeling thuiszorg wel het geval was? </vraag>
      <vraag nummer="3">Betekent dit dat thuiszorginstellingen geen productieafspraken mogen maken voor dagverzorging? Zo ja, moeten zij dat betalen uit de overhead-kosten, terwijl deze juist afnemen in relatie tot de productie? </vraag>
      <vraag nummer="4">Wordt in de rest van het land dagverzorging ook grotendeels betaald door de thuiszorginstellingen en zijn hier nu of in de toekomst ook problemen te verwachten? </vraag>
      <vraag nummer="5">Bent u van mening dat dagverzorging voor ouderen een belangrijke voorziening is die ouderen in staat stelt langer zelfstandig te blijven wonen? </vraag>
      <vraag nummer="6">Indien dagverzorging wordt gestopt, betekent dat dan een toenemende druk op verzorgings- en verpleeghuizen en de mantelzorg evenals een toename van eenzaamheidsproblemen bij ouderen? </vraag>
      <vraag nummer="7">Bent u van mening dat dagverzorging een erkende voorziening zou moeten zijn en bent u bereid een oplossing te zoeken voor de financiering hiervan? </vraag>
      <noten afkomstig="vraag">
         <noot nummer="1" datum="1998-06-3" bron="Noordhollands Dagblad">Noordhollands Dagblad, 3 juni 1998</noot>
      </noten>
   </vragen>
   <antwoorden aantal="6">
      <antwoord nummer="1">Mij is bekend dat Thuiszorg West-Friesland, voordat alle mogelijkheden zijn onderzocht en zijn afgewogen, de publiciteit heeft gezocht over het mogelijk sluiten van de dagopvang voor ouderen. </antwoord>
      <antwoord nummer="2 en 3">Binnen de subsidieregeling gezinsverzorging was het product dagverzorging niet erkend. Wel bood de regeling de mogelijkheid om mensen met een indicatie voor gezinsverzorging op een centrale plaats, bijvoorbeeld in een ruimte van het verzorgingshuis in de buurt, te verzorgen. Thuiszorginstellingen mogen thans wel met de zorgkantoren afspraken maken over dagverzorging. De instellingen zijn het echter volgens de beleidsregels 1997 en 1998 niet verplicht. Een thuiszorginstelling is vanaf 1997 verplicht met het zorgkantoor afspraken te maken over de volgende producten: alphahulpverlening, huiselijke verzorging (HDL), verzorging, gespecialiseerde verzorging (vanaf 1998), algemene dagelijkse levensverrichtingen (ADL), verpleging en gespecialiseerde verpleging (vanaf 1998). Over het opnemen van andere producten in de beleidsregels zijn de partijen (zorgaanbieders en zorgkantoren) in het Centraal Orgaan Tarieven Gezondheidszorg (COTG) nog afspraken aan het maken. Indien tussen een thuiszorginstelling en zorgkantoor afspraken worden gemaakt over andere producten dan moeten deze uit de zogenaamde lump sum van de instelling worden bekostigd. De lump sum van een instelling is evenwel niet gelijk te stellen aan de overhead van de instelling. De lump sum is dat deel van de aanvaardbare kosten (het gegarandeerde budget) dat niet is belegd met productieafspraken over de verplichte producten. Dit resterende deel van de aanvaardbare kosten is groter dan de zogenaamde overhead van de instelling. </antwoord>
      <antwoord nummer="4">Over de bekostiging van dagverzorging is geen uniform landelijk beeld te geven. Deels geven thuiszorginstellingen, ten laste van de eigen aanvaardbare kosten, dagverzorging. Voor het overige wordt deze zorg door verzorgingshuizen ten laste van de reikwijdte/flankerend beleid middelen de dagopvang gegeven. Op veel plaatsen wordt tussen thuiszorg en verzorgingshuis goed samengewerkt. Echter de mogelijkheden worden bepaald door de lokale omstandigheden. Te verwachten valt dat vanaf 2001 – einde overgangswet verzorgingshuizen en opname van verzorgingshuizen in de AWBZ – onder de regie van het zorgkantoor de mogelijkheden van dagverzorging integraal uitgewerkt gaan worden. </antwoord>
      <antwoord nummer="5">Zeker, dagverzorging stelt ouderen mede in staat zelfstandig te blijven wonen! Het geeft ouderen de mogelijkheid één of meer keren per week andere ouderen te ontmoeten. Dit soort dagen worden vaak door ouderen als steun en toeverlaat gezien. </antwoord>
      <antwoord nummer="6">De individuele zorgsituaties van alle ouderen die gebruik maken van dagverzorging zijn mij niet bekend. Het valt dus moeilijk te zeggen wie dan de zorg moet gaan geven. Bij dagverzorging gaat het meestal om mensen met een indicatie voor thuiszorg. De druk zal dan ook voornamelijk toenemen bij de thuiszorg of mantelzorg. Om deze reden valt het dan ook niet goed te begrijpen dat Thuiszorg West-Friesland, zonder enig alternatief, van plan is de dagopvang te stoppen. </antwoord>
      <antwoord nummer="7">Dagverzorging is een belangrijke schakel in de zorg. Er bestaan financieringsmogelijkheden zowel binnen de thuiszorg als ten laste van reikwijdte/flankerend beleid middelen. De partijen – thuiszorginstelling, verzorgingshuis en zorgkantoor – dienen hier met elkaar goede afspraken over te maken. </antwoord>
      <noten afkomstig="antwoord"/>
   </antwoorden>
</kvr>
