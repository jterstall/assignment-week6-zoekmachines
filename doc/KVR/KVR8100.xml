<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de ministers van Binnenlandse Zaken en Koninkrijksrelaties en Justitie over de bevoegdheden van boswachters. (Ingezonden 6 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8100
</item>
         <item attribuut="Inhoud">Vragen over de wenselijkheid van opsporingsbevoegdheden en een dienstpistool voor boswachters.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten)</item>
         <item attribuut="Trefwoorden">Opsporingsambtenaren</item>
         <item attribuut="Vindplaats">Kamervragen met antwoord 1998-1999, nr. 260, Tweede Kamer</item>
         <item attribuut="Vraagnr_bij_indiening">2989901320</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">1998-11-03</item>
         <item attribuut="Datum_indiening">1998-10-06</item>
         <item attribuut="Document-id">KVR8100</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="527" allpagenumbers="527 528" vetnummer="2989901320" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8100" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="260" onderwerp="" indiendatum="1998-10-6">
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Binnenlandse Zaken en Koninkrijksrelaties en Justitie</vraagt-aan>
      </vraagdata>
      <antwoorddata antwoorddatum="1998-11-3">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de artikelen «Misdaad dwingt boswachter tot dragen van dienstwapen» en «in Spaarnewoude wil boswachter pistool»? <voetnoot nummer="1"/>
      </vraag>
      <vraag nummer="2">Wat is uw algemeen oordeel over de in deze artikelen geschetste situatie? </vraag>
      <vraag nummer="3">Wat is het meest actuele beleids- en wettelijk kader in relatie tot de opsporingsbevoegdheden en het dragen van een dienstpistool van boswachters? </vraag>
      <vraag nummer="4">Deelt u de mening dat de veiligheidszorg van boswachters in recreatiegebieden in overeenstemming moet zijn met de aard, ernst en omvang van de hier voorkomende criminaliteit? Zo ja, bent u bereid te bevorderen dat boswachters in dit kader de beschikking krijgen over een adequaat pakket opsporingsbevoegdheden en zo mogelijk/nodig een dienstpistool? </vraag>
      <vraag nummer="5">Is het – ook in het licht van uw streven om bijzondere opsporingsdiensten te integreren in de reguliere politie-organisatie – uw voornemen om op termijn de in deze vragen bedoelde opsporingsambtenaren (ook) te integreren in de reguliere politie-organisatie c.q. regiokorpsen, zodat de boswachters als (hoofd)agent met algemene opsporingsbevoegdheid onderdeel kunnen worden van (een weliswaar specifieke vorm van) gebiedsgebonden politiezorg? </vraag>
      <noten afkomstig="vraag">
         <noot nummer="2"/>
         <noot nummer="1" datum="1998-09-29" bron="Volkskrant resp. NRC Handelsblad">Volkskrant resp. NRC Handelsblad, 29 september 1998</noot>
         <noot nummer="2">Zie Regeerakkoord 1998, pagina 80</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 4">In de brief van 2 april 1998 van de vorige Minister van Binnenlandse Zaken aan de voorzitter van de Tweede Kamer is het beleid inzake de toekenning van opsporingsbevoegdheid, politiebevoegdheden en de toekenning van bewapening en uitrusting uiteengezet. Dit beleid is nog steeds actueel. Het wettelijk kader bij het toekennen van opsporingsbevoegdheid wordt gevormd door het Besluit buitengewoon opsporingsambtenaar (Stb. 1994, 825, artikel 4, eerste lid en artikel 9, eerste lid). Het formele kader voor de bewapening van buitengewoon opsporingsambtenaren wordt gevormd door de Wet wapens en munitie (Stb. 1997, 292), de Regeling wapens en munitie (Stcrt. 1997, 129, artikelen 4, 5 en 6) en de circulaire wet wapens en munitie van 20 augustus 1997 (Stcrt. 1997, 180). Zoals in de brief van 2 april is aangegeven speelt bij zowel de toekenning van opsporingsbevoegdheid, politiebevoegdheden als bij de toekenning van bewapening en uitrusting het noodzaakcriterium een rol. In bijlage 1 bij de brief van 2 april is een overzicht van de te onderscheiden functies met daarin de maximale omvang van de toe te kennen opsporingsbevoegdheid, de maximaal toe te kennen politiebevoegdheden en de eventuele bewapening of uitrusting. Indien de opsporingsbevoegdheid in het hele land moet worden uitgeoefend, beslist de Minister van Justitie op grond van artikel 9, eerste lid van het Besluit buitengewoon opsporingsambtenaar respectievelijk artikel 4 van de Regeling wapens en munitie op de aanvraag tot opsporingsbevoegdheid respectievelijk een aanvraag tot bewapening. In de overige gevallen beslist de procureur-generaal in het ressort waar de opsporingsbevoegdheid moet worden uitgeoefend. Het College van procureurs-generaal heeft mij bericht dat er tot dusverre geen aanvraag is ingediend voor bewapening van boswachters te Spaarnwoude met een dienstpistool. Uit dien hoofde beschik ik niet over informatie over de feitelijke situatie. Ik acht het dan ook niet juist een algemeen oordeel te geven enkel en alleen op basis van berichten in de media. </antwoord>
      <antwoord nummer="5">Integratie van boswachters in de reguliere politie-organisaties c.q. regiokorpsen wordt niet overwogen. Ten behoeve van de taakuitoefening is er een duidelijk wettelijk onderscheid (zie de artikelen 141 en 142 van het Wetboek van Strafvordering) gemaakt tussen enerzijds functionarissen met algemene opsporingsbevoegdheid en anderzijds functionarissen met buitengewone opsporingsbevoegdheid. Laatstgenoemde functionarissen krijgen die opsporingsbevoegdheden die zij nodig hebben voor een goede uitoefening van hun functie. Veelal betreft het functies die gericht zijn op toezicht en controle op de naleving van wetten. Boswachters krijgen overeenkomstig dit beleid die bevoegdheden die nodig zijn voor een goede uitoefening van hun functie; deze is niet in hoofdzaak gericht op opsporing. Hiermee moet de boswachter de zorg voor zijn gebied kunnen dragen. Voor het toekennen van algemene opsporingsbevoegdheden zie ik dan ook geen aanleiding. </antwoord>
      <noten afkomstig="antwoord"/>
   </antwoorden>
</kvr>
