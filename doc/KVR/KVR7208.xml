<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Boxtel (D66) over de fiscale behandeling tussen psychotherapeuten zijnde psycholoog of arts. (Ingezonden 12 mei 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7208
</item>
         <item attribuut="Inhoud">Vragen over het feit dat enkele belastingdiensten BTW-heffing opleggen over de periode vóór 1 januari 1996 aan geregistreerde psychotherapeuten, niet zijnde psycholoog of arts.</item>
         <item attribuut="Rubriek">Belastingen (BTW) Gezondheidszorg (Medische beroepen)</item>
         <item attribuut="Trefwoorden">BTW Psychotherapie</item>
         <item attribuut="Vindplaats">Kamervragen met antwoord 1997-1998, nr. 1307, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Van Boxtel</persoon>
         </item>
         <item attribuut="Datum_reaktie">1998-06-04</item>
         <item attribuut="Datum_indiening">1998-05-12</item>
         <item attribuut="Document-id">KVR7208</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2673" allpagenumbers="2673 2674" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7208" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1307" onderwerp="" indiendatum="1998-05-12">
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1998-06-4">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat enkele belastingdiensten aan geregistreerde psychotherapeuten, niet zijnde psycholoog of arts, BTW-heffing opleggen over de periode vóór 1 januari 1996? </vraag>
      <vraag nummer="2" voetnoot="1">Bent u voornemens om met terugwerkende kracht een einde te maken aan de ongelijke fiscale behandelingen tussen psychotherapeuten zijnde psycholoog of arts of een andere basisdiscipline hebbende, die reeds sinds 1986 duurt? <voetnoot nummer="1"/>Zo neen, waarom niet? </vraag>
      <vraag nummer="3">Hoe kan het voorkomen dat enkele belastingdiensten wel BTW-navorderingen opleggen en andere belastingdiensten niet? </vraag>
      <vraag nummer="4">Bent u van plan om de psychotherapeuten, niet zijnde arts of psycholoog, die te maken hebben gekregen met een BTW-heffing alsnog de gelegenheid te bieden de BTW vergoed te krijgen via de AWBZ of (particuliere) ziektekostenverzekering? Zo ja, welke stappen denkt u te ondernemen? Zo neen, waarom niet? </vraag>
      <noten afkomstig="vraag">
         <noot nummer="1">Besluit van 21 december 1995, nr. VB 95/3998 (mededeling 43) waarin de diensten van geregistreerde psychotherapeuten per 1 januari 1996 zijn vrijgesteld van omzetbelasting</noot>
         <noot nummer="2" datum="1995-12-21" bron="Dit mede in het licht van de wet BIG die is ingegaan per 1 april 1998 en het genomen besluit">Dit mede in het licht van de wet BIG die is ingegaan per 1 april 1998 en het genomen besluit, 21 december 1995</noot>
      </noten>
   </vragen>
   <antwoorden aantal="2">
      <antwoord nummer="1 t/m 3">In de Zesde BTW-Richtlijn is van omzetbelasting vrijgesteld de gezondheidskundige verzorging van de mens in het kader van de uitoefening van medische en para-medische beroepen als omschreven door de betrokken Lid-Staat. Op grond hiervan kende Nederland een vrijstelling voor, voor zover hier van belang, de diensten door artsen, psychologen en beoefenaren van een beroep waarvoor regels zijn gesteld op grond van de Wet op de paramedische beroepen. Voor psychotherapeuten voor wie op grond van de Wet op de paramedische beroepen nimmer regels zijn gesteld, bracht dit mee dat hun diensten alleen van omzetbelasting waren vrijgesteld, indien zij deze diensten verrichtten als arts of psycholoog. De hiervoor bedoelde afbakening van de vrijstelling is ook in de jurisprudentie gevolgd. Ik verwijs in dit verband naar de arresten van de Hoge Raad van 13 februari 1991 en 20 december 1995. In deze arresten heeft de Hoge Raad het standpunt van de belastingdienst dat psychotherapeuten voor hun diensten geen beroep konden doen op de vrijstelling, gevolgd. Ik merk in dit verband nog op, dat door aansluiting te zoeken bij de regels die voor bepaalde beroepen vanuit de gezondheidszorg zijn gesteld, er voor de toepassing van de vrijstelling tevens aansluiting bestaat bij de maatschappelijke betekenis van deze beroepen. Gelet op het maatschappelijke verschil tussen beoefenaren van beroepen waarvoor wèl en beroepen waarvoor geen regels zijn gesteld, is een verschillende fiscale behandeling gerechtvaardigd. Op 11 november 1993 is de Wet op de beroepen in de individuele gezondheidszorg (Wel BIG) aangenomen. Deze wet voorziet in een wijziging van de omzetbelastingvrijstelling, in de zin dat bij inwerkingtreding van de Wet BIG, de omzetbelastingvrijstelling zal gelden voor de beroepen waarvoor bij of krachtens de Wet BIG regels zijn gesteld. De Wet BIG bevat, anders dan de Wet op de paramedische beroepen, wèl een regeling voor het beroep van psychotherapeut. Omdat de inwerkingtreding van de Wet BIG, althans voor psychotherapeuten, lang op zich heeft laten wachten, heb ik, mede naar aanleiding van het overleg met de vaste commissie voor Financiën van 8 juni 1995, bezien of het mogelijk is om voor de toepassing van de vrijstelling vooruit te lopen op deze inwerkingtreding. Bij besluit van 21 december 1995 heb ik goedgekeurd dat psychotherapeuten die als zodanig zijn ingeschreven in het register van VWS met ingang van 1 januari 1996, en daarmee vooruitlopend op de wettelijke regeling, de omzetbelastingvrijstelling mogen toepassen. Ik heb de Tweede Kamer hierover ingelicht bij brief van dezelfde datum. Indien de belastingdienst bij controle vaststelt dat een psychotherapeut in het verleden de door hem verschuldigde omzetbelasting niet heeft voldaan, wordt bij hem, net als bij andere ondernemers, een naheffingsaanslag opgelegd. Het beleid is er niet op gericht om in dit verband uitzonderingen te maken. Bij controle kan overigens blijken dat een psychotherapeut, niet zijnde arts of psycholoog, geen belasting behoefte af te dragen, omdat hij onder de regeling voor kleine ondernemers viel. </antwoord>
      <antwoord nummer="4">Neen, invoering van de nieuwe systematiek van de Wet BIG is geen aanleiding om beroepsbeoefenaren die volgens die systematiek vrijgesteld worden van BTW, met terugwerkende kracht te compenseren. </antwoord>
      <noten afkomstig="antwoord"/>
   </antwoorden>
</kvr>
