<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vermeij en Heijnen (beiden PvdA) aan de minister voor Wonen, Wijken en Integratie over de deplorabele situatie van klokkenluider Bos. (Ingezonden 1 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30227
</item>
         <item attribuut="Inhoud">Vragen over klokkenluider Bos, die de bouwfraude aan het licht heeft gebracht en zich momenteel zowel financieel als qua huisvesting in een deplorabele situatie bevindt. Moet de schade die hij ten gevolge van zijn handelen ondervindt niet gecompenseerd worden?</item>
         <item attribuut="Rubriek">Bouw (Algemeen) Burgerlijk recht en burgerlijk procesrecht (Verbintenissenrecht) Criminaliteit en openbare orde (Fraude)</item>
         <item attribuut="Trefwoorden">Ambtsmisdrijven Bouwnijverheid Fraude Schadevergoeding</item>
         <item attribuut="Vindplaats">Kamervragen met antwoord 2007-2008, nr. 740, Tweede Kamer</item>
         <item attribuut="Vraagnr_bij_indiening">2070803980</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Vermeij Heijnen</persoon>
         </item>
         <item attribuut="Datum_reaktie">2007-11-26</item>
         <item attribuut="Datum_indiening">2007-11-01</item>
         <item attribuut="Document-id">KVR30227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1589" allpagenumbers="1589 1590" vetnummer="2070803980" code="0708tkkvr740" lopendefooter="Tweede Kamer, vergaderjaar 2007–2008, Aanhangsel" filenaam="KVR30227" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="740" onderwerp="" indiendatum="2007-11-1">
         <vrager partij="PvdA" oorsprong="parlement">Vermeij Heijnen</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="26 november 2007), zie ook Aanhangsel Handelingen nr. 683, vergaderjaar 2007–2008">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder>de ministers van Economische Zaken en van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Deelt u de opvatting dat «klokkenluiden» een burgerplicht is? Zo neen, waarom niet? Zo ja, deelt u tevens de mening dat schade die de klokkenluider ten gevolge van zijn handelen ondervindt tenminste gecompenseerd dient te worden? </vraag>
      <vraag nummer="2">Gelden bovenstaande overwegingen niet bij uitstek voor de heer Bos, die de bouwfraude aan het licht heeft gebracht en die zich momenteel, zoals wij op grond van berichten in de media opmaken, zowel financieel als qua huisvesting in een deplorabele situatie bevindt? </vraag>
      <vraag nummer="3">Bent u van mening dat «Bouwend Nederland», de koepelorganisatie van de bouwwereld, de eerst aangewezene is om de heer Bos tenminste schadeloos te stellen? Zo neen, wijkt uw mening af van de kabinetsuitspraak uit 2005 dat werkgevers «primair een eigen verantwoordelijkheid hebben» bij een «vermoeden van misstand in de onderneming»? Zo ja, bent u bereid uw persoonlijke contacten met de voorzitter van Bouwend Nederland de heer E. Brinkman aan te wenden om voor de heer Bos een passende regeling in de vorm van een schadeloosstelling en/of een betrekking te realiseren? </vraag>
      <vraag nummer="4">Bent u van zins om, indien een poging om Bouwend Nederland zijn verantwoordelijkheid te laten nemen faalt, de instelling van een klokkenluiderfonds te heroverwegen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In algemene zin acht het kabinet het wenselijk dat burgers vermoedens van misstanden melden. Burgers geven hiermee actief invulling aan goed burgerschap. Het gaat dan om feiten of situaties waarbij een maatschappelijk belang in het geding is dan wel kan komen. Een vermoeden van een misstand veronderstelt ook een zekere mate van ernst van het feit of de situatie. Burgers kunnen deze vermoedens van misstanden door middel van een brief of e-mail of telefonisch bij het bevoegd gezag van de desbetreffende overheidsorganisatie kenbaar maken. Als het gaat om vermoedens van misdrijven kunnen burgers deze al langer anoniem melden bij het meldpunt van de Stichting Meld Misdaad Anoniem (M). Deze meldmogelijkheid is inmiddels ook opengesteld voor serieuze integriteitsschendingen door overheidsfunctionarissen. Het betreft hier een pilot die op 4 september 2007 is gestart. Mocht een zorgvuldig handelende klokkenluider schade lijden als gevolg van zijn melding – hetgeen bij anoniem melden uiteraard niet voor de hand ligt – dan kan de klokkenluider deze schade afhankelijk van zijn situatie terugvorderen op grond van de bestaande bepalingen in het arbeidsovereenkomstenrecht en of het algemeen verbintenissenrecht. </antwoord>
      <antwoord nummer="2">Het kabinet kan geen uitspraak doen over individuele situaties zoals die van de heer Bos. Wel merkt het kabinet in het algemeen op dat, indien een werknemer als gevolg van zijn melding door de werkgever zou worden benadeeld, hij zijn schade kan terugvorderen op grond van bestaande wetgeving bedoeld in de laatste alinea van het antwoord op vraag 1. </antwoord>
      <antwoord nummer="3">Het is niet aan het kabinet uitspraken te doen over individuele gevallen als deze en het kabinet ziet daarom ook geen aanleiding over dit individuele geval contact op te nemen met Bouwend Nederland. Dit staat los van de opvatting dat het primair aan de werkgever is een vermoeden van een misstand in zijn onderneming te onderzoeken, om vervolgens, indien komt vast te staan dat daarvan sprake is, hieraan een einde te maken. </antwoord>
      <antwoord nummer="4">Bij brief van 5 april 2005 hebben de Ministers van Economische Zaken, van Sociale Zaken en Werkgelegenheid en van Justitie de Tweede Kamer meegedeeld dat er onvoldoende aanleiding is voor een algemene vergoedingsregeling voor klokkenluiders of voor een klokkenluiderfonds (Kamerstukken II 2004/05, 28 244, nr. 98, blz. 8). Gelet op de bescherming die het civiele recht een (potentiële) klokkenluider biedt, is er geen noodzaak dit standpunt in heroverweging te nemen. </antwoord>
      <noten afkomstig="antwoord"/>
   </antwoorden>
</kvr>
