<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Binnenlandse Zaken en Koninkrijksrelaties over studiereizen van brandweerlieden naar het buitenland in het kader van de regionalisering van de brandweer. (Ingezonden 7 april 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31795
</item>
         <item attribuut="Inhoud">Vragen over studiereizen van brandweerlieden naar het buitenland in het kader van de regionalisering van de brandweer. De indiener vraagt aan de minister of hij het noodzakelijk vindt dat dergelijke studiereizen in het buitenland afgelegd worden en of hij van mening is dat een studiereis in Nederland een vergelijkbaar, zo niet beter studie-inzicht kan opleveren.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Inkomen en rechtspositie (Loontoeslagen)</item>
         <item attribuut="Trefwoorden">Brandweer Loontoeslagen Studeren in het buitenland</item>
         <item attribuut="Vindplaats">Kamervragen met antwoord 2007-2008, nr. 2182, Tweede Kamer</item>
         <item attribuut="Vraagnr_bij_indiening">2070816860</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2008-04-28</item>
         <item attribuut="Datum_indiening">2008-04-07</item>
         <item attribuut="Document-id">KVR31795</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4469" allpagenumbers="4469 4470" vetnummer="2070816860" code="0708tkkvr2182" lopendefooter="Tweede Kamer, vergaderjaar 2007–2008, Aanhangsel" filenaam="KVR31795" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2182" onderwerp="" indiendatum="2008-04-7">
         <vrager partij="VVD" oorsprong="parlement">Griffith</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2008-04-28">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het waar dat u met de brandweerkorpsen, dan wel de veiligheidsregio’s, aparte convenanten afsluit om te komen tot een kwaliteitsverbetering van de brandweerkorpsen in het kader van de wet op de veiligheidsregio’s? </vraag>
      <vraag nummer="2">Met welke brandweerkorpsen dan wel regio’s zijn er al convenanten hierover getekend? </vraag>
      <vraag nummer="3">Welke concrete afspraken maakt u in deze convenanten ten aanzien van de besteding van de middelen, in het bijzonder met het oog op een verdergaande regionalisering van de brandweer? Zijn deze middelen geoormerkt? Zo neen, waarom niet? </vraag>
      <vraag nummer="4">Bent u bekend met het feit dat brandweerkorpsen, met de speciaal door u voor de regionalisering van de brandweer beschikbaar gestelde middelen, studiereizen aan het buitenland afleggen? Kunt u aangeven welke korpsen in het kader van de regionalisering van de brandweer welke studiereizen, en met welk concreet leerdoel, naar het buitenland hebben afgelegd dan wel voornemens zijn deze reizen te maken? </vraag>
      <vraag nummer="5">Op grond van welke voorwaarden uit de afgesloten convenanten in het kader van de Wet Veiligheidsregio’s worden deze studiereizen gefinancierd? Zijn deze voorwaarden per gesloten convenant verschillend? </vraag>
      <vraag nummer="6">Is er een maximum vastgesteld aan het bedrag dat uitgegeven mag worden aan een buitenlandse studiereis door de vrijwillige brandweer? Kan het bedrag dat gemoeid is met de buitenlandse studiereizen onbeperkt gefinancierd worden uit het budget dat u beschikbaar hebt gesteld in het kader van de regionalisering van de brandweer? </vraag>
      <vraag nummer="7">Kunt u aangeven hoe de bedragen per convenant worden bepaald en welke ruimte er speciaal is gereserveerd voor deze studiereizen? </vraag>
      <vraag nummer="8">Zijn de resultaten die met deze buitenlandse studiereizen behaald dienen te worden, vastgelegd in de convenanten? Zo neen, welke resultaten dienen volgens u behaald te worden met deze buitenlandse reizen? </vraag>
      <vraag nummer="9">Vindt u het noodzakelijk dat dergelijke studiereizen in het buitenland afgelegd worden? Bent u van mening dat een studiereis in Nederland een vergelijkbaar, zo niet beter studie-inzicht kan opleveren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het is juist dat ik de veiligheidsregio’s de mogelijkheid bied een convenant met mij te sluiten. Met het convenant worden regio’s gestimuleerd om een belangrijke kwaliteitsverbetering in te zetten op het gebied van de rampenbestrijding alsmede om te komen tot een professioneel georganiseerde veiligheidsregio. </antwoord>
      <antwoord nummer="2">Op dit moment heb ik met vijf regio’s een convenant afgesloten, te weten: Zuid-Limburg, Haaglanden, Midden- en West-Brabant, Rotterdam-Rijnmond en Gooi en Vechtstreek. </antwoord>
      <antwoord nummer="3">Met het afsluiten van een convenant nemen de regio’s een resultaatverplichting op zich. Elk convenant is maatwerk, toegespitst op de regio. Wel worden in ieder convenant de basisvereisten crisismanagement opgenomen alsmede de eis dat de brandweer volledig wordt geregionaliseerd. Het afsluiten van een convenant gaat gepaard met een eenmalige financiële bijdrage. Deze bijdrage is bedoeld als stimulering en als zodanig lumpsum, niet taakgebonden en niet kostendekkend. Ik zal de prestaties van de veiligheidsregio’s monitoren en aan de inspectie heb ik verzocht eind 2009 na te gaan of deze regio’s de afspraken zijn nagekomen. </antwoord>
      <antwoord nummer="4 t/m 8">Besluiten met betrekking tot aanwending van middelen worden op regionaal niveau genomen en behoeven geen oordeel van de minister. Dit geldt ook voor besluiten ten aanzien van studiereizen door besturen of brandweerlieden. Ik heb vertrouwen in een goede afweging op regionaal niveau. Mijn doel is een goed functionerende brandweer en veiligheidsregio. Ik beschik niet over informatie dat brandweerkorpsen met de door u genoemde middelen naar het buitenland gaan. In de convenanten staan geen voorwaarden op grond waarvan studiereizen worden gefinancierd. De hoogte van de bedragen die gepaard gaan met het afsluiten van convenanten wordt per regio bepaald (mede op basis van de verdeelsystematiek van het Besluit doeluitkering bestrijding van rampen en zware ongevallen) en bedraagt tussen de 1,1 en 1,9 mln euro per regio. Er wordt geen deel daarvan speciaal gereserveerd voor studiereizen. Afspraken over buitenlandse studiereizen vormen geen onderdeel van de convenanten die ik met de veiligheidsregio’s afsluit. </antwoord>
      <antwoord nummer="9">Bij elke studiereis moet goed worden gekeken naar het te realiseren leerdoel, de plaats waar dit leerdoel bereikt kan worden en de kosten die daarmee gepaard gaan. Het is evident dat het per studiereis verschilt of het gewenste studie-inzicht in Nederland kan worden behaald of niet. Daarbij mag in ieder geval niet het functionele karakter van zo’n reis uit het oog verloren worden. </antwoord>
      <noten afkomstig="antwoord"/>
   </antwoorden>
</kvr>
