<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de besluitvorming rond het Geneesmiddelenvergoedingssysteem. (Ingezonden 22 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5613
</item>
         <item attribuut="Inhoud">Vragen over de besluitvorming rond bijlage 1B van het Geneesmiddelenvergoedingssysteem (GVS), met name het niet vergoeden van Entocort, een medicijn voor patiënten met de ziekte van Crohn.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1996-1997, nr. 1785, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-09-05</item>
         <item attribuut="Datum_indiening">1997-07-22</item>
         <item attribuut="Document-id">KVR5613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3653" allpagenumbers="3653 3654" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1785" onderwerp="" indiendatum="1997-07-22">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="5 september 1997) Zie Aanhangsel Handelingen 1682, vergaderjaar 1996–1997.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Hebben ambtenaren van uw ministerie recent overleg gevoerd met het WOCZ <voetnoot nummer="1"/>over de besluitvorming rond de heropening van bijlage 1B van het GVS? <voetnoot nummer="2"/>Zo ja, wat zijn de uitkomsten van dit overleg? </vraag>
      <vraag nummer="2">Is Entocort, geïndiceerd voor een groep mensen met de ziekte van Crohn, een van de geneesmiddelen die niet vergoed worden? </vraag>
      <vraag nummer="3">Klopt het dat in omringende landen Entocort wel wordt vergoed en dat circa 16% van de patiënten met de ziekte van Crohn veel baat hebben bij dit middel? </vraag>
      <vraag nummer="4">Is voor de groep mensen met de ziekte van Crohn die veel bijwerkingen ondervinden van Prednison, Entocort een goede oplossing omdat het in tegenstelling tot Prednison geen systemische werking heeft? </vraag>
      <vraag nummer="5">Bent u ervan op de hoogte dat de ene zorgverzekeraar het middel wel vergoedt en de andere zorgverzekeraar niet? Zo ja, welke zorgverzekeraars vergoeden het middel wel en waarom en hoeveel zijn dat er? </vraag>
      <vraag nummer="6">Bent u van mening dat, nu de producent Astra Entocort op de markt heeft gebracht voor wie het kan betalen of voor wie de verzekering bereid blijkt het middel te vergoeden, een onaanvaardbare tweedeling ontstaat? </vraag>
      <vraag nummer="7" voetnoot="3">Bent u van plan opname van Entocort in het GVS te heroverwegen? Zo nee, waarom niet? Zo ja, bieden uw nieuwe voorstellen – verruiming GVS-criteria bijlage 1A of beperkte toelating van middelen op bijlage 1B – mogelijkheden voor vergoeding van Entocort? <voetnoot nummer="3"/>
      </vraag>
      <vraag nummer="8">Verwacht u dat de industrie zal investeren in het door u gevraagde kosten-effectiviteitsonderzoek, zeker waar het middelen betreft zoals Entocort waar op de Nederlandse markt maar een zeer beperkte groep gebruikers van zal zijn? </vraag>
      <noten afkomstig="vraag">
         <noot nummer="1">WOCZ = Werkverband Org. van Chronisch Zieken</noot>
         <noot nummer="2">GVS = Geneesmiddelen Vergoedingssysteem</noot>
         <noot nummer="3">Brief minister VWS aan de Voorzitter van de Tweede Kamer van 25 juni 1997 (Kamerstuk 25 000 XVI, nr. 71)</noot>
      </noten>
   </vragen>
   <antwoorden aantal="6">
      <antwoord nummer="1">Op 2 juli jl. is een delegatie van de Nederlandse Patiënten/Consumenten Federatie (NP/CF) en het Werkverband Organisaties Chronisch Zieken (WOCZ) op mijn uitnodiging ter ministerie komen praten over de klacht die NP/CF en WOCZ gezamenlijk wilden indienen bij de Ombudsman over mijn besluitvorming rond de ruimere opname van geneesmiddelen op bijlage 1B van de Regeling farmaceutische hulp 1996. In dit gesprek is de problematiek rond de vergoeding van nieuwe geneesmiddelen besproken en is een toelichting gegeven op mijn brief aan de Tweede Kamer van 25 juni jl. over mijn voorgenomen beleid met betrekking tot de toelating van nieuwe geneesmiddelen tot het extramurale pakket. Dit gesprek was voor de NP/CF en het WOCZ geen aanleiding hun klacht te herzien. De klacht is op 9 juli ingediend bij de Ombudsman. </antwoord>
      <antwoord nummer="2">Ja, het middel budesonide capsule (Entocort) is vanwege de beperkte toelating tot bijlage 1B van de Regeling farmaceutische hulp 1996 niet opgenomen en wordt daarom niet vergoed. </antwoord>
      <antwoord nummer="3 en 4">Entocort is, voor zover ik over de meest recente informatie beschik, in België, Frankrijk en Spanje (nog) niet in de handel. Het middel is in Engeland wel op de markt en wordt daar vergoed. In Finland is het op de markt maar wordt het niet vergoed. In Zweden, Denemarken en Duitsland is het op de markt en wordt het gedeeltelijk vergoed. In mijn brief van 11 juli jl. heb ik aan de Ziekenfondsraad gevraagd zijn beoordeling van de geneesmiddelen die thans door de beperkte toelating niet zijn opgenomen (waaronder budesonide capsules), voort te zetten. In hoeverre budesonide capsules voor een bepaalde groep mensen met de ziekte van Crohn een therapeutische meerwaarde heeft, zal uit deze beoordeling moeten blijken. Overigens kan budesonide net zo min als de andere geneesmiddelen die gebruikt worden bij de ziekte van Crohn deze ziekte genezen. De werking bestaat uit het onderdrukken van de symptomen in de acute fase van de ziekte en het verlengen van het klachtenvrije interval. </antwoord>
      <antwoord nummer="5">Ja. Het middel is niet opgenomen in het ziekenfonds- en standaardpakket. Particuliere zorgverzekeraars volgen wat betreft de vergoeding van geneesmiddelen in het algemeen het ziekenfonds- en standaardpakket. In beginsel zijn de geneesmiddelenpakketten van de ziektekostenverzekeringen daarmee voor iedereen gelijk. Particuliere ziektekostenverzekeraars zijn echter vrij om in bepaalde gevallen toch tot vergoeding over te gaan. Voor ziekenfondsen is er de mogelijkheid om verzekerden aanvullende verzekeringen aan te bieden, waarvoor uiteraard een aparte premie moet worden betaald. In die gevallen zullen de pakketten dus wel van elkaar verschillen en kan het voorkomen dat de ene zorgverzekeraar budesonide capsules wel vergoedt en de andere zorgverzekeraar niet. Het is mij niet bekend hoeveel en welke zorgverzekeraars budesonide capsules vergoeden. </antwoord>
      <antwoord nummer="6">Nee, er zijn immers, zoals in antwoord twee is aangegeven, voor de behandeling van Morbus Crohn al andere geneesmiddelen in het pakket opgenomen. </antwoord>
      <antwoord nummer="7 en 8">Zoals eerder opgemerkt heb ik de Ziekenfondsraad gevraagd zijn beoordeling van nieuwe geneesmiddelen die op grond van de GVS-criteria niet konden worden opgenomen op een van de bijlagen van de Regeling farmaceutische hulp 1996, volgens de methodiek zoals beschreven in mijn brief aan de Tweede Kamer van 25 juni jl., voort te zetten. Daarbij wordt gekeken naar de therapeutische waarde van een geneesmiddelen en de kostenconsequenties voor de sociale verzekering. De mogelijkheid tot vergoeding van budesonide capsules sluit ik op voorhand niet uit, maar zal afhangen van het oordeel van de Ziekenfondsraad en vervolgens van mijn budgettaire ruimte. Kosten-effectiviteitsonderzoek als onderbouwing van een verzoek tot opname in het pakket zal met name van belang zijn bij geneesmiddelen die veel geld gaan kosten, hetzij door een hoge prijs, hetzij door een groot volume. De industrie investeert ook nu al in kosten-effectiviteitsonderzoek. Ik verwacht dat zij dit ook in de toekomst zal blijven doen, in het bijzonder wanneer dit opname in het pakket kan bespoedigen. </antwoord>
      <noten afkomstig="antwoord"/>
   </antwoorden>
</kvr>
