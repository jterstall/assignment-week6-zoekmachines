<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over verstandelijk gehandicapte schoolverlaters. (Ingezonden 22 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9155
</item>
         <item attribuut="Inhoud">Betreft het tekort aan plaatsen op de dagopvang voor schoolverlaters van ZMLK-scholen.</item>
         <item attribuut="Rubriek">Speciaal onderwijs (Leerlingen) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Schoolverlaters Speciaal onderwijs</item>
         <item attribuut="Vindplaats">Kamervragen met antwoord 1998-1999, nr. 1180, Tweede Kamer</item>
         <item attribuut="Vraagnr_bij_indiening">2989909980</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-04-15</item>
         <item attribuut="Datum_indiening">1999-03-22</item>
         <item attribuut="Document-id">KVR9155</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2417" allpagenumbers="2417 2418" vetnummer="2989909980" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9155" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1180" onderwerp="" indiendatum="1999-03-22">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-15">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de alarmerende brieven van de ZMLK-scholen uit Almelo en Gouda over het grote tekort aan plaatsen op de dagopvang waardoor veel schoolverlaters thuis komen te zitten zonder uitzicht op een plaats in een dagcentrum? Zijn u ook de noodkreten om hulp van veel ouders en de vele adhesiebetuigingen van betrokken instanties bekend? </vraag>
      <vraag nummer="2">Kunt u inzicht geven in de situatie van verstandelijk gehandicapte schoolverlaters in de rest van het land? </vraag>
      <vraag nummer="3">Erkent u dat het achterwege blijven van dagopvang voor deze kinderen betekent dat de aangeleerde vaardigheden verloren gaan, vereenzaming en verveling optreden met grote kans op ontstaan of verergering van gedragsproblemen? </vraag>
      <vraag nummer="4">Erkent u dat veel ouders niet in staat zullen zijn de professionele begeleiding te geven die deze kinderen nodig hebben, dat het voor de betreffende gezinnen een zware belasting kan zijn en dat in sommige gevallen een van de ouders zijn/haar baan zal moeten opzeggen? </vraag>
      <vraag nummer="5">Vindt u het aanvaardbaar dat deze kinderen aan hun lot worden overgelaten? Zo neen, bent u bereid meer middelen beschikbaar te stellen voor uitbreiding van dagopvang voor deze kinderen, zonder dat dit ten koste gaat van de overige zorg? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ik heb brieven ontvangen van ouders van verstandelijk gehandicapte schoolverlaters i.c. de dr. Herderschéeschool (ZMLK) en de Stichting Dagcentra voor Verstandelijk gehandicapten te Almelo, alsmede van de Ouderraad van de School voor zeer moeilijk lerende kinderen te Gouda. Ik heb kennisgenomen van de noodkreten om hulp en de adhesiebetuigingen. </antwoord>
      <antwoord nummer="2">Nee, van de groep licht verstandelijk gehandicapte schoolverlaters zijn geen landelijke gegevens beschikbaar. Uit de landelijke ZRS wachtlijstregistratie kunnen wel een aantal indicaties worden afgeleid. Er staan in de verstandelijk gehandicaptenzorg 3847 cliënten op de wachtlijst voor een vorm van dagbesteding. Bekend is hoeveel cliënten vanuit een ZMLK-school hiervan op de wachtlijst staan voor dagbesteding (zie onderstaande tabel). ZRS aantal urgent wachtenden, huidige dagbesteding vso-zmlk Zorgproduct Aantal urgent wachten- den E1: Dagbesteding met accent op eenvoudige activiteiten 13 E2: Dagbesteding met accent op ontwikkelingsgerichte activiteiten 10 E3: Dagbesteding met accent op vormende activiteiten 107 E4: Dagbesteding arbeids- matige activiteiten 126 E5: Dagbesteding gericht op arbeidsinpassing 10 Totaal 266 </antwoord>
      <antwoord nummer="3">Ik vind het niet verantwoord om hierop in generale zin een antwoord te geven, al acht ik de opgesomde risico’s zeker aanwezig. De mate waarin dat gebeurt is mede afhankelijk van de persoonlijkheid van de jongere zelf, alsmede de wijze waarop het sociale netwerk van de betrokkene met de situatie omgaat. Overigens wijs ik er op dat er voor ZMLK-schoolverlaters in principe meer mogelijkheden zijn tot een zinvolle dagbesteding dan het bezoek aan een dagcentrum voor verstandelijk gehandicapten alleen. Ik verwijs hiertoe naar mijn antwoord op vraag 5. </antwoord>
      <antwoord nummer="4">In het algemeen gesproken, acht ik mijzelf niet in de positie om een oordeel uit te spreken over de capaciteiten van ouders om hun kind die begeleiding te geven die deze kinderen nodig hebben. Ik kan mij wel voorstellen dat het voor de betreffende gezinnen een belasting kan zijn, met als uiterste consequentie dat een van de ouders zijn/haar baan moet opzeggen. </antwoord>
      <antwoord nummer="5">In het algemeen wil ik opmerken dat het op dit moment ontbreken van dagopvang niet automatisch tot gevolg hoeft te hebben dat kinderen aan hun lot worden overgelaten. Wel vind ik dat schoolverlaters een vorm van gestructureerde dagbesteding moeten hebben. Daarbij is uitbreiding van dagopvang vanuit een door de AWBZ gefinancierd dagcentrum één mogelijkheid. Deze mogelijkheid komt overigens pas aan de orde, als het advies van de indicatiecommissie Wet sociale werkvoorziening uitwijst dat betrokkene niet tot de doelgroep van de sociale werkvoorziening behoort. M.a.w. als het gaat om vormen van gestructureerde dagbesteding moet niet alleen maar worden gedacht aan uitbreiding van de AWBZ-gefinancierde dagopvang in dagcentra, maar ook aan arbeidsintegratie. Genoemd kunnen worden de arbeidsmogelijkheden in het kader van de Wet Sociale werkvoorziening (WSW) en de Wet op de reïntegratie arbeidsgehandicapten (WREA). In de Najaarsakkoorden Meerjarenafspraken Gehandicaptenzorg hebben de partijen bij het akkoord (Vereniging Gehandicaptenzorg Nederland, Somma, Federatie van Ouderverenigingen, Gehandicaptenraad en het Ministerie van VWS) de afspraak gemaakt dat nagegaan wordt hoe de WSW en de wet REA beter benut kunnen worden voor mensen met een handicap. Voor het jaar 1999 is in het kader van genoemde Meerjarenafspraken niet voorzien in uitbreiding van dagopvang voor deze categorie schoolverlaters. Voor het jaar 2000 komt eventuele uitbreiding van deze dagopvang aan de orde bij het overleg met de genoemde partijen in het kader van de verdere invulling van de meerjarenafspraken over de voor het genoemde jaar te stellen beleidsprioriteiten. </antwoord>
      <noten afkomstig="antwoord"/>
   </antwoorden>
</kvr>
