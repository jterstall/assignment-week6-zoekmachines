<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over vuurwerk. (Ingezonden 15 januari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27159
</item>
         <item attribuut="Inhoud">Vragen naar de omvang van de schade en het aantal gewonden als gevolg van het afsteken van vuurwerk tijdens en rond de afgelopen jaarwisseling. Indiener wil weten hoeveel schadelijke stoffen er zijn vrijgekomen bij het afsteken van vuurwerk en of dit een stijging betekent ten opzichte van voorgaande jaren, in verband met het vrijgeven van de verkoop van zwaarder vuurwerk. Is er door consumenten minder (illegaal) vuurwerk in het buitenland gekocht en hoeveel klachten wegens geluidhinder zijn er geweest?</item>
         <item attribuut="Rubriek">Handel en economie (Import) Milieu (Geluidhinder) Milieu (Gevaarlijke stoffen)</item>
         <item attribuut="Trefwoorden">Geluidhinder Gevaarlijke stoffen Import Vuurwerk</item>
         <item attribuut="Vindplaats">Kamervragen met antwoord 2006-2007, nr. 679, Tweede Kamer</item>
         <item attribuut="Vraagnr_bij_indiening">2060705490</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-01-23</item>
         <item attribuut="Datum_indiening">2007-01-15</item>
         <item attribuut="Document-id">KVR27159</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1459" allpagenumbers="1459 1460" vetnummer="2060705490" code="0607tkkvr679" lopendefooter="Tweede Kamer, vergaderjaar 2006–2007, Aanhangsel" filenaam="KVR27159" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="679" onderwerp="" indiendatum="2007-01-15">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-01-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kunt u het aangeven hoeveel schade er is aangericht en hoeveel gewonden er zijn gevallen als gevolg van het afsteken van vuurwerk tijdens en rond de afgelopen jaarwisseling? Zo ja, kunt u daarbij aangeven hoe de schade en het aantal gewonden zich verhouden tot voorgaande jaren? Zo neen, waarom niet? </vraag>
      <vraag nummer="2">Hoeveel schadelijke stoffen zijn dit jaar naar uw inschatting vrijgekomen bij het afsteken van vuurwerk? Kunt u aangeven of er in vergelijking met voorgaande jaren dit jaar minder of meer schadelijke stoffen zijn vrijgekomen bij het afsteken van vuurwerk? </vraag>
      <vraag nummer="3">Is de situatie bij de afgelopen jaarwisseling in vergelijking met voorgaande jaren veiliger geworden? Kunt u in uw antwoord het legaal verstrekken van zwaarder vuurwerk betrekken? </vraag>
      <vraag nummer="4">Hoeveel zwaarder vuurwerk is dit jaar legaal verkocht? Hoe verhoudt dit zich ten opzichte van de geschatte illegale invoer uit België in voorgaande jaren? </vraag>
      <vraag nummer="5">Hoeveel illegale import van vuurwerk is dit jaar onderschept? Is het aandeel zwaarder vuurwerk daarin ten opzichte van voorgaande jaren vermeerderd of verminderd? </vraag>
      <vraag nummer="6">Kunt u een inschatting geven hoeveel zwaarder vuurwerk dit jaar door consumenten in het buitenland (illegaal) is ingekocht? Is dit minder ten opzichte van voorgaande jaren? Zo ja, is er een aantoonbaar verband met legale verkoop van zwaarder vuurwerk in Nederland? </vraag>
      <vraag nummer="7">Hoeveel klachten zijn er dit jaar gemeld over geluidshinder door vuurwerk? Zijn er dit jaar meer of minder klachten over geluidsoverlast ten opzichte van voorgaande jaren gemeld? Zo ja, kunt u daarbij aangeven of de geluidsoverlast ernstiger is geworden door de legale verkoop van zwaarder vuurwerk? </vraag>
      <vraag nummer="8">Zijn er metingen verricht naar geluidshinder door het afsteken van vuurwerk? Zo ja, kan de Kamer inzicht krijgen in de meetresultaten? </vraag>
      <vraag nummer="9">Wat zijn resultaten betreffende bereik en bewustwording van de voorlichtingscampagne over vuurwerk van de afgelopen jaarwisseling? Hoe verhouden deze resultaten zich ten opzichte van de voorlichtingscampagnes van voorgaande jaren? Wat zijn uw conclusies over deze resultaten? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De letselcijfers zijn op 22 januari 2007 door de Stichting Consument en Veiligheid naar buiten gebracht. Uit de gegevens blijkt dat deze jaarwisseling 960 personen bij Spoedeisende Hulp zijn behandeld voor letsel als gevolg van vuurwerk. Dit terwijl juist sinds 1998–1999 een daling van 1250 naar 660 gevallen was opgetreden; er is dus helaas sprake van een stijging van 46 procent t.o.v. vorig jaar. Gegevens over aangerichte materiële schade worden door mij niet verzameld, doch op grond van uitlatingen van een aantal burgemeesters en korpschefs bestaat de indicatie dat er dit jaar meer materiële schade en overlast is veroorzaakt. </antwoord>
      <antwoord nummer="2" voetnoot="3 3 3 3 3">Het RIVM beheert een netwerk aan meetstations waar onder meer fijn stof (PM 10 ) wordt gemeten. Bij het afsteken van vuurwerk levert fijn stof veruit de belangrijkste bijdrage aan de luchtverontreiniging. De automatische meetstations verzamelen uurgemiddelde concentraties, uitgedrukt in microgram per kubieke meter. De daggemiddelde concentratie die maximaal 35 maal per jaar overschreden mag worden, bedraagt 50 ug/m <voetnoot nummer="3"/>. De maximale uurgemiddelde concentratie in stedelijk gebied rond de jaarwisseling in de voorgaande jaren was gemiddeld over alle de stedelijke meetstations: – 2003/2004: 690 ug/m <voetnoot nummer="3"/>– 2004/2005: 1100 ug/m <voetnoot nummer="3"/>– 2005/2006: 620 ug/m <voetnoot nummer="3"/>Als gevolg van het vuurwerk werd die jaren op veel plaatsen op 1 januari de daggemiddelde concentratie van 50 ug/m <voetnoot nummer="3"/>overschreden. Uit deze immissiecijfers kunnen echter geen emissiecijfers worden afgeleid. De resultaten van de diverse meetstations van de afgelopen jaarwisseling zijn op dit moment nog in bewerking. De verwachting is dat deze gegevens eind februari 2007 beschikbaar komen. </antwoord>
      <antwoord nummer="3">Uit de cijfers van de Stichting Consument en Veiligheid blijkt dat tijdens de laatste jaarwisseling meer gevallen van letsel als gevolg van vuurwerk zijn gemeld. Zie ook mijn antwoord op vraag 1. Een rechtstreeks verband hiermee met het «zwaardere» legale vuurwerk zou mijns inziens onverwacht zijn. Het aanbod aan typen vuurwerk is in 2006 uitgebreid door een wijziging van de Regeling nadere eisen aan vuurwerk (RNEV). Het toegestane «zwaardere» consumentenvuurwerk betreft: de Ratelband («Chinese Rol») en de zogenoemde cakebox. Bij de genoemde wijziging van de RNEV zijn de eisen aan de hoeveelheid kruit in rotjes en vuurpijlen niet gewijzigd, zodat ten aanzien van deze vuurwerkartikelen geen verruiming heeft plaatsgevonden. Voor het maximale geluidniveau van al het (knal)vuurwerk geldt nog steeds de randvoorwaarde dat er niet meer dan 5% kans op gehoorbeschadiging mag optreden. De Vliegende brigade Vuurwerk heeft bij de controle van de vuurwerkartikelen dit jaar ook naar de nieuw toegestane artikelen gekeken en daarbij geen enkel nieuw artikel afgekeurd. Op grond van een en ander mag verwacht worden dat dit nieuw toegestane consumentenvuurwerk geen aanleiding geeft tot extra onveiligheid. Dit is in lijn met de constatering van de Stichting Consument en Veiligheid die in haar persbericht stelt dat de meeste vuurwerkongevallen niet ontstaan doordat het vuurwerk illegaal of onveilig is, maar omdat mensen bij het afsteken in de fout gaan. In mijn brief aan de Kamer van 22 januari 2007 met kenmerk EV/2007.006336 ben ik reeds nader op deze problematiek ingegaan. </antwoord>
      <antwoord nummer="4">Omzetcijfers van de branche zijn mij niet bekend. Een schatting van een importeur komt uit op 10% meer omzet over alle artikelen. Een onderscheid naar soorten artikelen is niet beschikbaar. Over de import van illegaal vuurwerk zijn logischerwijs geen gegevens beschikbaar. Zie verder mijn antwoord op vraag 5. </antwoord>
      <antwoord nummer="5">Dit jaar is ruim 150.000 kg illegaal vuurwerk in beslag genomen. Dit is een stijging van bijna 33% ten opzichte van vorig jaar. Circa 30 procent van het in beslag genomen vuurwerk bestond uit gevaarlijk vuurwerk, zoals lawinepijlen, nitraat crackers en Chinese vlinders. Dat percentage lag vorig jaar op 5%. </antwoord>
      <antwoord nummer="6">Van vuurwerk dat door consumenten in het buitenland wordt gekocht, zijn geen gegevens beschikbaar. Er is dus geen inzicht in de omvang daarvan. Voor de cijfers van het in beslag genomen vuurwerk verwijs ik naar mijn antwoord op vraag 5. </antwoord>
      <antwoord nummer="7">Er zijn hierover geen landelijke cijfers beschikbaar. In de afgelopen weken hebben 11 burgers mij over de door hen ondervonden overlast tijdens de jaarwisseling benaderd. Een vergelijking met de vorige jaarwisseling kan, wegens het ontbreken van de daarvoor nodige informatie, niet gemaakt worden. Daardoor valt er ook geen conclusie te trekken over een mogelijke toename van de geluidsoverlast specifiek door het nieuwe vuurwerk. Zoals ik in mijn antwoord op vraag 3 heb aangegeven, geldt ook voor het geluidniveau van het legale «zwaardere» vuurwerk hetzelfde uitgangspunt als voor al het andere (knal)vuurwerk: niet meer dan 5% kans op gehoorbeschadiging. </antwoord>
      <antwoord nummer="8">Tijdens de jaarwisseling zijn geen geluidsmetingen verricht. </antwoord>
      <antwoord nummer="9">De vuurwerkcampagne wordt verzorgd door de Stichting Consument en Veiligheid met financiële steun van VROM. De Stichting Consument en Veiligheid laat, zoals ieder jaar, kort na de campagneperiode onderzoek doen naar de effectiviteit en het bereik van de campagne. De SCV heeft aangegeven dat deze cijfers eind februari 2007 verwacht worden. De resultaten zullen worden betrokken bij de evaluatie van het Vuurwerkbesluit. </antwoord>
      <noten afkomstig="antwoord"/>
   </antwoorden>
</kvr>
