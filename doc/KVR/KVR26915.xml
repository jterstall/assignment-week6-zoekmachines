<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de ministers van Binnenlandse Zaken en Koninkrijksrelaties en van Buitenlandse Zaken over demonstraties van Nederlandse Falun Gong beoefenaars (Ingezonden 2 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26915
</item>
         <item attribuut="Inhoud">Vragen over verhindering door de politie van een demonstratie van Falun Gong-aanhangers, mogelijk op aandrang van de Chines ambassade.</item>
         <item attribuut="Rubriek">Cultuur en taal (Overig) Staats- en bestuursrecht (Grondrechten)</item>
         <item attribuut="Trefwoorden">Belangenorganisaties China Levensbeschouwingen Mensenrechten</item>
         <item attribuut="Vindplaats">Kamervragen met antwoord 2006-2007, nr. 459, Tweede Kamer</item>
         <item attribuut="Vraagnr_bij_indiening">2060702410</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2006-12-13</item>
         <item attribuut="Datum_indiening">2006-11-02</item>
         <item attribuut="Document-id">KVR26915</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="991" allpagenumbers="991 992" vetnummer="2060702410" code="0607tkkvr459" lopendefooter="Tweede Kamer, vergaderjaar 2006–2007, Aanhangsel" filenaam="KVR26915" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="459" onderwerp="" indiendatum="2006-11-2">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de ministers van Binnenlandse Zaken en Koninkrijksrelaties en van Buitenlandse Zaken</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van het feit dat de afgelopen zes weken iedere zondag een demonstratie plaatsvond van Nederlandse Falun Gong beoefenaars bij het Vredespaleis in Den Haag? Bent u op de hoogte van het feit dat op, 29 oktober 2006, toen de Falun Gong beoefenaars voor de zesde zondag op rij hun fotoborden plaatsten op de stoep aan de zijkant van het Vredespaleis, de politie hen verzocht te stoppen met hun activiteit? </vraag>
      <vraag nummer="2">Is het waar dat het de Falun Gong beoefenaars de vijf weken voor zondag 29 oktober 2006 na overleg met de politie in Den Haag was toegestaan te demonstreren voor het Vredespaleis, met het oog op een te verlenen vergunning die op 1 november 2006 ingaat? </vraag>
      <vraag nummer="3">Kunt u bevestigen dat op de desbetreffende zondag de Ambassade van de Volksrepubliek China contact heeft gehad met Nederlandse autoriteiten over de activiteiten van de Falun Gong aanhangers op die dag? </vraag>
      <vraag nummer="4">Kunt u ontkennen dat de Ambassade van de Volksrepubliek China op Nederlandse autoriteiten druk heeft uitgeoefend om de activiteiten van de Falun Gong aanhangers op deze dag te beëindigen? Zo ja, wat is uw oordeel hierover? Zo neen, wat was voor de politie de reden om de demonstratie van de Falun Gong aanhangers te beëindigen? </vraag>
      <vraag nummer="5">Hoe beoordeelt u de behandeling van Falun Gong aanhangers in de Volksrepubliek China door de Chinese autoriteiten? </vraag>
      <vraag nummer="6">Deelt u de mening dat het Vredespaleis in Den Haag een goede plek is om op een vreedzame manier te demonstreren tegen mensenrechtenschendingen door de Chinese autoriteiten aangezien het Vredespaleis een toeristische trekpleister is voor vele Chinese toeristen en dat dergelijke initiatieven zoveel mogelijk de ruimte moeten krijgen? </vraag>
      <vraag nummer="7">Deelt u de mening dat het niet zo kan zijn dat vertegenwoordigers van regeringen die in eigen land de mensenrechten schenden door middel van druk op Nederlandse autoriteiten ook in Nederland beperkingen opleggen aan de vrijheid van godsdienst en de vrijheid van meningsuiting? Welke instructies heeft de Haagse politie in dezen? </vraag>
      <vraag nummer="8">Is het waar dat de Falun Gong beoefenaars iedere maand opnieuw een vergunning moeten aanvragen voor demonstraties op zondag? Zo ja, zorgt dat niet voor onnodige administratieve lasten? Deelt u de mening dat een vergunning voor dergelijke demonstraties beter voor een jaar verleend kan worden, waarbij deze vergunning bij het uitblijven van overtredingen door de demonstranten na een jaar automatisch verlengd wordt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1, 2 en 8">Demonstreren is in Nederland niet vergunningsplichtig. Wel is het verplicht om demonstraties enkele dagen van te voren aan te melden bij de burgemeester. Deze termijn kan per gemeente verschillen en bedraagt in Den Haag vier dagen. Het stelt de burgemeester in staat om de eventueel noodzakelijke voorbereidingen te treffen en in voldoende begeleiding te voorzien. Het voorkomt dat organisatoren van verschillende – mogelijk conflicterende – demonstraties op hetzelfde tijdstip dezelfde plek claimen om te demonstreren. Daarnaast kan de samenloop met in de stad plaatsvindende evenementen worden afgestemd. De burgemeester beziet gedurende de eerder genoemde termijn van vier dagen of uit het oogpunt van openbare orde, verkeer of gezondheid noodzakelijk is om beperkende voorwaarden te stellen of – in het uiterste geval – de demonstratie te verbieden. De Falun Gong beweging kent diverse groeperingen die afzonderlijk van elkaar regelmatig in Den Haag demonstreren. De verschillende groeperingen houden hun demonstraties op wisselende locaties en tijdstippen en melden hun demonstraties ook afzonderlijk aan. De burgemeester heeft mij laten weten dat de Falun Gong een demonstratie had aangemeld voor zondagmiddag 29 oktober 2006 bij het Vredespaleis. Zondagochtend verscheen een andere groepering van de Falun Gong bij het Vredespaleis. Deze demonstratie was niet aangemeld. Het houden van een demonstratie zonder deze vooraf aan te melden is wettelijk verboden. De politie heeft daarop de demonstranten weggestuurd. </antwoord>
      <antwoord nummer="3, 4 en 7">Er heeft, voor zover mij bekend, geen contact plaatsgevonden tussen de ambassade van de Volksrepubliek China enerzijds en de Politie Haaglanden, de burgemeester van Den Haag, het Ministerie van Binnenlandse Zaken en Koninkrijksrelaties of het Ministerie van Buitenlandse Zaken anderzijds over de activiteiten van de Falun Gong op 29 oktober 2006. De reden dat de politie de demonstratie heeft beëindigd was enkel gelegen in het feit dat de demonstratie niet was aangemeld. </antwoord>
      <antwoord nummer="5">De regering is bezorgd over berichtgeving inzake de behandeling van Falun Gong-beoefenaars door de Chinese autoriteiten. De berichten daarover zijn overigens niet nieuw. Het is de Nederlandse regering bekend dat de mensenrechten van Falun Gong-beoefenaars in China regelmatig worden geschonden. De Chinese overheid beschouwt Falun Gong als een gevaarlijke religieuze sekte. Zoals aangegeven door de Minister van Buitenlandse Zaken in reactie op vragen van het lid Herben over dit onderwerp (Kamerstuk 2005–2006, nr. 1273), is onafhankelijke verificatie van berichtgeving over de situatie van de Falun Gong-beoefenaars lastig of zelfs nagenoeg onmogelijk, daar Chinese autoriteiten niet open staan voor onderzoek door derden. De Nederlandse regering stelt regelmatig de mensenrechtensituatie in China, waaronder de positie van Falun Gong-beoefenaars, in zowel bilateraal- als in EU-verband aan de orde. Tijdens het meest recente werkbezoek van de Nederlandse Mensenrechtenambassadeur aan China van 5 tot 7 december 2005 is niet alleen de algemene mensenrechtensituatie besproken, maar heeft hij bij de Chinese autoriteiten nadrukkelijk aandacht gevraagd voor de bejegening van mensen die hun geloof beoefenen. Bij de dialoog met China zijn voor Nederland en de EU vrijheid van religie en vrijheid van meningsuiting belangrijke aandachtspunten. In dat kader wordt ook steeds in EU-verband, waar dit relevant is, aandacht gevraagd voor schendingen van de rechten van Falun Gong-beoefenaars. Tijdens de EU-China mensenrechtendialoog op 25 en 26 mei 2006, alsook op 19 oktober 2006, is de kwestie Falun Gong aan de orde gesteld. </antwoord>
      <antwoord nummer="6">De vrijheid van meningsuiting is niet plaatsgebonden. Zolang demonstraties tijdig worden aangekondigd en de openbare orde niet verstoren, kunnen zij doorgang vinden. </antwoord>
      <noten afkomstig="antwoord"/>
   </antwoorden>
</kvr>
