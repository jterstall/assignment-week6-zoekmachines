<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over de wetgeving in Slowakije en Roemenië. (Ingezonden 1 oktober 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3814
</item>
         <item attribuut="Inhoud">Betreft het verbod in Slowakije tot het spelen van buitenlandse volksliederen, en aanvaarding door het Roemeense parlement van artikel 2000 Wetboek van Strafrecht, voor het strafbaar blijven van homosexualiteit.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Homoseksuelen Mensenrechten Roemenië Slowakije</item>
         <item attribuut="Vindplaats">Kamervragen met antwoord 1996-1997, nr. 148, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1996-10-18</item>
         <item attribuut="Datum_indiening">1996-10-01</item>
         <item attribuut="Document-id">KVR3814</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="303" allpagenumbers="303 304" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="148" onderwerp="" indiendatum="1996-10-1">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1996-10-18">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de door de Slowaakse parlement aanvaarde wet, die het spelen van buitenlandse volksliederen in Slowakije per 1 oktober 1996 a.s. verbiedt tenzij er een officie¨le vertegenwoordiger van het betreffende land bij aanwezig is? Bestaat een dergelijke wetgeving ook in andere landen? Zo ja, welke? Deelt u de mening, dat deze wetgeving primair gericht is tegen de minderheden in Slowakije? </vraag>
      <vraag nummer="2">Hebt u tevens kennisgenomen van de kritiek van Hongaarse zijde (regering en parlement) op deze Slowaakse wet? Deelt u de van Hongaarse zijde geuite mening, dat deze wet in strijd is met het Hongaars-Slowaaks Verdrag van 1995? </vraag>
      <vraag nummer="3">Wat is uw oordeel over deze wetgeving? Bent u bereid uw eventuele ongenoegen, zo mogelijk in overleg met uw EU-collega’s, hierover aan uw Slowaakse ambtgenoot over te brengen? </vraag>
      <vraag nummer="4">Hebt u tevens kennisgenomen van het feit, dat het Roemeense parlement onlangs, door aanvaarding van artikel 200 van het Wetboek van Strafrecht, voor het strafbaar blijven van homosexualiteit heeft gestemd? Wat is uw oordeel daarover? Bent u bereid uw eventuele ongenoegen hierover, zo mogelijk in overleg met uw EU-collega’s, aan uw Roemeense ambtgenoot over te brengen? </vraag>
      <vraag nummer="5">Deelt u de mening, dat voornoemde Slowaakse en Roemeense wetgeving daar waar het gaat om het voldoen van deze landen aan de criteria zoals door de EU in 1993 te Kopenhagen geformuleerd betreffende de ontwikkeling van de rechtsstaat, mensenrechten en bejegening van minderheden, een negatieve werking heeft? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 t/m 3">Uit de betrokken tekst heb ik niet kunnen opmaken dat sprake is van een verbod als in deze vraag verondersteld. In het desbetreffende artikel wordt slechts gepreciseerd bij welke gelegenheden het spelen van buitenlandse volksliederen kan plaatsvinden. Overigens wil ik niet onvermeld laten dat thans nog door de Slowaakse bevoegde instanties wordt onderzocht of de wetgeving in kwestie al dan niet ongrondwettelijk is. Mocht dit laatste het geval zijn, dan zal volgens de geldende procedure het Staatshoofd de wet terugverwijzen naar het Parlement. Of in andere landen vergelijkbare wet- of regelgeving bestaat, is mij op dit ogenblik niet bekend, doch zulks is mijns inziens in dit verband ook niet relevant. De mening dat de wetgeving primair zou zijn gericht tegen de minderheden in Slowakije, kan ik niet delen. Kritiek van Hongaarse zijde op genoemde Slowaakse wetgeving is mij bekend. Voorzover ik weet, verschillen de verdragspartijen op onderdelen van mening over de interpretatie van het verdrag. Uitspraken over eventuele strijdigheid van de onderhavige wetgeving met het Hongaars-Slowaakse Verdrag van 1995 acht ik, zeker in een stadium waarin de posities van de respectieve verdragspartijen zich nog niet hebben gezet, niet op mijn weg te liggen. </antwoord>
      <antwoord nummer="4">Aanvaarding van het wetsartikel in kwestie houdt volgens de mij ter beschikking staande gegevens in, dat homosexuele handelingen die plaatsvinden in het openbaar, dan wel het propageren van dergelijke handelingen strafbaar blijven. Zulks geldt daarentegen niet langer voor homosexuele handelingen in de prive´sfeer. Strafbaarstelling van homosexuele handelingen staat inderdaad op gespannen voet met de voorwaarden waaronder Roemenie¨ in 1993 is toegetreden tot de Raad van Europa. In EU-verband heeft Nederland voor deze kwestie aandacht gevraagd. De Roemeense autoriteiten zijn bekend met de Nederlandse opvattingen over homosexualiteit. </antwoord>
      <antwoord nummer="5">Voor een dergelijke gevolgtrekking acht ik vooralsnog onvoldoende gronden aanwezig. </antwoord>
      <noten afkomstig="antwoord"/>
   </antwoorden>
</kvr>
