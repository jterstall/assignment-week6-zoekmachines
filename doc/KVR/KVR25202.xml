<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Hoeve (OSF) op 17 januari 2006 meegedeeld aan de minister van Binnenlandse Zaken en Koninkrijksrelaties, betreffende de beheersing van de Friese taal door de regiopolitie Fryslân.; Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25202
</item>
         <item attribuut="Inhoud">Vragen naar aanleiding van onrust die is ontstaan nadat politiemensen in Fryslân niet bereid bleken in de Friese taal afgelegde verklaringen te verstaan.</item>
         <item attribuut="Rubriek">Criminaliteit en openbare orde (Politie) Cultuur en taal (Overig)</item>
         <item attribuut="Trefwoorden">Friese taal Politie</item>
         <item attribuut="Vindplaats">Kamervragen met antwoord 2005-2006, nr. 5, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="OSF">Ten Hoeve</persoon>
         </item>
         <item attribuut="Datum_reaktie">2006-03-22</item>
         <item attribuut="Datum_indiening">2006-01-17</item>
         <item attribuut="Document-id">KVR25202</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="11" allpagenumbers="11 12" vetnummer="" code="" lopendefooter="Eerste Kamer, vergaderjaar 2005–2006, Aanhangsel" filenaam="KVR25202" issn-nummer="ISSN 0921 - 738x" uitgever="Sdu Uitgevers ’s-Gravenhage 2006"/>
      <vraagdata vraagnummer="5" onderwerp="" indiendatum="">
         <vrager partij="OSF" oorsprong="parlement">Ten Hoeve</vrager>
         <vraagt-aan/>
      </vraagdata>
      <antwoorddata antwoorddatum="2006-03-22">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van de onrust die is ontstaan nadat politiemensen in Fryslân niet bereid bleken in de Friese taal afgelegde verklaringen te verstaan, en daarin vervolgens gesteund werden door weinig genuanceerde opmerkingen van zowel de korpsbeheerder als de korpschef van het regiokorps Fryslân? </vraag>
      <vraag nummer="2">Bent u van mening dat op grond van het Europees Handvest Regionale en Minderheidstalen, de Algemene wet bestuursrecht en de Bestuursafspraak Friese Taal en Cultuur de politie in de provincie Fryslân als overheidsorgaan de verplichting heeft de bevolking in haar eigen taal te willen verstaan? </vraag>
      <vraag nummer="3">Bent u ook van mening dat de bereidheid om de bevolking in de provincie Fryslân in haar eigen taal te verstaan het functioneren van en het respect voor de politie in Fryslân ten goede komt? </vraag>
      <vraag nummer="4">a. Is het waar dat de Bestuursafspraak Friese Taal en Cultuur ook bepaalt dat aan het niet Friestalige politiepersoneel cursussen Fries aangeboden zullen worden? b. Gebeurt dat ook inderdaad? </vraag>
      <vraag nummer="5">Wat vindt u van de opvatting van de Friese gedeputeerde voor taal en cultuur dat het wenselijk is om te komen tot een taalwet, omdat daarmee duidelijker dan met de Bestuursafspraak Friese Taal en Cultuur vastgelegd kan worden wat de rechten en plichten zijn van enerzijds de bevolking en anderzijds de overheid en de overheidsorganen binnen de provincie Fryslân ten aanzien van het taalgebruik? </vraag>
      <vraag nummer="6">Bent u ook van mening dat met het vastleggen van de positie van de Friese taal in een taalwet de naleving van het Europees Handvest Regionale en Minderheidstalen beter gewaarborgd kan worden, in aanmerking genomen dat op die naleving tot op heden scherpe kritiek leeft bij de Raad van Europa? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Hiervan ben ik op de hoogte. Inmiddels hebben de heer Dales, burgemeester van Leeuwarden, tevens korpsbeheerder van de regiopolitie Fryslân, en burgemeester Liemburg van Littenseradiel een gemeenschappelijke lijn gevonden wat betreft het gebruik van de Friese taal door de regiopolitie in Fryslân. Op 19 januari hebben zij in een gezamenlijke verklaring uitgesproken, dat zij van mening zijn dat Friese politiefunctionarissen die vanwege hun functie in contact staan met de bevolking, de Friese taal in ieder geval dienen te verstaan. De korpsbeheerder vindt dat de passieve en actieve beheersing van het Fries meer aandacht verdient en dat politiemedewerkers ondersteund moeten worden bij de verwerving van kennis van de Friese taal. Voorts heb ik uit een persverklaring van de gemeente Leeuwarden vernomen dat de korpsbeheerder dit beleid na overleg met de korpsleiding in het Regionaal College aan de orde wil stellen. </antwoord>
      <antwoord nummer="2 en 3">Graag verwijs ik ter informatie naar een recent advies van de klachtencommissie van de regiopolitie Fryslân, dat de korpsbeheerder onlangs heeft overgenomen. Beheersing van de Friese taal door de politie vloeit voort uit de Algemene wet bestuursrecht, aldus het advies van de klachtencommissie. Volgens dit advies dient het Friese taalgebruik bij de politie bevorderd te worden door middel van cursussen Fries en door middel van ontwikkeling van taalbeleid. Deze maatregelen kunnen, naar mijn verwachting, het respect van de Friese bevolking voor de politie in Fryslân ten goede komen. Voor de relatie met het Europees Handvest voor regionale talen of talen van minderheden en de Bestuursafspraak Friese taal en cultuur verwijs ik naar de antwoorden op de vragen 4, 5 en 6. </antwoord>
      <antwoord nummer="4">De bestuursafspraak maakt geen onderscheid tussen personeel dat het Fries wel of niet machtig is. Wel hebben Rijk en provincie Fryslân in art. 4.4 van de Bestuursafspraak Friese taal en cultuur 2001 afgesproken dat het Rijk bevordert dat ten behoeve van de beheersing van de Friese taal door het politiepersoneel in de provincie Fryslân maatregelen getroffen worden. Het politiepersoneel krijgt cursussen Fries aangeboden om de passieve dan wel actieve kennis van de Friese taal te vergroten. In 2005 is in het uitvoeringsconvenant van de Bestuursafspraak, onderdeel 4.6, neergelegd, dat de Minister van BZK bevordert dat cursussen Fries worden opgenomen in de opleidingsplannen van het betreffende politiekorps. De uitvoering van die afspraak is de verantwoordelijkheid van de korpsbeheerder van de regiopolitie Fryslân. Uit het antwoord op vraag 1 kan worden afgeleid dat de korpsbeheerder deze zaak voortvarend ter hand zal nemen. </antwoord>
      <antwoord nummer="5 en 6">U hebt gevraagd naar de mogelijke noodzaak om een algemene taalwet tot stand te brengen. Een dergelijke taalwet is niet de aangewezen weg om een taalkwestie als bij de politie in Fryslân op te lossen of te voorkomen. Immers, veel is inmiddels wettelijk geregeld voor het gebruik van de Friese taal in het openbare leven. Dit vooral dankzij het Europees Handvest voor regionale talen of talen van minderheden van de Raad van Europa. </antwoord>
      <noten afkomstig="antwoord"/>
   </antwoorden>
</kvr>
