<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. B. Vos en Sipkes (beiden GroenLinks) over het effect van gesubsidieerde export van Europees vlees op de rundvleesmarkt in Zuid-Afrika. (Ingezonden 22 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5214
</item>
         <item attribuut="Rubriek">Bedrijfsleven en industrie (Subsidies) Handel en economie (Export) Veeteelt (Runderen) Veeteelt (Vlees)</item>
         <item attribuut="Trefwoorden">Export Runderen Subsidies Vlees Zuid-Afrika</item>
         <item attribuut="Vindplaats">Kamervragen met antwoord 1996-1997, nr. 1454, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-06-24</item>
         <item attribuut="Datum_indiening">1997-04-22</item>
         <item attribuut="Document-id">KVR5214</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2971" allpagenumbers="2971 2972" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1454" onderwerp="" indiendatum="1997-04-22">
         <vrager partij="GroenLinks" oorsprong="parlement">M. B. Vos</vrager>
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="24 juni 1997), zie ook Aanhangsel Handelingen nr. 1236, vergaderjaar 1996–1997">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat is uw reactie op de vaststelling van het European Research Office te Brussel, dat het aandeel van de Europese Unie op de rundvleesmarkt in Zuid-Afrika in enkele jaren tijd van minder dan 1% tot meer dan 10% is gegroeid en dat de gesubsidieerde export van dit Europese vlees een sterk drukkend effect op de rundvleesprijs in Zuid-Afrika tot gevolg heeft, hetgeen de Zuidafrikaanse rundvleessector in 1996 meer dan 600 miljoen Rand aan inkomsten zou hebben gekost? </vraag>
      <vraag nummer="2" voetnoot="1">Beschouwt u de recente reclassificatie van Zuid-Afrika in het kader van het EU-exportbeleid, die ertoe leidt dat de exportsubsidie wordt verminderd van 6,75 tot 6,18 Rand per kilo rundvlees als «adequaat» <voetnoot nummer="1"/>? Zo ja, welk effect verwacht u hiervan voor de rundvleesmarkt in Zuid-Afrika? </vraag>
      <vraag nummer="3">Tonen de recente cijfers van het European Research Office naar uw oordeel aan dat er sprake is van dumping van rundvlees op dit deel van de Afrikaanse markt ? Zo neen, wanneer is er naar uw opvatting sprake van dumping? Zo ja, hebt of bent u bereid passende maatregelen, met name afschaffing of drastische verlaging van de restitutie, in de Europese Unie aan de orde te stellen, als u dat al niet gedaan hebt? </vraag>
      <noten afkomstig="vraag">
         <noot nummer="1"/>
         <noot nummer="1">Zie de antwoorden op eerdere gestelde vragen, Tweede Kamer, vergaderjaar 1996-1997, Aanhangsel 516</noot>
      </noten>
   </vragen>
   <antwoorden aantal="3">
      <antwoord nummer="1">De EU-export van rundvlees naar Zuid-Afrika steeg in de periode 1993 t/m 1996 van 7 600 ton tot 47 000 ton. De totale beschikbare hoeveelheid rundvlees op de Zuid-Afrikaanse markt nam in dezelfde periode af van 510 000 ton tot 430 000 ton. De groei van het aandeel van de Europese Unie op de rundvleesmarkt van Zuid-Afrika vond plaats in een periode waarin het aanbod van rundvlees als gevolg van de droogte in omringende landen, Botswana, Lesotho, Swaziland en Namibië (de traditionele leveranciers), aanzienlijk verminderde. Tegelijkertijd werd als gevolg van de implementatie van de GATT/WTO-overeenkomst, Zuid-Afrika verplicht de tot dan toe gehanteerde invoerquota om te zetten in tariefheffingen. Daardoor werd een toename van de import uit de EU mogelijk. Opheffing van de invoerquota heeft in het algemeen een drukkend effect op de prijzen. De EU-exportrestituties hebben dit prijsdrukkend effect versterkt. Het is moeilijk vast te stellen in welke mate dit het geval is geweest. </antwoord>
      <antwoord nummer="2">In 1995 werden de exportrestituties voor de afzet van rundvlees uit de EU naar derde landen, waaronder Zuid-Afrika, 40% verlaagd. In 1996 werden deze restituties, mede als gevolg van de BSE-crisis, met circa 10% verhoogd. Voor 1997 komen de aanpassingen van de restitutie op rundvlees bestemd voor Zuid-Afrika gecumuleerd neer op een verlaging van ruim 30%. Het effect van deze restitutieverlagingen (de reclassificatie van Zuid-Afrika in het kader van het EU-exportbeleid, in combinatie met de tot nu toe drie algemene restitutieverlagingen in 1997) zal pas na enige tijd duidelijk zijn. Volgens huidige schattingen zal de EU-rundvleesexport naar Zuid-Afrika in het GATT-jaar 1996/1997 kleiner zijn dan in het voorgaande GATT-jaar. Het effect hiervan op de rundvleesmarkt in Zuid-Afrika hangt mede af van de mate, waarin de rundvleesexport naar Zuid-Afrika door andere aanbieders op de wereldmarkt zich zal ontwikkelen. </antwoord>
      <antwoord nummer="3">De Europese Unie is gehouden de afspraken, die gemaakt zijn in het kader van de GATT/Uruguay-ronde te respecteren. Deze houden ondermeer in dat de exportrestituties zijn toegestaan maar geleidelijk worden verminderd. Er is in het algemeen sprake van dumping als de GATT/WTO-regels terzake niet worden gerespecteerd. Indien Zuid-Afrika van oordeel is, dat het EU-restitutiebeleid de Zuid-Afrikaanse rundvleesmarkt verstoort, staat Zuid-Afrika een aantal WTO-instrumenten ter beschikking om zich tegen de negatieve gevolgen van gesubsidieerde importen te beschermen. Bedoelde instrumenten zijn onder meer compenserende invoerrechten en de speciale vrijwaringsregelingen voor landbouwproducten. Hoewel thans niet met zekerheid kan worden vastgesteld of er sprake is van dumping, zullen mijn collega voor Ontwikkelingssamenwerking en ik de problematiek op de Zuid-Afrikaanse rundvleesmarkt kritisch volgen in relatie tot het EU-exportbeleid. De Nederlandse zorgen zijn overigens reeds eerder in de landbouwraad onder de aandacht van de Commissie gebracht, laatstelijk tijdens de Landbouwraad van 17–19 maart jl. Ook in het beheerscomité rundvlees is de Commissie door Nederland gewezen op de problematiek op de Zuid-Afrikaanse rundvleesmarkt. Indien aangetoond wordt dat de problematiek op de Zuid-Afrikaanse rundvleesmarkt het gevolg is van het EU-exportbeleid, zal Nederland deze kwestie in Brussel aan de orde stellen. </antwoord>
      <noten afkomstig="antwoord"/>
   </antwoorden>
</kvr>
