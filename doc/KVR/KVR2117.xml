<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma (PvdA) en Augusteijn-Esser (D66) over een exportvergunning voor afval naar China. (Ingezonden 19 oktober 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2117
</item>
         <item attribuut="Inhoud">Vragen naar aanleiding van het artikel 'China weigert vuilnisbelt voor afval uit het Westen te worden' in de Volkskrant (18 oktober 1995).</item>
         <item attribuut="Rubriek">Handel en economie (Export) Milieu (Afvalverwerking) Milieu (Recycling)</item>
         <item attribuut="Trefwoorden">Afvalverwerking China Export Milieuvergunningen Recycling</item>
         <item attribuut="Vindplaats">Kamervragen met antwoord 1995-1996, nr. 199, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">1995-11-07</item>
         <item attribuut="Datum_indiening">1995-10-19</item>
         <item attribuut="Document-id">KVR2117</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="403" allpagenumbers="403 404" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="199" onderwerp="" indiendatum="1995-10-19">
         <vrager partij="PvdA" oorsprong="parlement">Dijksma</vrager>
         <vrager partij="D66" oorsprong="parlement">Augusteijn-Esser</vrager>
         <vraagt-aan/>
      </vraagdata>
      <antwoorddata antwoorddatum="7 november 1995).">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u vergunning gegeven om plastic afval, dat ontdoener omschrijft als «hoogwaardig secundair afval uit fabrieken en supermarkten» naar China te exporteren? <voetnoot nummer="1"/>
      </vraag>
      <vraag nummer="2">Staat «China’s milieureglementen geen invoer van gemeenteafval, waaronder afval uit supermarkten en huishoudens valt, toe »? Zo ja, was de vergunningverlening dan terecht? </vraag>
      <vraag nummer="3">Welk afval uit supermarkten is als secundair afval te omschrijven? </vraag>
      <vraag nummer="4">Speelt bij vergunningverlening de werkelijke recyclingpraktijk een rol of de toegezegde? </vraag>
      <vraag nummer="5">Beschouwt u het als uw verantwoordelijkheid de werkelijke recyclingpraktijk bij vergunningverlening te betrekken? </vraag>
      <vraag nummer="6">Ziet u mogelijkheden misleiding bij beschrijving van afval in het algemeen en exportzendingen in het bijzonder te voorkomen c.q. te verminderen? </vraag>
      <vraag nummer="7">Ziet u in dit voorval, maar ook vanwege de kwestie van zinkassen naar India, reden tot aanpassingen in het vergunningbeleid? </vraag>
      <noten afkomstig="vraag">
         <noot nummer="1" datum="1995-10-18" bron=", De Volkskrant" titel="China weigert vuilnisbelt voor afval uit het Westen te worden">«China weigert vuilnisbelt voor afval uit het Westen te worden», De Volkskrant, 18 oktober 1995</noot>
      </noten>
   </vragen>
   <antwoorden aantal="7">
      <antwoord nummer="1">Nee, er is geen vergunning verleend voor «uitvoer van hoogwaardig secundair afval uit fabrieken en supermarkten». In 1995 is wel eenmaal – conform de door de Chinese overheid aangegeven procedure – vergunning verleend voor de uitvoer van zoals door de kennisgever aangeduid: «kunststofafvallen (secundaire grondstoffen)». Dit afval valt onder de categorie «GH. Afvalstoffen van kunststof in vaste vorm», van de Europese verordening overbrenging afvalstoffen (de Verordening), bijlage II, Groene lijst van afvalstoffen. </antwoord>
      <antwoord nummer="2">De inhoud van het milieureglement van China is mij niet bekend. Genoemd reglement heeft overigens geen betekenis bij de beoordelingen van kennisgevingen van voorgenomen uitvoer. Bepalend is de reactie die de door China op grond van het Verdrag van Basel aangewezen autoriteit heeft gegeven aan de Europese Commissie op de vraag welke procedure men voor welk soort afval van de «groene lijst» gehanteerd zou willen zien. Hierbij kon tevens worden aangegeven of men een uitvoerverbod van bepaalde afvalstoffen zou willen. Voor de in vraag 1 aangegeven afvalstoffen heeft de door China aangewezen autoriteit aan de Europese Commissie bericht deze met inachtneming van de procedure op grond van artikel 15 van de Verordening te willen ontvangen. Deze procedure houdt in dat het land van invoer expliciete toestemming voor de invoer geeft, hetgeen in het onderhavige geval is gebeurd. </antwoord>
      <antwoord nummer="3">De Wet milieubeheer, de Verordening noch het Verdrag van Basel kennen het begrip secundair afval. De vraag kan door mij derhalve niet beantwoord worden. </antwoord>
      <antwoord nummer="4">De beoordeling van kennisgevingen van voorgenomen uitvoer vindt plaats op grond van de door de kennisgever verstrekte informatie en de door de bevoegde autoriteit in het land van invoer afgegeven vergunningen. Zonder aanwijzingen dat deze informatie niet juist is, wordt aangenomen dat de feitelijke verwerking hiermee overeen komt. </antwoord>
      <antwoord nummer="5">Alleen indien er aanwijzingen zijn dat de gegeven informatie niet overeenkomt met de feitelijke verwerking acht ik het, op grond van artikel 16, derde lid, onder b, van de Verordening, mijn verantwoordelijkheid nadere informatie in te winnen over het feitelijk beheer en de verwerking van de afvalstoffen in het land van invoer. </antwoord>
      <antwoord nummer="6">Ja. De Verordening voorziet op de volgende wijze in deze mogelijkheden. De Verordening kent geen mogelijkheden tot controle vooraf, maar gaat uit van een systeem van controle achteraf. Dergelijke controles worden steekproefsgewijs door Nederland uitgevoerd. Indien in het kader van de controle achteraf, danwel op basis van de meldingen van ontvangst en verwerking duidelijk wordt dat het feitelijk uitgevoerde afval niet overeenkomt met het afval dat beschreven is in de kennisgeving van voorgenomen overbrenging kan dit worden aangemerkt als sluikhandel in de zin van de Verordening. Dergelijke sluikhandel is in de Verordening opgenomen als bezwaargrond voor de beoordeling voor de beoordeling van volgende kennisgevingen van voorgenomen overbrengingen van dezelfde kennisgever. Op deze wijze wordt herhaaldelijke overtreding voorkomen. Voorts mag worden aangenomen dat van dit systeem een zekere preventieve werking uitgaat. </antwoord>
      <antwoord nummer="7">De vergunning voor uitvoer van de kunststofafvallen zoals door de kennisgever is omschreven, is verleend in overeenstemming met de door de Chinese autoriteit aangegeven procedure. China heeft niet aangegeven dat de vanuit Nederland uitgevoerde afvalstoffen niet zouden voldoen aan hetgeen is omschreven in de kennisgeving, noch terugname van de uitgevoerde partij gevorderd. Ik zie derhalve geen reden tot aanpassing van het beleid bij de beoordeling van kennisgevingen. </antwoord>
      <noten afkomstig="antwoord"/>
   </antwoorden>
</kvr>
