<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Hoek (PvdA), Hoekema (D66), Atsma (CDA) en Rijpstra (VVD) aan de minister van Onderwijs, Cultuur en Wetenschappen en de staatssecretaris van Binnenlandse Zaken en Koninkrijksrelaties over het opheffen van de hoofdvakvestiging Fries aan de Universiteit van Amsterdam. (Ingezonden 28 december 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13086
</item>
         <item attribuut="Inhoud">Vragen over het voornemen van het College van Bestuur van de Universiteit van Amsterdam om de hoofdvakvestiging Fries op te heffen, terwijl er in Nederland het voornemen bestaat regionale en minderheidstalen waar mogelijk te bevorderen.</item>
         <item attribuut="Rubriek">Cultuur en taal (Nederlandse taal) Hoger onderwijs (Studierichtingen)</item>
         <item attribuut="Trefwoorden">Friese taal Studierichtingen</item>
         <item attribuut="Vindplaats">Kamervragen met antwoord 2000-2001, nr. 664, Tweede Kamer</item>
         <item attribuut="Vraagnr_bij_indiening">2000104170</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van der Hoek</persoon>
            <persoon partij="D66">Hoekema</persoon>
            <persoon partij="CDA">Atsma</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">2001-02-09</item>
         <item attribuut="Datum_indiening">2000-12-28</item>
         <item attribuut="Document-id">KVR13086</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1373" allpagenumbers="1373 1374" vetnummer="2000104170" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13086" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="664" onderwerp="" indiendatum="2000-12-28">
         <vrager partij="PvdA" oorsprong="parlement">Van der Hoek</vrager>
         <vrager partij="D66" oorsprong="parlement">Hoekema</vrager>
         <vrager partij="CDA" oorsprong="parlement">Atsma</vrager>
         <vrager partij="VVD" oorsprong="parlement">Rijpstra</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="9 februari 2001), zie ook Aanhangsel Handelingen nr. 591, vergaderjaar 2000–2001">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het voornemen van het College van Bestuur van de Universiteit van Amsterdam tot het opheffen van de hoofdvakvestiging Fries aan de Universiteit? <voetnoot nummer="1"/>
      </vraag>
      <vraag nummer="2">Acht u een dergelijk voornemen in lijn met het in 1993 afgesloten en binnenkort opnieuw te ondertekenen Bestuursakkoord Friese taal en cultuur over het waarborgen en waar mogelijk versterken van de Friese taal? Zo ja, waarom? Zo nee, waarom niet? </vraag>
      <vraag nummer="3">Acht u dit voornemen in overeenstemming met de uitgangspunten van het Europees Handvest voor Regionale Talen en Talen voor Minderheden, dat tot doel heeft de positie van regionale en minderheidstalen te waarborgen en waar mogelijk te bevorderen? Zo ja, waarom? Zo nee, waarom niet? </vraag>
      <vraag nummer="4">Bent u bereid, mede gelet op de positie die de minister van OCW in 1992 bij het bestuurlijk overleg over deze kwestie innam, tezamen met de provincie Fryslân in overleg te treden met partijen, om te trachten tot een oplossing te komen? Zo nee, waarom niet? </vraag>
      <noten afkomstig="vraag">
         <noot nummer="1" datum="2000-11-10" bron="Leeuwarder Courant">Leeuwarder Courant, 10 november 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb althans kennisgenomen van de berichten in de pers van die strekking. Ik heb echter begrepen dat het College van Bestuur van de Universiteit van Amsterdam nog geen definitief besluit terzake heeft genomen. Op basis van ambtelijke contacten met de Universiteit van Amsterdam en de Rijksuniversiteit Groningen stel ik niettemin vast dat besluitvorming met betrekking tot een uitruil van Fries en Nieuw-Grieks op facultair niveau wordt voorbereid. Overigens betekent het opheffen van een doctoraal opleiding nog niet dat de bijzondere leerstoel Fries aan de Universiteit daarmee ook verdwijnt. Van het College van Bestuur van de Universiteit van Amsterdam heb ik begrepen dat men de continuering van de bijzondere leerstoel van het Fries aan de UvA zal toejuichen. </antwoord>
      <antwoord nummer="2">Ik acht een eventuele concentratie van de Amsterdamse voorzieningen en die van de Rijksuniversiteit Groningen niet strijdig met de Bestuursafspraak Friese taal en cultuur uit 1993. In de Bestuursafspraak komt de verantwoordelijkheid van de minister van Onderwijs, Cultuur en Wetenschappen met betrekking tot de Friese taal en cultuur immers tot uitdrukking in de garantie dat een «basisvoorziening» in stand zal worden gehouden. Een dergelijke garantie geldt niet voor een tweede «hoofdvakvestiging», basisvoorziening of doctoraalopleiding; het bestaan daarvan wordt in de huidige Bestuursafspraak wel als een mogelijkheid gezien. </antwoord>
      <antwoord nummer="3">Objectief gesproken kan de concentratie van relatief kleine voorzieningen zeer goed leiden tot een versterking van een – gezien de omvang van het vakgebied – kwetsbare wetenschappelijke discipline. Om die reden acht ik een eventuele concentratie van de universitaire voorzieningen voor het Fries niet op voorhand strijdig met de verplichtingen die Nederland in het kader van het Europees Handvest voor regionale talen of talen van minderheden is aangegaan. Dit Handvest is voor Nederland per 1 maart 1998 in werking getreden. </antwoord>
      <antwoord nummer="4">Het is in dit stadium niet aan de Rijksoverheid om een actieve rol als gesprekspartner in het bedoelde overleg te spelen. Dat zou zich slecht verhouden met het principe van zelfregie van de instellingen. Ik hecht niettemin aan een zorgvuldig besluitvormingsproces en zal mij er daarom van vergewissen dat de huidige subsidiënten van de Amsterdamse voorziening, te weten de Provincie Fryslân en de Fryske Akademy betrokken zijn bij het overleg over de positie van het Fries, voordat definitieve besluitvorming door de Universiteit van Amsterdam plaatsvindt. Indien dat niet het geval blijkt te zijn, ben ik bereid te bevorderen dat zulks alsnog gebeurt. Ik zal dat doen alvorens mijn standpunt te bepalen ten aanzien van het overigens nog door de instellingen in te dienen gezamenlijk plan letterenopleidingen voor de periode 2001–2004, waaraan in het HOOP 2000 (paragraaf 8.4; Letterenstudies) wordt gerefereerd. Indien daadwerkelijk wordt besloten tot een taakverdeling die leidt tot een «uitruil» van het Fries en het Nieuw-Grieks tussen de Universiteit van Amsterdam en de Rijksuniversiteit Groningen dan zal ook uit het convenant moeten blijken dat dit besluit is genomen op basis van zorgvuldige overwegingen. De Kamer zal over dit letterenconvenant – zoals in het HOOP 2000 aangegeven – door mij worden geïnformeerd. </antwoord>
      <noten afkomstig="antwoord"/>
   </antwoorden>
</kvr>
