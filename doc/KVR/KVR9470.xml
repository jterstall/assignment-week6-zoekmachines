<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Hoeven (CDA) aan de minister van Binnenlandse Zaken en Koninkrijksrelaties over de gemeentelijke herindeling Duin- en Bollenstreek. (Ingezonden 4 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9470
</item>
         <item attribuut="Inhoud">Vragen over de bemoeienis van minister Peper (BZK) met de gemeentelijke herindeling.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Gemeentelijke herindeling</item>
         <item attribuut="Vindplaats">Kamervragen met antwoord 1998-1999, nr. 1467, Tweede Kamer</item>
         <item attribuut="Vraagnr_bij_indiening">2989912620</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1999-06-01</item>
         <item attribuut="Datum_indiening">1999-05-04</item>
         <item attribuut="Document-id">KVR9470</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2925" allpagenumbers="2925 2926" vetnummer="2989912620" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9470" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1467" onderwerp="" indiendatum="1999-05-4">
         <vrager partij="CDA" oorsprong="parlement">Van der Hoeven</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-06-1">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van het artikel «Minister Peper wil «praten» over gemeentelijke herindeling»? <voetnoot nummer="1"/>
      </vraag>
      <vraag nummer="2">Deelt u de mening dat het zeker onder het huidige wettelijk kader niet aan u is om initiatieven te nemen om een proces van gemeentelijke herindeling in gang te zetten? Zo neen, waarom niet? </vraag>
      <vraag nummer="3" voetnoot="2">Loopt u met dit initiatief vooruit op de wijziging van de Wet Algemene regels herindeling, die al ruim anderhalf jaar bij de Eerste Kamer ligt? Zo ja, wilt u de Rondetafelgesprekken in de regio’s West-Friesland, Duin- en Bollenstreek, Zeeuws-Vlaanderen, Utrecht-oost, Achterhoek, Noord-Limburg <voetnoot nummer="2"/>afgelasten, sowieso in afwachting van de verdere behandeling van de wetswijziging? </vraag>
      <vraag nummer="4">Is het waar dat de provincie Zuid-Holland al eerder heeft aangegeven dat er zich in de Duin- en Bollenstreek geen problemen voordoen met betrekking tot het functioneren van gemeenten? Zo ja, waarom dramt u dan toch door? </vraag>
      <vraag nummer="5">Kunt u zich voorstellen dat de provincie Zuid-Holland zich heeft geërgerd aan uw voornemen? </vraag>
      <vraag nummer="6">Is het waar dat gemeenten in de Hoeksche Waard – die in eerste instantie in aanmerking kwamen voor een «gespreksronde» – categorisch geweigerd hebben om over gemeentelijke herindeling te praten? Zo ja, wat doet u indien gemeenten in de Duin- en Bollenstreek hetzelfde doen? Zo neen, wat was dan de reden tot het afzien van «gesprekken» in de Hoeksche Waard? </vraag>
      <vraag nummer="7">Wat is de reden om nu voor de Duin- en Bollenstreek te kiezen, anders dan het feit dat er klaarblijkelijk één regio in de provincie Zuid-Holland gekozen moet worden? </vraag>
      <noten afkomstig="vraag">
         <noot nummer="1" datum="1999-05-1" bron="Weekendkrant duin en bollenstreek">Weekendkrant duin en bollenstreek, 1 mei 1999</noot>
         <noot nummer="2">Brief minister van Binnenlandse Zaken en Koninkrijksrelaties, 1 april 1999 over Rondetafelgesprekken</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Neen. Van het in gang zetten van een proces van gemeentelijke herindeling is geen sprake. Ter uitwerking van het gestelde in de paragraaf «De bestuurlijke organisatie» in het regeerakkoord met betrekking tot gebieden waar de laatste jaren geen herindeling heeft plaatsgevonden en overeenkomstig hetgeen daarover in de Beleidsnotitie gemeentelijke herindeling (kamerstukken II 1998/99, 26 331, nr. 1) is opgenomen, heb ik bij besluit van 15 april 1999, nr. BW99/U64552 (Stcrt. 86 van 6 mei 1999), een stuurgroep «Krachtige gemeenten» ingesteld. De taakopdracht van deze stuurgroep is onder andere het in enkele gebieden inventariseren van knelpunten in relatie tot de te verwachten ontwikkelingen. Te zijner tijd zal ik over de van de stuurgroep te ontvangen bevindingen en de mogelijke effectuering in beleid verslag uitbrengen aan de Kamer. De uitkomst van de bevindingen van de stuurgroep respectievelijk mijn mede daarop gebaseerde conclusie staan uiteraard niet vast. Voor de uitvoering is gekozen voor een open, brede en interactieve aanpak, die waar mogelijk ook aansluit op reeds in gang gezette initiatieven. </antwoord>
      <antwoord nummer="3">Zoals ook uit het antwoord op vraag 2 blijkt, is er geen sprake van dat wordt vooruit gelopen op de wijziging van de Wet algemene regels herindeling. Vanuit dat oogpunt is het stopzetten van gesprekken derhalve niet aan de orde. </antwoord>
      <antwoord nummer="4">Neen, de provincie Zuid-Holland heeft zich hierover in mijn richting niet eerder uitgesproken. Van doordrammen – een stijl waar ik overigens, zoals u weet, niet van houd – is derhalve geen sprake. </antwoord>
      <antwoord nummer="5">Neen. Ik heb over mijn voornemen bij diverse gelegenheden gecommuniceerd. In een overleg met het IPO op 10 februari 1999 (waarbij ook een lid van het college van gedeputeerde staten van Zuid-Holland als IPO-bestuurslid aanwezig was) heb ik gevraagd een vertegenwoordiger van het IPO aan te wijzen als lid van de stuurgroep. Namens het IPO is daarop uitgesproken, dat provinciale bestuurders op persoonlijke titel kunnen participeren. In een brief van 22 maart jongstleden heb ik het IPO verzocht, met verwijzing naar het gevoerde overleg op 10 februari, de te organiseren rondetafelgesprekken onder de aandacht van zijn leden te brengen. Bij brief van 1 april (waarvan een afschrift aan de Kamer is gestuurd) heb ik de betrokken provinciebesturen uitgebreid geïnformeerd over de opzet van de rondetafelgesprekken, de rol en samenstelling van de stuurgroep en het vervolgtraject. Ik heb daarbij aangegeven dat ik de provinciebesturen uiteraard in het proces zal betrekken en ik heb hun om hun actieve medewerking verzocht. Het college van gedeputeerde staten van Zuid-Holland heeft mij laten weten tot deelneming aan de rondetafelgesprekken bereid te zijn. </antwoord>
      <antwoord nummer="6">Neen, dergelijke signalen uit de gemeenten in de Hoeksche Waard heb ik niet ontvangen. De stuurgroep Krachtige gemeenten heeft, als resultaat van een verkenning van de gebieden die zich voor gesprekken zouden lenen, besloten de rondetafelgesprekken niet in de Hoeksche Waard maar in de Leidse regio en de Duin- en bollenstreek te houden. In de Hoeksche Waard heeft vijftien jaar geleden een wijziging van de gemeentelijke indeling plaats gevonden (geëffectueerd per 1 januari 1984). De gemeenten in de Leidse regio en de Duin- en Bollenstreek zijn nog nimmer bij een wijziging van de gemeentelijke indeling betrokken geweest. Dit gebied voldoet daarmee eerder aan de gestelde uitgangspunten voor het voeren van rondetafelgesprekken. </antwoord>
      <antwoord nummer="7">De reden om te kiezen voor de Leidse regio en de Duin- en Bollenstreek in de provincie Zuid-Holland is enkel gelegen in het feit dat dit gebied volledig voldoet aan hetgeen hierover is gesteld in het regeerakkoord. </antwoord>
      <noten afkomstig="antwoord"/>
   </antwoorden>
</kvr>
