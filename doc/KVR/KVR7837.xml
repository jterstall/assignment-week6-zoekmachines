<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Boxtel (D66) over de ambulancediensten van VSN. (Ingezonden 14 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7837
</item>
         <item attribuut="Inhoud">Vragen over de mogelijke overname van de noordelijke busbedrijven Veonn en Hanze Groep (onderdeel van VSN), waaronder ambulancediensten, door Arriva.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Verkeer, vervoer en waterstaat (Openbaar vervoer)</item>
         <item attribuut="Trefwoorden">Ambulancevervoer Openbaar vervoer</item>
         <item attribuut="Vindplaats">Kamervragen met antwoord 1998-1999, nr. 35, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Van Boxtel</persoon>
         </item>
         <item attribuut="Datum_reaktie">1998-09-22</item>
         <item attribuut="Datum_indiening">1998-07-14</item>
         <item attribuut="Document-id">KVR7837</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="71" allpagenumbers="71 72" vetnummer="2979814100" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7837" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="35" onderwerp="" indiendatum="1998-07-14">
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="22 september 1998), zie ook Aanhangsel Handelingen nr. 1684, vergaderjaar 1997–1998">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de ministers van Volksgezondheid, Welzijn en Sport en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht dat Arriva op het punt staat de noordelijke busbedrijven Veonn en Hanze Groep, onderdeel van VSN, over te nemen? <voetnoot nummer="1"/>
      </vraag>
      <vraag nummer="2">Is het u bekend dat de ambulancediensten die eigendom zijn van VSN, in feite eigendom zijn van de overheid? </vraag>
      <vraag nummer="3">Worden de ambulancediensten ook verkocht aan een nieuwe eigenaar? </vraag>
      <vraag nummer="4">Past het verkopen van de ambulancediensten aan een openbaar vervoerbedrijf in het beleid van de overheid met betrekking tot de ambulancezorg? </vraag>
      <vraag nummer="5">Kunt u de zekerheid geven dat de financiële middelen die de ambulancediensten genereren, uitsluitend aangewend worden voor de bedrijfsvoering van de ambulancediensten en niet worden gebruikt voor activiteiten die buiten de ambulancesector liggen? </vraag>
      <vraag nummer="6" voetnoot="2">Bent u bereid te bevorderen dat de VSN-ambulancediensten de mogelijkheid krijgen actief mee te werken aan het vormen van een regionale ambulanceorganisatie zoals de overheid dit nastreeft gezien de brief van 29 juni jl. van de ministers van Volksgezondheid, Welzijn en Sport en van Binnenlandse Zaken aan de besturen van de Centrale Posten Ambulancevervoer? <voetnoot nummer="2"/>
      </vraag>
      <vraag nummer="7">Bent u bereid de Raad van Bestuur van VSN te verzoeken de ambulancediensten niet in een mogelijke verkoop te betrekken, maar te bevorderen dat deze ambulancediensten in het kader van de volumevergroting onderdeel worden van een bestaande ambulanceorganisatie dan wel zelfstandig verder te gaan? </vraag>
      <noten afkomstig="vraag">
         <noot nummer="1" datum="1998-07-9" bron="De Volkskrant" titel="Arriva verkoopt busbedrijven in Noorden">De Volkskrant, 9 juli 1998: «Arriva verkoopt busbedrijven in Noorden»</noot>
         <noot nummer="2">Bijlage ter inzage gelegd bij de afdeling Parlementaire Documentatie</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De overheid is betrokken als aandeelhouder van de VSN-groep, welke aandeelhouder is van Veonn en de Hanze-groep en de daaronder ressorterende (dochter)ondernemingen, waaronder bedoelde ambulancedienst. </antwoord>
      <antwoord nummer="3">Naar verwachting zal ook genoemde ambulancedienst bij de overname worden betrokken. </antwoord>
      <antwoord nummer="4">Het overheidsbeleid terzake, in portefeuille bij mijn ambtgenoot van Volksgezondheid, Welzijn en Sport, is erop gericht dat de ambulancediensten en de Centrale Posten Ambulancevervoer worden georganiseerd in een regionale ambulancevoorziening (RAV). In de RAV zullen de aansturing en uitvoering van de ambulancezorg worden ondergebracht. Het zou daarbij niet van belang hoeven zijn of een gemeente of particulier bedrijf eigenaar is van de deelnemende ambulance dienst(en). </antwoord>
      <antwoord nummer="5">Het budget van de ambulance diensten wordt vastgesteld door het Centraal Orgaan Tarieven Gezondheidszorg (COTG). De in dat kader door de ambulancedienst in te dienen begroting is onderwerp van onderhandeling met de betrokken zorgverzekeraar. Deze laatste ziet er vanuit de eigen verantwoordelijkheid op toe dat er een zuivere begroting tot stand komt. Het COTG zal geen zaken uit de begroting honoreren die geen relatie hebben met de ambulancezorg. Bovendien wordt op het functioneren van de ziekenfondsen toezicht gehouden door de Ziekenfondsraad en voor de particuliere ziektekostenverzekeraars door de Commissie van Toezicht op de Uitvoeringsorganen. Op grond daarvan ben ik van mening dat er voldoende waarborgen zijn dat de financiële middelen van de ambulancediensten niet uit de gezondheidszorg zullen wegvloeien. </antwoord>
      <antwoord nummer="6">Alle ambulancediensten en Centrale Posten Ambulancevervoer in Nederland dienen mee te werken aan de totstandkoming van regionale ambulancevoorzieningen. Dat geldt derhalve zowel ingeval de betreffende ambulancedienst in bezit blijft van VSN als in de situatie dat deze via overname bij een andere partij zoals Arriva in bezit komt. </antwoord>
      <antwoord nummer="7">Gezien het antwoord op punt 6 zie ik daar thans geen aanleiding toe, aangezien de ontvangende partij bij de overname terdege rekening zal moeten houden met de verplichtingen in het kader van de totstandkoming van de regionale ambulancevoorzieningen. </antwoord>
      <noten afkomstig="antwoord"/>
   </antwoorden>
</kvr>
