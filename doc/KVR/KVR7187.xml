<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Middel (beiden PvdA) en H. G. J. Kamp (VVD) over de fiets met elektronische trapondersteuning. (Ingezonden 17 april 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7187
</item>
         <item attribuut="Inhoud">Vragen over de juridische positie van de Elobike, die waarschijnlijk wordt beschouwd als motorrijtuig (met verzekeringsplicht ingevolge de Wet Aansprakelijkheidsverzekering Motorrijtuigen) en niet als fiets.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Verkeer, vervoer en waterstaat (Fietsen)</item>
         <item attribuut="Trefwoorden">Fietsen WA-verzekeringen</item>
         <item attribuut="Vindplaats">Kamervragen met antwoord 1997-1998, nr. 1286, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Middel</persoon>
            <persoon partij="VVD">H. G. J. Kamp</persoon>
         </item>
         <item attribuut="Datum_reaktie">1998-06-02</item>
         <item attribuut="Datum_indiening">1998-04-17</item>
         <item attribuut="Document-id">KVR7187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2631" allpagenumbers="2631 2632" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7187" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1286" onderwerp="" indiendatum="1998-04-17">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Middel</vrager>
         <vrager partij="VVD" oorsprong="parlement">H. G. J. Kamp</vrager>
         <vraagt-aan/>
      </vraagdata>
      <antwoorddata antwoorddatum="2 juni 1998) Zie ook Aanhangsel Handelingen nr. 1205, Vergaderjaar 1997–1998.">
         <antwoorder functie="minister-president" ministerie="Justitie a.i">Kok</antwoorder>
         <mede-antwoorder>de minister van Verkeer en Waterstaat en de staatssecretarissen van Volksgezondheid, Welzijn en Sport en van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u inmiddels besluiten genomen waardoor de onduidelijkheid over de juridische positie van de fiets met elektrische trapondersteuning, de zgn. Elobike, is opgehelderd? <voetnoot nummer="1"/>
      </vraag>
      <vraag nummer="2">Gaat u er daarbij vanuit dat de Elobike niet als een fiets volgens de Wegenverkeerswet (WVW) moet worden beschouwd, maar als een motorrijtuig en dat derhalve de verzekeringsplicht van de Wet Aansprakelijkheid Motorrijtuigen (WAM) van toepassing is? </vraag>
      <vraag nummer="3">Welke verzekeringspremie zal in dit geval voor Elobike gaan gelden? </vraag>
      <vraag nummer="4">Hebt u, zoals in de bovengenoemde antwoorden gemeld, overleg gevoerd met de branche en andere belanghebbenden en, zo ja, met welk resultaat? </vraag>
      <vraag nummer="5">Is het gevolg van dit besluit dat er extra belemmeringen voor gehandicapten zijn opgeworpen om, met (gedeeltelijke) vergoeding volgens de WVG, van de Elobike gebruik te maken en acht het kabinet dit gewenst? </vraag>
      <vraag nummer="6">Is het niet een verkeerd signaal voor het beleid, gericht op meer fietsgebruik in het woon-werkverkeer ook op de afstanden tot 15 km, dat de Elobike in dit geval niet onder de fiscale regelingen ter bevordering van het fietsverkeer valt? </vraag>
      <vraag nummer="7">Deelt u de opvatting dat een vervoermiddel als de Elobike, met slechts een elektrische ondersteuning, dat dus niet zonder trapbeweging van de berijder vooruit gaat, zich feitelijk minder onderscheidt van een fiets dan van een motorrijtuig? </vraag>
      <vraag nummer="8">Bent u bereid de nodige stappen te ondernemen om, zo nodig door wetswijziging, de Elobike alsnog te doen behandelen als fiets, dan wel de bovengenoemde regelingen zodanig aan te passen dat het gebruik van de Elobike niet wordt ontmoedigd maar bevorderd? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="152" documentjaargang="1997-1998">Aanhangsel Handelingen, nr. 152, vergaderjaar 1997–1998.</noot>
      </noten>
   </vragen>
   <antwoorden aantal="7">
      <antwoord nummer="1 en 2">De juridische status van de elo-bike is momenteel als volgt: voor de toepassing van de Wegenverkeerswetgeving wordt dit vervoermiddel aangemerkt als een fiets. Dit betekent onder meer dat voor het berijden ervan geen bromfietscertificaat vereist is, geen leeftijdsvereiste wordt gesteld en er evenmin een helmplicht is. Voor de toepassing van de Wet aansprakelijkheidsverzekering motorrijtuigen (WAM) daarentegen wordt de elo-bike aangemerkt als een motorrijtuig. Het betreft hier immers een voertuig dat (mede) door een mechanische kracht wordt aangedreven. Derhalve zal het voertuig bij deelname aan het verkeer moeten zijn verzekerd. Omdat wij van mening zijn dat de Wegenverkeerswetgeving en de WAM in beginsel zo veel mogelijk moeten sporen, wordt in opdracht van het Ministerie van Verkeer en Waterstaat door de Stichting Wetenschappelijk Onderzoek Verkeersveiligheid (SWOV) een onderzoek verricht naar de wenselijkheid en noodzaak van een verzekeringsplicht voor dit voertuig en mogelijk vergelijkbare voertuigen. Daarbij speelt een cruciale rol de vraag of het berijden van een dergelijk vervoermiddel een groter gevaar voor de overige verkeersdeelnemers oplevert dan het berijden van een conventionele fiets. De ratio van de verzekeringsplicht op grond van de WAM is immers in het bijzonder hierin gelegen dat zorgvuldig maatschappelijk gedrag meebrengt dat verkeersdeelnemers verzekerd zijn zodra voor de voortbeweging van hun vervoermiddel mechanische kracht wordt aangewend. De resultaten van dit onderzoek worden tegen het einde van dit jaar verwacht. </antwoord>
      <antwoord nummer="3">De verzekeringsmaatschappijen zijn vrij in het vaststellen van de WAM-premies. De meeste maatschappijen hanteren voor de fiets met elektrische trapondersteuning het tarief dat voor de zogenaamde spartametachtigen geldt. Dit bedraagt ca. f 50,– per jaar. </antwoord>
      <antwoord nummer="4">Ja; omtrent het op de markt brengen van de elo-bike is door V&amp;W uitvoerig overleg gepleegd met de importeurs van dit voertuigtype. Omdat V&amp;W beleidsmatig niet alleen het fietsen maar ook de ontwikkeling van schone, stille en zuinige voertuigen stimuleert, heeft dit overleg uiteindelijk geleid tot het standpunt van V&amp;W om de elo-bike in de zin van de Wegenverkeerswetgeving als een fiets aan te merken. Indien V&amp;W dit voertuigtype als motorrijtuig zou beschouwen, waarvoor gronden in de Wegenverkeerswet te vinden zijn, dan zou dit voertuig niet tot de openbare weg kunnen worden toegelaten, omdat het niet voldoet aan de desbetreffende typegoedkeuringseisen (toelatingseisen die voortvloeien uit de Europese kaderrichtlijn gemotoriseerde tweewielers 92/61 EEG). Omdat er omtrent de van toepassing zijnde regelgeving voor dit voertuigtype bij importeurs, detailhandel en consument onduidelijkheid bestond, heeft V&amp;W deze, mede namens Justitie, bij brief van 19 februari 1998 aan de RAI, BOVAG, NCBRM en ANWB bekend gemaakt. Deze organisaties hebben vervolgens hun leden geïnformeerd. Het resultaat daarvan is dat de onduidelijkheid is weggenomen. </antwoord>
      <antwoord nummer="5">De Wet voorzieningen gehandicapten (Wvg) biedt primair het beleidskader voor de verstrekking van vervoersvoorzieningen aan mensen met een handicap. De verantwoordelijkheid voor de toekenning van voorzieningen in het kader van de Wvg ligt bij de gemeenten. In de model-verordening voor de toekenning van voorzieningen van de Vereniging van Nederlandse Gemeenten (VNG) is als uitgangspunt geformuleerd dat geen voorziening wordt toegekend indien de gevraagde voorziening voor iemand in een vergelijkbare situatie als de aanvrager als een algemeen gebruikelijke voorziening kan worden aangemerkt. Op basis hiervan verstrekken de gemeenten in de regel geen bromfiets als vervoersvoorziening, derhalve ook niet een tegemoetkoming in de kosten van de verzekeringspremie ingevolge de WAM. Niettemin kan er in uitzonderingsgevallen aanleiding zijn tot verstrekking van bijvoorbeeld een fiets met elektrische trapondersteuning. In het geval dat de gemeente tot dit oordeel komt, kunnen ook de extra kosten van de verzekeringspremie bij de verstrekking worden betrokken. In het algemeen zal het redelijk zijn dat de gemeente de waarde van een gewone fiets in mindering brengt op de te treffen voorziening. Het kan immers alleen maar gaan om een tegemoetkoming in extra kosten. Gelet op het aanwezige beleidskader en de model-verordening zal er geen sprake zijn van extra belemmeringen. </antwoord>
      <antwoord nummer="6">Voor de toepassing van de zogenoemde fiscale fietsregeling geldt onder andere de voorwaarde dat er sprake moet zijn van een fiets met een cataloguswaarde van niet meer dan f 1 500,– inclusief omzetbelasting. Als fiets wordt beschouwd een fiets zonder hulpmotor. De elo-bike voldoet gelet op de wijze van trapondersteuning en zijn aanschafprijs van circa f 2 500,– niet aan de hiergenoemde voorwaarden. Aanpassing van de regeling op het punt van het begrip fiets en de aanschafprijs zou er toe leiden dat ook zeer dure fietsen en fietsen met een verbrandingsmotor als hulpmotor onder de regeling zouden vallen. Dit is niet de bedoeling van de fietsregeling. </antwoord>
      <antwoord nummer="7">Het is niet zo zinvol van een bepaald voertuig vast te stellen of het meer kenmerken van het ene of van het andere type voertuig heeft. De wet geeft (impliciet) het onderscheid tussen de verschillende voertuigen aan door middel van voertuigdefinities. Als een definitie door bepaalde ontwikkelingen niet meer blijkt te voldoen, dan kan hij worden aangepast. Daar zal echter een goede onderbouwing voor moeten worden gegeven. </antwoord>
      <antwoord nummer="8">Het is geenszins de bedoeling het gebruik van de fiets met elektrische trapondersteuning te ontmoedigen. Het is ook de vraag in hoeverre een verzekeringspremie van enkele tientjes, afgezet tegen de aanschaf- en onderhoudskosten van het voertuig, als ontmoedigend wordt ervaren. Hoe dat ook zij, wij hebben op basis van de bestaande regelgeving duidelijkheid willen verschaffen op het punt van de verzekeringsplicht. Mocht uit de resultaten van het eerder genoemde onderzoek door de SWOV blijken dat het berijden van een elo-bike voor de overige verkeersdeelnemers geen groter gevaar oplevert dan het berijden van een gewone fiets, hetgeen immers de ratio van de WAM is, dan zal een aanpassing van de toepasselijke regelgeving worden bevorderd, inhoudende dat dit voertuig van de verzekeringsplicht wordt vrijgesteld. </antwoord>
      <noten afkomstig="antwoord"/>
   </antwoorden>
</kvr>
