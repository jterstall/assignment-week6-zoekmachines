<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone (PvdA) en Klein Molekamp (VVD) over de milieu-aspecten van kunstkerstbomen. (Ingezonden 24 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6121
</item>
         <item attribuut="Inhoud">Betreft een onderzoek van de Consumentenbond naar o.a. het cadmiumgehalte van kunstbomen</item>
         <item attribuut="Rubriek">Consument (Voedings- en productveiligheid) Milieu (Gevaarlijke stoffen)</item>
         <item attribuut="Trefwoorden">Cadmium Consumenten Gevaarlijke stoffen</item>
         <item attribuut="Vindplaats">Kamervragen met antwoord 1997-1998, nr. 386, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Crone</persoon>
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1997-12-05</item>
         <item attribuut="Datum_indiening">1997-11-24</item>
         <item attribuut="Document-id">KVR6121</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="789" allpagenumbers="789 790" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6121" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="386" onderwerp="" indiendatum="1997-11-24">
         <vrager partij="PvdA" oorsprong="parlement">Crone</vrager>
         <vrager partij="VVD" oorsprong="parlement">Klein Molekamp</vrager>
         <vraagt-aan/>
      </vraagdata>
      <antwoorddata antwoorddatum="1997-12-5">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het onderzoek van de Consumentenbond naar de milieu-aspecten van kunstkerstbomen? </vraag>
      <vraag nummer="2">Bevatten de kunstbomen veel meer cadmium dan is toegestaan? </vraag>
      <vraag nummer="3">Klopt het dat de productie, import, handel en verwerking van kunstbomen niet toegestaan zijn volgens het Cadmiumbesluit dat in 1991 in werking is getreden? </vraag>
      <vraag nummer="4">Welke maatregelen zult u nemen om ter zake het Cadmiumbesluit tot zijn recht te laten komen? </vraag>
      <vraag nummer="5">Bent u bereid vanuit de overheid en met de desbetreffende bedrijven voorlichting te geven aan de huidige bezitters van kunstbomen, waaronder houdende de mededeling dat deze verwerkt dienen te worden als klein chemisch afval? </vraag>
      <vraag nummer="6">Hoe zult u andere milieubezwaren van deze producten, zoals door de Consumentenbond genoemd, voorkomen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het onderzoek van de Consumentenbond is uitgevoerd met kunstkerstbomen die eind 1996 op de markt verkrijgbaar waren. In vier van de kunstkerstbomen werd een overschrijding van het Cadmiumbesluit gevonden met een factor 40 (in de Consumentengids van december 1997 staat abusievelijk de factor 400 vermeld). </antwoord>
      <antwoord nummer="3">Op grond van het Cadmiumbesluit Wet milieugevaarlijke stoffen is het verboden producten waaronder kunstkerstbomen, waarin PVC met een cadmiumgehalte van meer dan 50 mg/kg is verwerkt, te vervaardigen, in Nederland in te voeren, aan een ander ter beschikking te stellen of voorhanden te hebben in handelsvoorraden. </antwoord>
      <antwoord nummer="4">Het toezicht op de naleving van het Cadmiumbesluit Wet milieugevaarlijke stoffen wordt uitgevoerd door de Inspectie Milieuhygiëne. In 1997 zijn drie projecten in uitvoering, gericht op diverse schakels van de productketen, waaronder de importeurs. In samenwerking met de douane worden mogelijk cadmiumhoudende importen aan de Nederlandse grens bemonsterd en geanalyseerd op het cadmiumgehalte. Indien het cadmiumgehalte van importen boven de norm blijkt te zijn, dan volgt een controleactie door de Inspectie Milieuhygiëne bij de importeur. Overtredingen worden strafrechtelijk aangepakt. De vier kunstkerstbomen, die volgens de Consumentenbond een te hoog cadmiumgehalte bevatten, zijn bij één importeur aangetroffen. Bij deze importeur wordt in de eerste week van december 1997 door de Inspectie Milieuhygiëne een onderzoek ingesteld. Indien de feiten, geconstateerd door de Consumentenbond juist blijken, en het bedrijf kunstkerstbomen met een te hoog cadmiumgehalte importeert en op de Nederlandse markt brengt, zal proces-verbaal worden opgemaakt. </antwoord>
      <antwoord nummer="5">Voorlichting wordt niet zinvol geacht daar er geen reden is de kunstkerstbomen gescheiden in te zamelen en te verwerken. Kunststof en daarmee ook de kunstkerstboom wordt, ondanks het gehalte aan zware metalen, niet als een gevaarlijke stof aangemerkt. De kunstkerstbomen zullen integraal met het overige huishoudelijke afval verwerkt moeten worden, hetgeen in de huidige afvalverbrandingsinstallaties ook milieuhygiënisch verantwoord kan. </antwoord>
      <antwoord nummer="6">Uit het onderzoek van de Consumentenbond blijkt tevens dat lood in een concentratie tot 9000 mg/kg en tin in een concentratie van 1000–3000 mg/kg zijn aangetroffen. Beide metalen zijn vermoedelijk toegevoegd als stabilisator voor PVC. Het beleid ten aanzien van onder meer de milieuaspecten van additieven in PVC is verwoord in het beleidsstandpunt PVC dat ik mede namens mijn ambtgenoot van Economische Zaken eind oktober 1997 aan de Tweede Kamer heb toegezonden. Als doelstelling is aangegeven dat de hoeveelheid lood als PVC-stabilisator moet afnemen van ongeveer 1500 ton in 1995, via 1000 ton in 2000 naar alleen essentiële toepassingen in 2002. Voor een aantal toepassingen van loodstabilisatoren zijn al alternatieven voorhanden. Tevens heb ik gesignaleerd dat het niet wenselijk is dat wordt overgegaan op organotinstabilisatoren, maar op andere stabilisatorsystemen, zoals calcium-zink-stabilisatoren. De primaire verantwoordelijkheid voor het bereiken van deze doelstelling ligt bij producenten en importeurs. Zij dienen continu te werken aan vermindering van de milieubelasting van PVC door de gehele keten heen en dit geldt ook ten aanzien van additieven. In de uitwerking van het beleidsstandpunt PVC zijn alleen de kaders en de termijnen aangegeven zodat de producenten maximaal rekening kunnen houden met termijnen van investeringen bij het omschakelen naar alternatieven. Indien blijkt dat zelfregulering niet functioneert zullen wettelijke maatregelen worden overwogen. Het toezicht op de naleving van de regels is een primaire overheidstaak, die onverkort dient te worden uitgevoerd (zie het antwoord op vraag vier). </antwoord>
      <noten afkomstig="antwoord"/>
   </antwoorden>
</kvr>
