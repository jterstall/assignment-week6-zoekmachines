<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duyvendak en Van Gent (beiden GroenLinks) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties over giflekkende trein in Amersfoort. (Ingezonden 22 augustus 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16592
</item>
         <item attribuut="Inhoud">Vragen naar aanleiding van het ongeluk met een treinwagon, waaruit acrylnitril is gelekt, 20 augustus 2002 op een spoorwegemplacement in Amersfoort. Deze vragen dienen ter aanvulling op eerdere vragen terzake van het lid Gerkens, ingezonden 22 augustus 2002.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Ongevallen Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 2002-2003, nr. 276, Tweede Kamer</item>
         <item attribuut="Vraagnr_bij_indiening">2010214320</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2002-11-05</item>
         <item attribuut="Datum_indiening">2002-08-22</item>
         <item attribuut="Tekstcorrecties">Op dit Aanhangsel wordt een verkeerd intern nummer vermeld (2020214320). Dit moet kennelijk zijn: 2010214320.</item>
         <item attribuut="Document-id">KVR16592</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="575" allpagenumbers="575 576 577" vetnummer="2020214320" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16592" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="276" onderwerp="" indiendatum="2002-08-22">
         <vrager partij="GroenLinks" oorsprong="parlement">Duyvendak</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="5 november 2002), zie ook Aanhangsel Handelingen nr. 29, vergaderjaar 2002–2003">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Met welke reden bevond de wagon, waaruit op 20 augustus acrylniltril is gelekt, zich op het emplacement van Amersfoort? <voetnoot nummer="1"/>
      </vraag>
      <vraag nummer="2">Is u bekend of het desbetreffende transport, dan wel de aanwezigheid van de wagon, van tevoren is gemeld bij Burgemeester en Wethouders van Amersfoort? </vraag>
      <vraag nummer="3">Is er in Amersfoort een rampenplan voor een dergelijke clamiteit zoals deze lek van acrylnitril? Zo ja, is het rampenplan op 20 augustus in werking getreden? Zo neen, waarom niet? </vraag>
      <vraag nummer="4">Wat zijn de effecten van het giflek in Amersfoort op zowel de korte als de lange termijn voor de volksgezondheid? Wat zijn de potentiële risico’s als er een grotere hoeveelheid acrylnitril zou zijn gelekt? </vraag>
      <vraag nummer="5">Worden er wettelijke eisen gesteld aan de bestendigheid van de wagon en zijn inhoud tegen oververhitting in verband met zomerse temperaturen? Zo neen, bent u bereid deze eisen te stellen? </vraag>
      <vraag nummer="6">Worden er wettelijke eisen gesteld aan de robuustheid van wagons die gevaarlijke stoffen vervoeren en in het bijzonder de bestendigheid tegen mogelijke daden van vandalisme en baldadigheid (bijvoorbeeld het werpen van stenen op de wagons vanaf spoorwegviaducten)? Zo neen, bent u bereid deze eisen te stellen? </vraag>
      <vraag nummer="7">Beschikt u over gegevens over de hoeveelheid transporten van gevaarlijke stoffen die plaatsvinden in Amersfoort en andere stadskernen? Zo ja, welke stoffen betreft het en welke hoeveelheden? Zo nee, bent u bereid te inventariseren welk vervoer van gevaarlijke stoffen er door stadskernen plaatsvindt? </vraag>
      <vraag nummer="8">Bent u eens met de stelling dat het transport van gevaarlijke stoffen per trein door stedelijk gebied alleen in hoge uitzondering nog toegestaan mag worden? </vraag>
      <noten afkomstig="vraag">
         <noot nummer="1">Bron: Teletekst d.d. 20/8</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Gerkens ingezonden 22 augustus jl. </toelichting>
   <antwoorden aantal="8">
      <antwoord nummer="1">Door blikseminslag op 19 augustus 2002 om 22.15 uur was de railinfrastructuur rond Deventer in storing geraakt. In verband met deze stremming was de betreffende wagon door de vervoerder Railion opgehouden in het Rotterdamse havengebied. De verwachting was dat de stremming om 04.00 uur zou zijn opgeheven. Op grond van die informatie is de trein ook via de route Rotterdam–Gouda–Amersfoort– Deventer–Duitsland gaan rijden. Voor de trein gold een geplande doorkomsttijd van 04.20 uur in Amersfoort. Daar de herstelwerkzaamheden in Deventer veel langer bleken te duren, besloot Railion de trein op het doorrijdspoor in Amersfoort op te houden totdat de stremming volledig zou zijn opgeheven. Omleiden was niet mogelijk. </antwoord>
      <antwoord nummer="2">Het betreffende transport, dan wel de aanwezigheid van de wagon is niet van tevoren gemeld bij Burgemeester en Wethouders van Amersfoort. Dergelijke meldingen zijn niet voorgeschreven en zijn in de praktijk ongebruikelijk. </antwoord>
      <antwoord nummer="3">Amersfoort beschikt over een actueel gemeentelijk rampenplan. Hierin is onder meer de opschaling bij dit soort van ongevallen vastgelegd en de rol en verantwoordelijkheid van diverse functionarissen en teams. Amersfoort beschikt, als bijlage bij het rampenplan, verder over een set van operationele deelplannen gericht op de onderscheiden bestrijdingsprocessen, zoals voorlichting en dergelijke. Die deelplannen zijn indertijd opgesteld als voorbereiding op de millenniumwisseling. De deelplannen zijn weliswaar in bewerking doch zijn ook nu reeds goed bruikbaar bij een breder scala van ongevalscenario’s. Een specifiek rampbestrijdingsplan voor het spoorwegemplacement van Amersfoort is in ontwikkeling, maar dit was op dat moment nog niet voldoende uitgewerkt om te worden gehanteerd voor dit ongeval. Bij de afhandeling van het ongeval is het rampenplan gehanteerd en tevens zijn de relevante deelplannen gebruikt. De brandweer heeft verder gewerkt volgens de standaard werkprocedures voor dit soort van ongevallen waarbij gevaarlijke stoffen zijn betrokken. De gemeente Amersfoort heeft opdracht gegeven tot het uitvoeren van een onafhankelijk onderzoek. Dit onderzoek zal antwoord geven over de kwaliteit van het rampenplan en voor wat betreft de acties ten aanzien van het incident zelf de voorbereiding en het functioneren van het gemeentelijk beleidsteam en operationele diensten. </antwoord>
      <antwoord nummer="4">Acrylnitril is volgens de classificatie van de Wet Milieugevaarlijke Stoffen (Wms) geclassificeerd als licht ontvlambaar (R11), en giftig bij inademing, opname door de mond en aanraking met de mond (R23/24/25), irriterend voor de huid (R38) en kan kanker veroorzaken (R45). Voor de kortetermijneffecten zijn de eerste drie eigenschappen van belang, voor de langetermijneffecten kan de laatste eigenschap van belang zijn. De mensen die blootgesteld zijn aan het acrylnitril hadden voornamelijk de volgende (kortetermijn)klachten: irritatie van de ogen en irritatie van de slijmvliezen in de neus en luchtwegen. Algemeen kan hierbij worden gesteld dat bij een éénmalige kortdurende blootstelling aan relatief lage concentraties van acrylnitril geen aantoonbare effecten op de lange termijn te verwachten zijn. Uit de geconstateerde effecten van de mensen die tijdens het ongeval zijn blootgesteld, kan ook worden afgeleid dat het blootstellingsniveau relatief laag is geweest waardoor er geen effecten op de lange termijn worden verwacht. Het RIVM heeft enkele scenario’s doorgerekend van een mogelijk ernstig ongeval, ook al was die situatie niet aan de orde bij dit incident. a) Het instantaan vrijkomen van de volledige inhoud (50 ton) van de spoorketelwagen vanwege het door externe invloeden beschadigen van de wagon. Dit zou hebben kunnen leiden tot dodelijk letsel tot op meer dan 400 m afstand van de tankwagon. b) Het instantaan vrijkomen van de inhoud van de spoorketelwagen als gevolg van een opgelopen temperatuur en druk door polymerisatie van het acrylnitril. Dit zou hebben kunnen leiden tot dodelijk letsel tot op 1500 m afstand van de tankwagon. </antwoord>
      <antwoord nummer="5">Ja. In de internationale voorschriften wordt rekening gehouden met hogere dan de normale temperaturen. In Nederland staan deze voorschriften beschreven in regels die vallen onder de Wet vervoer gevaarlijke stoffen. • De vulgraad van de tank is maximaal 95%. De vloeistof zet bij temperatuurverhoging uit: de vulgraad geldt voor een temperatuur van 50°C, dus ruim hoger dan de te verwachten omgevingstemperatuur. • De minimale druk waarop de voor acrylnitril gebruikte tank wordt beproefd, is aanzienlijk hoger dan de dampdruk van acrylnitril bij 50°C. Deze dampdruk is bij 50°C lager dan 1 bar terwijl de minimale druk waarop de tank beproefd wordt 4 bar is. </antwoord>
      <antwoord nummer="6">Er is geen garantie te geven dat een wagon door baldadigheid of vandalisme niet zou kunnen gaan lekken. De tank die gebruikt wordt voor het vervoer van acrylnitril is wel bestand tegen bijvoorbeeld het gooien van stenen. Om sterkte te garanderen is de dikte van de tankwand berekend op 10 bar. De wanddikte (7 mm plaatstaal of meer) geeft ook sterkte tegen invloeden van buitenaf. Bovendien bevinden de laad- en losopeningen van de tank met acrylnitril zich aan de bovenkant van de tank. De afsluiters zijn daarbij door kappen beschermd. Er is derhalve geen reden om de tank zwaarder uit te voeren. </antwoord>
      <antwoord nummer="7">In de «Risicoatlas Spoor» is het transport van gevaarlijke stoffen over het spoor en ook door stadskernen voor het jaar 1998 in kaart gebracht. Deze atlas is vorig jaar ook aan het gemeentebestuur van Amersfoort toegezonden. Railned is in opdracht van het Ministerie van Verkeer en Waterstaat met betrokken vervoerders en Railverkeersleiding actief om het vervoer van gevaarlijke stoffen over het spoor in 2000 en 2001 in kaart te brengen. Betrokkenen werken eraan om die informatie voor oktober 2002 beschikbaar te hebben. Het Ministerie van Verkeer en Waterstaat heeft de partijen gevraagd om in 2003 (over het jaar 2002) weer een «Risicoatlas Spoor» te vervaardigen. </antwoord>
      <antwoord nummer="8">Voorzover mogelijk dient het vervoer van gevaarlijke stoffen per spoor stedelijke gebieden te mijden. De ligging van de infrastructuur ten opzichte van die gebieden is echter lang niet altijd zodanig dat alle risico’s uitgesloten zijn. Groei van vervoer en ontwikkelingen langs het spoor dienen sinds 1996 tenminste te worden getoetst aan de daarvoor ontwikkelde risiconormen. Om een meer afgewogen afstemming tussen spoorverkeer en omgeving te verkrijgen, is recentelijk door de Ministeries van VenW, VROM, BZK en EZ gezamenlijk de Regulering Vervoer Gevaarlijke Stoffen (RVGS) per Spoor ontwikkeld en aan de Tweede Kamer ter informatie aangeboden. In het beoogde reguleringsbeleid wordt een landelijke optimalisering van het externe veiligheidsniveau nagestreefd, onder meer via een wijze van routeren waarbij stedelijk gebied zal worden ontzien. Ook moeten alternatieve vervoerswijzen in deze afweging worden betrokken. Dit laat onverlet het streven om dergelijke transporten zoveel als mogelijk te voorkomen en daar waar onvermijdelijk de ruimtelijke ontwikkelingen langs routes gevaarlijke stoffen te bezien in het licht van de risico’s. </antwoord>
      <noten afkomstig="antwoord"/>
   </antwoorden>
</kvr>
