<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="17">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de staatssecretaris van Financiën en de minister van Justitie over witwaspraktijken bij Holland Casino. (Ingezonden 5 september 2003); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18598
</item>
         <item attribuut="Inhoud">Vragen over de dienstverlening van Holland Casino aan grote spelers in verband met storting van speelwinsten op de particuliere rekening, het behandelen van inkomsten uit kansspelen als regulier inkomen voor de fiscus en het op die manier witwassen van gelden (aanvulling op eerdere vragen terzake van de leden Griffith en De Wit, ingezonden 4 september 2003).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Geld- en kapitaalmarkt (Algemeen) Overheidsfinanciën (Kansspelen) Strafrecht en strafprocesrecht (Misdrijven)</item>
         <item attribuut="Trefwoorden">Criminaliteitsbestrijding Kansspelen Vermogensdelicten</item>
         <item attribuut="Vindplaats">Kamervragen met antwoord 2003-2004, nr. 66, Tweede Kamer</item>
         <item attribuut="Vraagnr_bij_indiening">2020316820</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2003-09-30</item>
         <item attribuut="Datum_indiening">2003-09-05</item>
         <item attribuut="Document-id">KVR18598</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="145" allpagenumbers="145 146 147" vetnummer="2020316820" code="0304tkkvr66" lopendefooter="Tweede Kamer, vergaderjaar 2003–2004, Aanhangsel" filenaam="KVR18598" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="66" onderwerp="" indiendatum="2003-09-5">
         <vrager partij="GroenLinks" oorsprong="parlement">Vendrik</vrager>
         <vraagt-aan>de staatssecretaris van Financiën en de minister van Justitie</vraagt-aan>
      </vraagdata>
      <antwoorddata antwoorddatum="2003-09-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Economische Zaken en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="17">
      <vraag nummer="1">Is het waar dat de dienstverlening van Holland Casino aan grote spelers, om speelwinst in depot te nemen en af te storten op de particuliere rekening van grote spelers, tot rekeningoverzichten leidt die door de fiscus worden geaccepteerd als bewijs van legaal verkregen inkomen bij het vaststellen van de belastingaangifte IB? </vraag>
      <vraag nummer="2">Is het waar, dat daarbij geen zicht bestaat c.q. rekening gehouden wordt met de speelverliezen? </vraag>
      <vraag nummer="3">Indien u voorgaande vragen bevestigend beantwoordt, bent u zich ervan bewust dat als gevolg van deze werkwijze u mogelijk meewerkt aan het witwassen van zwart geld op grote schaal? </vraag>
      <vraag nummer="4">Deelt u de mening dat dit absurd en onacceptabel is? </vraag>
      <vraag nummer="5">Waarom is destijds door de Belastingdienst besloten op deze wijze de aangifte van inkomen uit speelwinsten te behandelen zonder speelverliezen daarbij in acht te nemen? Wie heeft daartoe het besluit genomen? Wanneer is hierover besloten? </vraag>
      <vraag nummer="6">Was er bij u en/of de Belastingdienst destijds iets bekend over mogelijke witwaspraktijken bij Holland Casino? Zo ja, welke actie is toen ondernomen? Zo neen, hoe kan dat? </vraag>
      <vraag nummer="7">Is u en/of uitvoerende betrokken diensten bekend in hoeverre bij Holland Casino een registratie van de grote spelers wordt bijgehouden, waarin niet alleen de winst bekend is maar ook het verlies? </vraag>
      <vraag nummer="8">Indien dit het geval is, is deze informatie toegankelijk? </vraag>
      <vraag nummer="9">Zo ja, wordt deze informatie op een of andere wijze gebruikt door overheidsdiensten, bijvoorbeeld bij de vaststelling van de aangifte, de uitvoering van de wet MOT of bij opsporingswerkzaamheden van de FIOD? </vraag>
      <vraag nummer="10">Was de informatie over de mogelijke witwasconstructie bekend bij de Raad van Commissarissen (RvC)? Zo ja, wat heeft de RvC hiermee gedaan? </vraag>
      <vraag nummer="11">Waarom heeft u ervoor gekozen om geen ambtenaren in de RvC te benoemen? </vraag>
      <vraag nummer="12">Bent u tevreden over het opereren van de RvC? </vraag>
      <vraag nummer="13">Was de informatie over de mogelijke witwasconstructie bekend bij het College van toezicht op de Kansspelen? Zo ja, wat heeft het College hiermee gedaan? </vraag>
      <vraag nummer="14">Waarom is gekozen om geen ambtenaren in het College te benoemen? </vraag>
      <vraag nummer="15">Bent u tevreden over het opereren van het College? </vraag>
      <vraag nummer="16">Kunt u bevestigen, c.q. bent u bereid te onderzoeken of Holland Casino zich houdt aan de uitvoering van de Beschikking Casinospelen, in het bijzonder de artikelen 3, 4 en 10? </vraag>
      <vraag nummer="17">Gaat u heel snel een quickscan eigen onderzoek uitvoeren en komt u met de noodzakelijke maatregelen om het witwassen bij Holland Casino onmogelijk te maken? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van de leden Griffith en De Wit, ingezonden 4 september 2003. </toelichting>
   <antwoorden aantal="17">
      <antwoord nummer="1">Speelwinsten in casino’s zijn uitsluitend onderworpen aan kansspelbelasting. Over 2002 heeft Holland Casino een bedrag van 145 miljoen euro aan kansspelbelasting afgedragen. Speelwinsten zijn derhalve niet onderworpen aan de belastingheffing in box 1. Voor zover speelwinsten worden omgezet in belastbare vermogensbestanddelen zijn deze vervolgens wel onderworpen aan het fictieve rendement van box 3. Speelwinsten kunnen overigens relevant zijn indien de Belastingdienst bij een controle van de aangifte inkomstenbelasting een vermogensvergelijking maakt en daarbij blijkt dat een deel van de vermogenstoename (of de uitgaven) niet uit de aangegeven inkomsten kan worden verklaard. In die gevallen kan het voorkomen dat betrokkene, ter verklaring van dit tekort, een giro- of bankafschrift overhandigt waaruit een bijschrijving door Holland Casino blijkt. Betrokkene geeft daarbij zelf aan dat het om speelwinst zou gaan. Het is in die gevallen vaste praktijk dat de Belastingdienst nader onderzoek doet waartoe veelal ook behoort het bevragen van Holland Casino over de bijschrijving, de bezoekfrequentie van betrokkene en dergelijke. Afhankelijk van de uitkomsten van dit onderzoek zal het bewijs al dan niet, of ten dele als verklaring voor het tekort worden aanvaard. Momenteel is bij de Hoge Raad een belastingprocedure aanhangig waarin de bewijskracht van een dergelijke bijschrijving mede een rol speelt. </antwoord>
      <antwoord nummer="2">Van Holland Casino heb ik begrepen dat er, vanwege de vele speelhandelingen in een casino, geen registratie is van alle handelingen (winsten en verliezen) van een individuele speler. De medewerkers van Holland Casino hebben wel zicht op het speelsaldo van grote spelers (spelers die doorgaans spelen met speelpenningen met waarden vanaf 1 000) en worden geacht in staat te zijn een reële schatting te kunnen maken van het positief speelsaldo op de speeldag zelf – juist omdat het hier gaat om spelers die grote (en dus opvallende) bedragen inzetten en verliezen dan wel winnen. </antwoord>
      <antwoord nummer="3">Zie antwoord vraag 4. </antwoord>
      <antwoord nummer="4">Indien de speelwinst bijschrijving al door de Belastingdienst als verklaring voor het hiervoor beschreven vermogenstekort zou worden geaccepteerd is van witwassen slechts sprake indien betrokkene erin zou slagen Holland Casino ervan te overtuigen dat de met zwart geld gekochte en door hem ter inwisseling aangeboden fiches (mede) tot zijn speelwinst behoren en als zodanig door Holland Casino op zijn bank- en girorekening wordt overgeschreven. Gelet op het totaal van de door Holland Casino over 2002 op bank- en girorekeningen overgemaakte speelwinsten (zie de antwoorden ter zake op de vragen van het lid Griffith) en het daarbij betrokken aantal personen kan, indien dit al het geval zou zijn, van eventueel witwassen slechts marginaal sprake zijn. </antwoord>
      <antwoord nummer="5">Zie antwoord op vraag 1. </antwoord>
      <antwoord nummer="6">De betrokkenheid van de Belastingdienst bij Holland Casino is beschreven in het antwoord op vraag 1. Zoals aangegeven in het antwoord op de vragen 3 en 4 zal van witwassen in de praktijk slechts in zeer beperkte mate sprake kunnen zijn. De administratieve organisatie en interne controle van Holland Casino zijn erop gericht dit verschijnsel tot het absolute minimum te beperken. </antwoord>
      <antwoord nummer="7">Volgens Holland Casino wordt het spelverloop van grote spelers aan de speeltafel geregistreerd. Het registeren van grote spelers is bedoeld om de totale opbrengst aan de desbetreffende speeltafel de volgende dag te kunnen verklaren aan het vestigingsmanagement. Mocht een dergelijke speler, nadat hij is uitgespeeld, bij de kassa verzoeken om girale overboeking van zijn speelwinst, dan wordt door het «floormanagement» bij de speeltafels nagegaan of deze speler daadwerkelijk heeft gespeeld en wat zijn spelresultaat is geweest. Aangezien Holland Casino het spelverloop bijhoudt, houdt zij op die speeldag zo goed als mogelijk de winst of het verlies van de grote spelers bij aan de speeltafels. Van girale overboekingen van speelwinst boven een bedrag van 10 000 wordt altijd melding gedaan aan het Meldpunt Ongebruikelijke Transacties. </antwoord>
      <antwoord nummer="8">Holland Casino heeft mij desgevraagd meegedeeld geen winsten of verliezen van grote spelers over een langere periode bij te houden, maar alleen het spelverloop van de speeldag te registreren. Het bijhouden van winsten of verliezen over een langere periode is ook niet goed mogelijk. Een speler speelt namelijk niet altijd met hoge waarden. Hij speelt ook op speelautomaten of – zolang de speeltafels met hoge minimuminzetten nog niet zijn geopend – op tafels met lagere minimuminzetten. </antwoord>
      <antwoord nummer="9">Dergelijke registratielijsten zijn niet voor het Meldpunt toegankelijk. In het kader van een strafrechtelijk onderzoek tegen een speler ten aanzien van wie Holland Casino (nog) beschikt over relevante gegevens dient Holland Casino desgevraagd deze informatie ter beschikking te stellen aan de FIOD. </antwoord>
      <antwoord nummer="10">Er is hier naar mijn weten geen sprake van mogelijke witwasconstructies. De Raad van Commissarissen – die vanuit zijn algemene toezichthoudende functie mede tot taak heeft erop toe te zien dat Holland Casino wetten als de Wet Mot naleeft – hoefde hier dus niets mee te doen. </antwoord>
      <antwoord nummer="11">Het rijksbeleid ten aanzien van staatsdeelnemingen is om geen ambtenaren meer als commissaris bij deze deelnemingen te benoemen. Ik verwijs naar de nota «Commissarissen van overheidswege» die op 12 februari 2001 aan de Tweede Kamer is aangeboden (Kamerstuk, 22 064, nr. 5) en naar de nota «Deelnemingenbeleid Rijksoverheid» die op 12 december 2001 aan de Tweede Kamer is gezonden (Kamerstuk, 28 165, nr. 1 e.v.). Holland Casino is weliswaar als stichting geen kapitaalvennootschap waarin de Staat financieel participeert, maar de in deze beleidsstukken genoemde argumenten doen evenzeer opgeld voor Holland Casino als bedrijf waarop de overheid overwegende invloed heeft. Met name de in deze stukken gesignaleerde spanning voor de ambtelijk commissaris tussen het publiek belang en het belang van het bedrijf, is doorslaggevend geweest om geen ambtelijke commissarissen meer te benoemen. Het publieke belang zou op een andere wijze dan via de ambtelijk commissaris geborgd moeten worden. De Wet op de kansspelen met de daaronder liggende regelgeving borgt deze publieke belangen mijns inziens op afdoende wijze. </antwoord>
      <antwoord nummer="12">Ja. </antwoord>
      <antwoord nummer="13">Zoals ik in mijn antwoord op vraag 10 al aangaf, is er volgens de mij beschikbare informatie geen sprake van een mogelijke witwasconstructie bij Holland Casino. </antwoord>
      <antwoord nummer="14">Volgens artikel 11 van het Besluit College van toezicht op de kansspelen (Stb. 1995, 595) bestaat het College uit zeven onafhankelijke leden. Volgens de nota van toelichting op genoemd besluit is er «tegen het licht van het kabinetsstandpunt inzake zelfstandige bestuursorganen van afgezien ambtelijke leden in het College op te nemen». </antwoord>
      <antwoord nummer="15">Het College heeft zich de afgelopen jaren deskundig getoond in de advisering over (de wijziging van) de vergunningvoorwaarden en onderliggende reglementen van de landelijke vergunninghouders. Anderzijds beschikt het College over onvoldoende slagkracht, aangezien het College na gebleken overtreding van de vergunningvoorwaarden of bij illegaal aanbod van kansspelen geen bevoegdheid of mogelijkheden heeft om in te grijpen. Daarom heeft het toenmalige kabinet uw Kamer al in 2000 bericht voornemens te zijn een nieuw toezichthoudend orgaan in te richten, dat over een effectief bestuursrechtelijk instrumentarium beschikt. In de Tweede voortgangsrapportage kansspelen (Kamerstuk 24 036) en in de antwoorden op de vragen van de Vaste commissie voor Justitie (Kamerstuk 24 557) is dit voornemen bevestigd, waarbij tevens is aangegeven dat de voorkeur uitgaat naar positionering van het toezicht onder mijn directe verantwoordelijkheid. </antwoord>
      <antwoord nummer="16">Ik heb geen aanwijzingen dat Holland Casino zich niet houdt aan de bepalingen in de Beschikking casinospelen 1996. Ook uit mijn contacten met het College van toezicht op de kansspelen blijkt niet, dat Holland Casino zich niet aan de eigen vergunningvoorschriften of aan andere wettelijke voorschriften houdt. </antwoord>
      <antwoord nummer="17" voetnoot="1">Zoals hiervoor en in antwoord op de vragen van de leden Griffith en De Wit over ditzelfde onderwerp is aangegeven, is er mijns inziens geen sprake van structureel witwassen bij Holland Casino <voetnoot nummer="1"/>. Ook de Belastingdienst bevestigde deze indruk. Ik zie dan ook geen aanleiding een dergelijk onderzoek uit te voeren. Overigens is DNB sinds 1 januari 2002 toezichthouder van Holland Casino in de zin van de Wet MOT. Indien DNB bij de uitoefening van haar taak als toezichthouder feiten ontdekt die duiden op witwassen, licht zij het Meldpunt hierover in. Al met al lijken mij voldoende waarborgen te zijn ingebouwd ter voorkoming van mogelijke witwasconstructies. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, nrs. 64 en 65, vergaderjaar 2003–2004.</noot>
      </noten>
   </antwoorden>
</kvr>
