<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Graaf, Lambrechts (beiden D66) en Schutte (GPV) over de openbaarheid van oorlogsarchieven (Ingezonden 17 maart 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1310
</item>
         <item attribuut="Inhoud">De vragen betreffen de oorlogsarchieven van kleine en middelgrote gemeenten.</item>
         <item attribuut="Rubriek">Cultuur en taal (Archieven) Geschiedenis en geografie (Oorlogsgeschiedenis) Staats- en bestuursrecht (Gemeenten)</item>
         <item attribuut="Trefwoorden">Archieven Gemeenten Oorlogen</item>
         <item attribuut="Vindplaats">Kamervragen met antwoord 1994-1995, nr. 672, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">De Graaf</persoon>
            <persoon partij="D66">Lambrechts</persoon>
            <persoon partij="GPV">Schutte</persoon>
         </item>
         <item attribuut="Datum_reaktie">1995-04-12</item>
         <item attribuut="Datum_indiening">1995-03-17</item>
         <item attribuut="Document-id">KVR1310</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1367" allpagenumbers="1367 1368" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="672" onderwerp="" indiendatum="1995-03-17">
         <vrager partij="D66" oorsprong="parlement">De Graaf</vrager>
         <vrager partij="D66" oorsprong="parlement">Lambrechts</vrager>
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1995-04-12">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebben veel kleine en middelgrote gemeenten besloten gevoelige onderdelen van hun oorlogsarchieven gesloten te houden voor het publiek? <voetnoot nummer="1"/>
      </vraag>
      <vraag nummer="2" voetnoot="1">Geeft recente perspublicatie terzake <voetnoot nummer="1"/>het beleid van de desbetreffende gemeenten inzake de openbaarheid op juiste wijze weer? </vraag>
      <vraag nummer="3">Bestaan er voor betrokken gemeenten gegronde redenen om de oorlogsarchieven, die inmiddels ouder zijn dan 50 jaar, ontoegankelijk te maken? </vraag>
      <vraag nummer="4">Bent u bereid te bevorderen dat gemeenten juist in dit jaar, dat in het teken van 50 jaar bevrijding, hun oorlogsarchieven openbaar maken (mede met het oog op de open archievendag die op 22 april in alle gemeenten wordt gehouden)? </vraag>
      <noten afkomstig="vraag">
         <noot nummer="1" datum="1995-03-15" bron="Artikel , Algemeen Dagblad" titel="Oorlogsarchieven blijven dicht">Artikel «Oorlogsarchieven blijven dicht», Algemeen Dagblad, 15 maart 1995</noot>
      </noten>
   </vragen>
   <antwoorden aantal="4">
      <antwoord nummer="1">Beperking van de openbaarheid van in een gemeentelijke archiefbewaarplaats berustende of daarheen over te brengen archiefbescheiden is, ingevolge artikel 7a van de Archiefwet 1962, de bevoegdheid van Burgemeester en Wethouders. Het onttrekt zich aan mijn waarneming in welke mate door colleges van B&amp;W gebruik is gemaakt van deze bevoegdheid. Alleen wanneer de beperking van de openbaarheid betrekking heeft op archiefbescheiden die ouder zijn dan honderd jaar, is een besluit van de staatssecretaris van Onderwijs, Cultuur en Wetenschappen vereist. </antwoord>
      <antwoord nummer="2">In het in de vraag aangehaalde kranteartikel wordt niet vermeld dat een aan de openbaarheid van archiefbescheiden bij besluit van B&amp;W gestelde beperking door dat college, op grond van artikel 7a, derde lid, van de Archiefwet 1962, kan worden opgeheven danwel ten aanzien van een verzoeker buiten toepassing worden gelaten, indien het belang van de gestelde beperking niet opweegt tegen diens belang tot raadpleging of gebruik van archiefbescheiden. Een besluit op een dergelijk verzoek om dispensatie is vatbaar voor bezwaar en beroep ingevolge de Algemene Wet Bestuursrecht. </antwoord>
      <antwoord nummer="3">De redenen voor het beperken van de openbaarheid kunnen sedert 1 mei 1992, volgens het aangehaalde artikel 7a, slechts zijn a) de eerbiediging van de persoonlijke levenssfeer of b) het voorkomen van onevenredige bevoordeling of benadeling van betrokken natuurlijke personen of rechtspersonen danwel van derden. Deze redenen kunnen in een concreet geval getoetst worden wanneer, zoals in het antwoord op vraag 2 is aangegeven, een verzoek om dispensatie wordt ingediend. </antwoord>
      <antwoord nummer="4">Hoewel, zoals uit het antwoord op vraag 1 volgt, beperking van de openbaarheid van gemeentelijke archiefbescheiden die jonger zijn dan 100 jaar een bevoegdheid van B&amp;W is, waarop ik geen invloed kan uitoefenen, ben ik bereid om de gemeentebesturen (door tussenkomst van de colleges van gedeputeerde staten die ingevolge de Archiefwet 1962 belast zijn met het toezicht op de aan B&amp;W opgedragen archiefzorg) een uiteenzetting te doen toekomen waarin naast een uitleg van artikel 7a van de Archiefwet een toelichting wordt gegeven over de manier waarop op rijksniveau wordt omgegaan met dit vraagstuk van openbaarheid. </antwoord>
      <noten afkomstig="antwoord"/>
   </antwoorden>
</kvr>
