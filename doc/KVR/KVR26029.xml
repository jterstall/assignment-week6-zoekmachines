<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en van Defensie over de kritiek van president Karzai op de huidige aanpak van de Taliban. (Ingezonden 26 juni 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26029
</item>
         <item attribuut="Inhoud">Vragen naar aanleiding van de kritiek van de Afghaanse president Karzai op de huidige aanpak van de NAVO tegen de Taliban (BBC website, www.bbc.co.uk, 22 juni 2006). Indiener wil weten of Karzai zijn (consistent en systematisch geuite) kritiek al met de ministers Bot (BuZa) en kamp (Def) gedeeld heeft en hoe de NAVO reageert op de kritiek.</item>
         <item attribuut="Rubriek">Veiligheidsbeleid en defensie (NAVO) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan NAVO Oorlogen</item>
         <item attribuut="Vindplaats">Kamervragen met antwoord 2005-2006, nr. 1847, Tweede Kamer</item>
         <item attribuut="Vraagnr_bij_indiening">2050615770</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-07-11</item>
         <item attribuut="Datum_indiening">2006-06-26</item>
         <item attribuut="Document-id">KVR26029</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3931" allpagenumbers="3931 3932" vetnummer="2050615770" code="0506tkkvr1847" lopendefooter="Tweede Kamer, vergaderjaar 2005–2006, Aanhangsel" filenaam="KVR26029" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1847" onderwerp="" indiendatum="2006-06-26">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2006-07-11">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op de kritiek die de Afghaanse president Karzai uit op de huidige aanpak tegen de Taliban? <voetnoot nummer="1"/>
      </vraag>
      <vraag nummer="2">Heeft president Karzai zijn kritiek, waarmee hij de internationale gemeenschap systematisch, consistent en dagelijks heeft geconfronteerd, ook met u gedeeld? Zo ja, wanneer en wat is daarbij uw reactie geweest? </vraag>
      <vraag nummer="3">Bespreekt u deze kritiek binnen de NAVO en met de coalitiepartijen binnen Enduring Freedom, in het bijzonder met de Amerikanen? Zo ja, wat is hun reactie? </vraag>
      <vraag nummer="4">Hoe zwaar weegt volgens uw analyse de mening en het gezag van de Afghaanse autoriteiten in deze, nu President Karzai wederom zijn frustraties uit over de tactiek van de strijd tegen de Taliban en aanhangers daarvan? </vraag>
      <noten afkomstig="vraag">
         <noot nummer="1" titel="Karzai criticises foreign tactics">«Karzai criticises foreign tactics», BBC, 22-06-2006, www.bbc.co.uk</noot>
      </noten>
   </vragen>
   <antwoorden aantal="4">
      <antwoord nummer="1">De Afghaanse president spreekt de internationale gemeenschap aan op de veiligheidssituatie in het zuiden, omdat zij direct betrokken is bij het streven de invloed van de Taliban terug te dringen. President Karzai zoekt vaak openlijk de dialoog met de internationale gemeenschap. De landen actief in het zuiden ondersteunen en assisteren de president om zijn beleid tot een succes te maken. President Karzai zoekt naar middelen om de veiligheidssituatie in het zuiden van Afghanistan te verbeteren. Hij pleit voor een «strategische» benadering om terrorisme te bestrijden, waarbij naast militaire middelen ook goed bestuur en sociaal-economische instrumenten worden ingezet. Deze benadering sluit aan bij het Nederlandse beleid. De Nederlandse regering is het met de Afghaanse president eens dat versterking van zowel de lokale autoriteiten, alsook de Afghaanse politie en het leger daarbij cruciaal is. Daar zijn de inspanningen van de internationale gemeenschap ook op gericht. Het lokale bestuur wordt met een scala aan instrumenten ondersteund en politie en leger worden getraind. </antwoord>
      <antwoord nummer="2">Ja. Deze kritiek uitte de president geregeld vanaf half mei, waarbij hij opriep om herziening van de veiligheidsstrategie voor het zuiden. De president heeft vervolgens een voorstel gedaan voor de oprichting van een adviesraad bestaande uit de landen met de grootste troepeninzet in het zuiden van Afghanistan, de NAVO en de VN. Nederland is gevraagd in de raad zitting te nemen en heeft president Karzai laten weten hieraan gehoor te geven. Een eerste bijeenkomst van de raad heeft inmiddels plaatsgevonden. De regering beschouwt dit nieuwe orgaan als een nuttig forum voor overleg tussen enerzijds een kern aantal vertegenwoordigers van de Afghaanse regering, en anderzijds de belangrijkste internationale partners in het zuiden. </antwoord>
      <antwoord nummer="3">Ja. De door president Karzai geuite zorgen worden voortdurend besproken in verschillende fora, waarin de NAVO en de coalitiepartijen vertegenwoordigd zijn. Overleg vindt plaats in Afghanistan, in Brussel in NAVO-kader en in de hoofdsteden. Bovengenoemde adviesraad in Kaboel zal de contacten verder intensiveren, met een specifieke focus op het zuiden. Uit overleg met de Afghaanse autoriteiten, NAVO-bondgenoten en de coalitie komt naar voren dat in de veiligheidsstrategie een aantal factoren cruciaal is. Voor verbetering van de veiligheid in de provincies is allereerst goede coördinatie noodzakelijk tussen het Afghaanse leger, de politie en overige provinciale veiligheidsinstanties, afgestemd met de respectieve internationale troepenmachten en met de landelijke overheid. Van groot belang is een actieve, daadkrachtige gouverneur die bereid is ook de onveilige districten in zijn provincie te bezoeken. Gouverneur Munib van de provincie Uruzgan wordt hierbij door diverse gesprekspartners als goed voorbeeld genoemd. Het is tevens noodzakelijk de lokale bevolking bij de veiligheidsstrategie betrokken te houden door middel van informatiecampagnes en regelmatige bijeenkomsten met lokale leiders. De gevechtskracht van het Afghaanse leger is recentelijk verbeterd. De capaciteit van leger, politie en districtsbesturen in de provincies blijft echter een probleem, waaraan overigens veel aandacht wordt besteed. </antwoord>
      <antwoord nummer="4">Er bestaat geen twijfel over de positie van de Afghaanse autoriteiten. De Afghaanse regering is eindverantwoordelijk voor de veiligheid in het land en president Karzai neemt die verantwoordelijkheid. Hij tracht via een actieve dialoog met de belangrijkste partners te zoeken naar oplossingen en aanvullende strategieën om de opstandelingen te bestrijden. Hij wordt daarin door de internationale gemeenschap waar mogelijk ondersteund en geadviseerd. </antwoord>
      <noten afkomstig="antwoord"/>
   </antwoorden>
</kvr>
