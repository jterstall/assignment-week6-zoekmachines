<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschap over digitale examens. (Ingezonden 23 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25820
</item>
         <item attribuut="Inhoud">Vragen over de problemen die zijn geconstateerd bij de experimenten met digitale examens. Het gaat onder andere om uitvallende beeldschermen, opgaven die niet konden worden opgeslagen, uitvallende netwerken en problemen in de gewone lessen, doordat internet was platgelegd uit angst voor digitaal spieken.</item>
         <item attribuut="Rubriek">Communicatie, media en informatievoorziening (Hard- en software) Voortgezet onderwijs (Examens)</item>
         <item attribuut="Trefwoorden">Computers in het onderwijs Examens</item>
         <item attribuut="Vindplaats">Kamervragen met antwoord 2005-2006, nr. 1661, Tweede Kamer</item>
         <item attribuut="Vraagnr_bij_indiening">2050613770</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2006-06-13</item>
         <item attribuut="Datum_indiening">2006-05-23</item>
         <item attribuut="Document-id">KVR25820</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3545" allpagenumbers="3545 3546" vetnummer="2050613770" code="0506tkkvr1661" lopendefooter="Tweede Kamer, vergaderjaar 2005–2006, Aanhangsel" filenaam="KVR25820" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1661" onderwerp="" indiendatum="2006-05-23">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-06-13">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Ondervinden veel scholen, bij schoolexamens die geheel of gedeeltelijk op de computer worden gedaan, problemen met uitvallende beeldschermen, opgaven die niet konden worden opgeslagen, gesaboteerde toetsenborden, diskettestations, muizen uitvallende netwerken en haperende software? <voetnoot nummer="1"/>
      </vraag>
      <vraag nummer="2">Komen niet alleen de examens, maar ook de gewone lessen in de knel tijdens de examens, doordat ineens teveel computers nodig zijn en scholen vaak het internet platleggen uit angst voor digitaal spieken? </vraag>
      <vraag nummer="3">Deelt u de mening van «ICT op school» dat scholen zich maar moeten schikken in een van bovenaf opgelegde manier van werken, terwijl er te weinig wordt gebruikgemaakt van de kennis op de scholen zelf? </vraag>
      <vraag nummer="4">Welke voorzorgsmaatregelen wordt een school geacht te treffen, voor het geval dat bij een eenvoudige stroomstoring tijdens digitale examens de computers niet meer werken? </vraag>
      <vraag nummer="5">Welke consequenties verbindt u aan de geconstateerde problemen voor de experimenten met digitale examens? </vraag>
      <noten afkomstig="vraag">
         <noot nummer="1" titel="Digitaal examen wordt ramp">«Digitaal examen wordt ramp» op website http://www.nieuws.nl/print/227865</noot>
      </noten>
   </vragen>
   <antwoorden aantal="5">
      <antwoord nummer="1">Voor zover mij op dit moment bekend is, komt dit niet veel voor. Als een dergelijke situatie zich voordoet dan kan het defect meestal door de school worden opgelost. Voor problemen waar de school hulp bij nodig heeft, staat een technische helpdesk tot de beschikking. Bovendien worden scholen geacht per 10 computers 1 computer paraat te hebben staan tijdens het examen, zodat de leerling in het geval van een probleem kan wisselen van computer. </antwoord>
      <antwoord nummer="2">Als faciliteiten van de school gebruikt worden voor het afnemen van een examen, dan zijn die op dat moment niet beschikbaar voor andere leerlingen. Dit geldt overigens ook voor examens op papier, bijvoorbeeld ten aanzien van het gebruik van de gymzaal. Bij examens op de computer zullen tijdelijk computerlokalen voor leerlingen niet of beperkt toegankelijk zijn. Het is mij niet bekend dat scholen vaak het internet plat leggen gedurende de examens. Het is ook niet noodzakelijk om de internettoegang voor andere dan de examenkandidaten te blokkeren. Als de school desondanks voor deze drastische maatregel kiest, dan geldt die slechts voor het moment waarop het examen wordt afgenomen. </antwoord>
      <antwoord nummer="3">Nee, ik ben het oneens met de stelling dat het hier om een van bovenaf opgelegde manier van werken zou gaan. Invoering van examens met de computer is al gaande vanaf 2000 en gebeurt geleidelijk, in een voortdurend en nauw contact met scholen. Het gaat om meerdere experimenten die gepaard gaan met uitgebreide voorlichting en met ieder jaar een uitgebreide evaluatie van de gang van zaken. Pas als een examen met de computer zich in een pilot heeft bewezen, onder andere met betrekking tot de organiseerbaarheid en de inhoudelijke meerwaarde, wordt er overgegaan tot landelijke invoering. </antwoord>
      <antwoord nummer="4">Hoewel het voor leerlingen heel vervelend is dat zij door het uitvallen van de stroom een (gedeelte van het) examen niet kunnen maken op het moment dat zij verwachten, zijn er voor alle examens met de computer scenario’s die ertoe leiden dat de leerling op een verantwoorde manier het examen kan afronden. Dit kan bijv. door de tijd die verloren is gegaan toe te voegen aan de examentijd, over te gaan op een examen op papier of het examen afleggen in het tweede tijdvak. Dit zijn maatregelen die voor een deel ook worden toegepast bij calamiteiten met examens op papier. Bij de beroepsgerichte examens op de computer in het vmbo kan het voornoemde probleem worden ondervangen door de kandidaat op een later tijdstip een andere variant van het examen te laten maken. De school mag immers binnen een periode van twee maanden zelf bepalen wanneer het examen wordt afgenomen en heeft daarvoor vier varianten ter beschikking. </antwoord>
      <antwoord nummer="5">Op dit moment is mij niet bekend dat er ernstige problemen zijn met de afname van examens met de computer. Natuurlijk zullen, net als de voorgaande jaren, de experimenten grondig worden geëvalueerd en op basis daarvan zal zorgvuldig worden gekeken wat de volgende stappen zijn. </antwoord>
      <noten afkomstig="antwoord"/>
   </antwoorden>
</kvr>
