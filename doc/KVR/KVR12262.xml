<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M.ÂB. Vos (GroenLinks) en Stellingwerf (RPF) aan de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer over transgene aardappelen. (Ingezonden 19 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12262
</item>
         <item attribuut="Inhoud">Vragen naar aanleiding van het bericht in het Agrarisch Dagblad van 15 juni 2000, over de vervuiling van Avebe aardappelen met transgene aardappelen.</item>
         <item attribuut="Rubriek">Gezondheidszorg (Genetische manipulatie) Landbouw (Landbouwproducten)</item>
         <item attribuut="Trefwoorden">Akkerbouw Genetische manipulatie</item>
         <item attribuut="Vindplaats">Kamervragen met antwoord 1999-2000, nr. 1780, Tweede Kamer</item>
         <item attribuut="Vraagnr_bij_indiening">2990012700</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M.ÂB. Vos</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">2000-09-11</item>
         <item attribuut="Datum_indiening">2000-06-19</item>
         <item attribuut="Document-id">KVR12262</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3999" allpagenumbers="3999 4000" vetnummer="2990012700" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12262" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1780" onderwerp="" indiendatum="2000-06-19">
         <vrager partij="GroenLinks" oorsprong="parlement">M.ÂB. Vos</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan>de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-09-11">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Avebe-aardappelen vervuild met transgene aardappelen»? <voetnoot nummer="1"/>
      </vraag>
      <vraag nummer="2">Kunt u het bericht bevestigen dat overal in de regio overgebleven transgene aardappelen staan tussen niet-genetisch gemodificeerd gewas? </vraag>
      <vraag nummer="3">Klopt het bericht dat bestrijding van opslag van het transgene gewas niet of nauwelijks ter hand wordt genomen door Avebe, ondanks eerder aangekondigde maatregelen? </vraag>
      <vraag nummer="4">Hoe hoog schat u de kans in dat tijdens de komende campagne aardappelzetmeel vervuild raakt met transgene aardappelzetmeel? </vraag>
      <vraag nummer="5">Deelt u de mening van de heer Jasken van Avebe dat de bestrijding van opslag in de eerste plaats zaak is van de aardappeltelers? Vindt u dit ook niet een verantwoordelijkheid van de vergunninghouder? Vindt u het in geval van vervuiling een zaak van de vergunningverstrekker om de vergunninghouder hierop aan te spreken? </vraag>
      <vraag nummer="6">Bent u van plan stappen te ondernemen tegen Avebe? Zo ja, welke? Zo neen, waarom niet? </vraag>
      <vraag nummer="7">Indien u geen actie wilt ondernemen, hoe wilt u dan invulling geven aan het overheidsvoornemen om een gentechvrije voedselketen in stand te houden? </vraag>
      <noten afkomstig="vraag">
         <noot nummer="1" datum="2000-06-15" bron="Agrarisch Dagblad">Agrarisch Dagblad, 15 juni 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="2 2">Nee. De Inspectie Milieuhygiëne heeft dit jaar in totaal ongeveer 40 à 50 velden gecontroleerd. In de maand mei werd daarbij op ongeveer de helft van de velden nog opslag aangetroffen. Deze opslag varieert van een enkele plant per 10000 m <voetnoot nummer="2"/>tot maximaal ongeveer 1 plant per 50 m <voetnoot nummer="2"/>. In juli was het aantal velden met opslag verminderd tot ongeveer een kwart van de velden. In augustus werd nog op één veld opslag aangetroffen (ongeveer 5% van de in die maand gecontroleerde velden). </antwoord>
      <antwoord nummer="3">Nee. Avebe heeft vorig jaar in eerste instantie de illegaal geplante aardappelen gerooid of doodgespoten. Knollen die dit overleefden en later in het seizoen opkwamen, zijn eveneens doodgespoten. In het nieuwe seizoen blijken alsnog enkele aardappelplanten op te komen. </antwoord>
      <antwoord nummer="4">De kans dat de transgene amylopectine-aardappelen vermengd raken in de zetmeelproductie is gering. Avebe onderzoekt met behulp van een jodiumproef van iedere aanvoer een monster aardappelen op aanwezigheid van de genetisch gemodificeerde aardappelen. Indien daarbij vermenging wordt geconstateerd, worden de aardappels vernietigd. Bovendien vereist het voorkómen van het optreden van aardappelziekten vruchtwisseling, waarbij een veld met aardappelen in het daaropvolgende seizoen met andere gewassen beplant wordt. Daarnaast vindt ook actieve bestrijding plaats van eventuele opslag. </antwoord>
      <antwoord nummer="5">Door de Minister van VROM was het standpunt ingenomen dat Avebe verantwoordelijk is voor de bestrijding van opslag en dat dit geen zaak is van de aardappeltelers. De Minister van VROM heeft tot taak zorg te dragen voor de bestuursrechtelijke handhaving van het Besluit ggo en in het kader daarvan is de vergunninghouder aangesproken. De voorzitter van de afdeling bestuursrechtspraak heeft echter bij uitspraak van 11 augustus jl. inzake 200003460/1 geoordeeld dat Avebe ten onrechte is aangemerkt als overtreder (zie de antwoorden op vragen 6 en 7). De consequenties van deze uitspraak worden nog bestudeerd. </antwoord>
      <antwoord nummer="6 en 7">Er zijn reeds stappen ondernomen tegen Avebe. Naast strafrechtelijke stappen vorig jaar zijn door de Minister van VROM nu ook bestuursrechtelijke stappen ondernomen, nadat bij een controle dit voorjaar door de Inspectie Milieuhygiëne opslag van ggo-aardappelplanten is geconstateerd. Geconcludeerd werd dat Avebe zich ook dit seizoen nog verdergaand dient te blijven inspannen om deze opslag te bestrijden. Om dit kracht bij te zetten is door de Minister van VROM aan Avebe een dwangsom aangezegd indien na 1 juli dit jaar nog steeds opslag op de velden geconstateerd zou worden. Bij het besluit van 18 juli jl. is daadwerkelijk een last onder dwangsom opgelegd voor het zonder vergunning voorhanden hebben van genetisch gemodificeerde aardappelplanten. Avebe heeft hiertegen bij de Raad van State beroep aangetekend en verzocht om een voorlopige voorziening. In de uitspraak van 11 augustus jl. stelt de Raad van State onder meer dat Avebe ten onrechte is aangemerkt als overtreder, omdat Avebe niet de eigenaar is van de betreffende percelen en van de gewassen die daarop groeien, en het niet in haar macht heeft de overtreding te beëindigen. Op dit moment wordt bestudeerd welke stappen in reactie hierop kunnen worden ondernomen. </antwoord>
      <noten afkomstig="antwoord"/>
   </antwoorden>
</kvr>
