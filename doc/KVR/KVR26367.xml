<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers voor Vreemdelingenzaken en Integratie en van Justitie over zwangere vrouwen in vreemdelingendetentie. (Ingezonden 8 juni 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26367
</item>
         <item attribuut="Inhoud">Gevraagd wordt onder meer welke zorg aan zwangere vrouwen wordt geboden gedurende de periode dat zij in vreemdelingenbewaring worden gehouden.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Vreemdelingen en asielzoekers) Welzijn (Vrouwen)</item>
         <item attribuut="Trefwoorden">Bevallingen Gevangeniswezen Vreemdelingen Zwangerschap</item>
         <item attribuut="Vindplaats">Kamervragen met antwoord 2005-2006, nr. 2136, Tweede Kamer</item>
         <item attribuut="Vraagnr_bij_indiening">2050614790</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-09-18</item>
         <item attribuut="Datum_indiening">2006-06-08</item>
         <item attribuut="Document-id">KVR26367</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4541" allpagenumbers="4541 4542 4543" vetnummer="2050614790" code="0506tkkvr2136" lopendefooter="Tweede Kamer, vergaderjaar 2005–2006, Aanhangsel" filenaam="KVR26367" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2136" onderwerp="" indiendatum="2006-06-8">
         <vrager partij="SP" oorsprong="parlement">De Wit</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="2006-09-18">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hoeveel zwangere vrouwen verbleven er de afgelopen vijf jaar in vreemdelingenbewaring? Hoeveel zwangere vrouwen bevinden zich op dit moment in vreemdelingenbewaring? </vraag>
      <vraag nummer="2">Hoe lang zaten zwangere vrouwen de afgelopen vijf jaar gemiddeld in vreemdelingenbewaring? Hoeveel vrouwen zijn bevallen terwijl zij in vreemdelingenbewaring werden gehouden? </vraag>
      <vraag nummer="3">Welke zorg wordt zwangere vrouwen geboden gedurende de periode dat zij in vreemdelingenbewaring worden gehouden? Geldt voor zwangere vrouwen hetzelfde detentieregime als voor anderen die in vreemdelingenbewaring worden gehouden? </vraag>
      <vraag nummer="4">Hoe wordt gewaarborgd dat zwangere vrouwen in vreemdelingenbewaring niet tegen hun wil worden blootgesteld aan tabaksrook? </vraag>
      <vraag nummer="5">Is het waar dat zwangere vrouwen die in vreemdelingenbewaring gehouden worden, veertien dagen voor de (verwachte) bevalling overgebracht worden naar het Penitentiair Ziekenhuis te Scheveningen en daar ook gedurende veertien dagen na de bevalling verblijven? Komen deze vrouwen daar in contact met personen die om strafrechtelijke redenen gedetineerd zijn, of worden zij in het Penitentiair Ziekenhuis apart gehouden van personen die om strafrechtelijke redenen gedetineerd zijn? </vraag>
      <vraag nummer="6">Is het waar dat vrouwen gedurende hun verblijf in het Penitentair Ziekenhuis te Scheveningen gescheiden worden van hun echtgenoot of partner? Welke bezoekmogelijkheden zijn er voor de niet in vreemdelingenbewaring verblijvende echtgenoot of partner van een vrouw die voor of na de bevalling in het Penitentiair Ziekenhuis te Scheveningen verblijft? Welke bezoekmogelijkheden zijn er wanneer de echtgenoot of partner van de vrouw wél in vreemdelingenbewaring wordt gehouden? Kan de in vreemdelingenbewaring verblijvende echtgenoot of partner bij de bevalling van zijn vrouw aanwezig zijn? Zo neen, waarom niet? </vraag>
      <vraag nummer="7" voetnoot="1">Bent u bekend met de eerste resultaten van het Amsterdam Born Children and their Development-onderzoek (ABCD-onderzoek) waaruit blijkt dat stress tijdens de zwangerschap negatieve gevolgen kan hebben voor de gezondheid van de moeder en voor de ontwikkeling van het kind? <voetnoot nummer="1"/>Deelt u de mening dat een verblijf in vreemdelingenbewaring, onder sobere detentieomstandigheden, bijna onvermijdelijk veel stress met zich mee brengt voor betrokkenen? Is het, gezien de medische inzichten over de negatieve gevolgen van stress voor de gezondheid van de moeder en de ontwikkeling van het kind verantwoord om zwangere vrouwen in vreemdelingenbewaring te houden? Zo ja, hoe verhoudt het in vreemdelingenbewaring houden van zwangere vrouwen zich tot artikel 6 van het Internationale Verdrag voor de Rechten van het Kind (IVRK), dat Nederland verplicht tot het in de ruimst mogelijke mate waarborgen van de mogelijkheden tot overleven en de ontwikkeling van het kind? </vraag>
      <vraag nummer="8">Zijn er gegevens beschikbaar over de mate waarin zich complicaties voordoen bij zwangerschappen en bevallingen van vrouwen in vreemdelingenbewaring? Zo ja, is het aantal complicaties bij zwangerschappen en bevallingen van vrouwen in vreemdelingenbewaring hoger dan bij vergelijkbare groepen vrouwen die niet gedetineerd zijn? Indien deze gegevens niet beschikbaar zijn, bent u dan bereid hier onderzoek naar te doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-04-20" bron="Trouw">Trouw, 20 april 2006</noot>
      </noten>
   </vragen>
   <antwoorden aantal="8">
      <antwoord nummer="1">Begin juni 2006 verbleven zeven zwangere vrouwen in vreemdelingenbewaring (6 in Heerhugowaard en 1 in Rotterdam). Voor heel 2005 bedroeg dit aantal 33 voor de gezamenlijke locaties waar vreemdelingenbewaring ten uitvoer wordt gelegd. Bij gebrek aan centraal beschikbare gegevens is het mij niet mogelijk de vraag, voorzover deze betrekking heeft op voorgaande jaren, te beantwoorden. </antwoord>
      <antwoord nummer="2">In 2005 en 2006 zijn 7 (3 in detentie Noorderzand en 4 in het Grenshospitium) vrouwen tijdens de vreemdelingenbewaring bevallen. In de geautomatiseerde gegevensbestanden betreffende de vreemdelingenbewaring vindt geen afzonderlijke registratie plaats ten aanzien van eventuele zwangerschap in relatie tot gemiddelde verblijfsduur. Zie overigens de beantwoording van vraag 1. </antwoord>
      <antwoord nummer="3">In beginsel geldt voor zwangere vrouwen hetzelfde detentieregime als voor overige personen in vreemdelingenbewaring. Wel is sprake van bijzondere aandacht en zonodig zorg. In eerste instantie worden zij allen gezien door de verpleegkundige en de huisarts van de inrichting. Vervolgens vindt doorverwijzing plaats naar een verloskundige, die hen in de inrichting bezoekt. Zonodig vindt doorverwijzing plaats naar een gynaecoloog. Elke inrichting waar vreemdelingenbewaring plaatsvindt hanteert een vast, schriftelijk neergelegd protocol inzake de bejegening van zwangere vrouwen. </antwoord>
      <antwoord nummer="4">Conform de tabakswet wordt in de inrichtingen voor vreemdelingenbewaring een strikt rookbeleid gehanteerd. Dit houdt onder meer in dat in gemeenschappelijke ruimtes niet gerookt mag worden en dat het de bewoners vrijstaat ervoor te kiezen om in de eigen verblijfsruimte al dan niet te roken. Voorzover meerpersoonscelgebruik wordt toegepast, is het rookgedrag een van de selectiecriteria daarbij. </antwoord>
      <antwoord nummer="5">Alle zwangere gedetineerde vrouwen, ook vanuit vreemdelingenbewaring, worden in het Penitentiair Ziekenhuis opgenomen veertien dagen voor de vermoedelijke bevallingsdatum. Op deze wijze kunnen zij vertrouwd raken met het personeel aldaar. Dit is van belang vanwege het emotionele karakter van de naderende bevalling en het feit dat het personeel daarbij aanwezig is. Een verdere, meer pragmatische overweging is dat vanuit het Penitentiair Ziekenhuis een afspraak wordt gemaakt met de maatschap gynaecologie van het Bronovo ziekenhuis in Den Haag. Alle bevallingen vinden plaats in het Bronovo-ziekenhuis, nimmer in het Penitentiair Ziekenhuis zelf. Na de bevalling blijven de vrouwen tien tot veertien dagen in het Penitentiair Ziekenhuis, opdat zonodig begeleiding kan worden geboden bij de verzorging van de baby en om eventuele complicaties te kunnen inschatten. Conform de bestemming van huis van bewaring en gezien het bijzondere karakter van het Penitentiair Ziekenhuis kan het voorkomen dat vrouwen vanuit vreemdelingenbewaring en strafrechtelijk verblijvende vrouwen gezamenlijk worden ondergebracht. </antwoord>
      <antwoord nummer="6">Aangezien het Penitentiair Ziekenhuis formeel een huis van bewaring is met het toepasselijke regime van beperkte gemeenschap kan er geen sprake van zijn dat echtgenoten of partners aan wie de vrijheid niet is ontnomen, samen met hun zwangere vrouwen worden gedetineerd. Er is de gebruikelijke, wettelijke bezoekmogelijkheid van 1 uur per week. Daarnaast is dagelijks telefonisch contact mogelijk. In deze gevallen wordt aan de Officier van Justitie advies gevraagd of bezwaar bestaat tegen de aanwezigheid van de partner bij de bevalling. Het is de eindverantwoordelijkheid van de directie van het Penitentiair Ziekenhuis om hierin een beslissing te nemen. De zorg voor de zwangere vrouw en het ongeboren kind staat daarbij centraal. Indien de echtgenoot of partner van de zwangere tevens in vreemdelingenbewaring verblijft, is het huidige beleid dat de echtgenoot of partner niet bij de bevalling aanwezig kan zijn vanwege de gecompliceerde beheers- en beveiligingsmaatregelen die anders in de verloskamers van het Bronovo-ziekenhuis zouden moeten worden getroffen. Wel wordt er zo spoedig mogelijk na de bevalling in het Penitentiair Ziekenhuis een bezoek geregeld. De Dienst Justitiële Inrichtingen is verzocht om nader te bezien of het mogelijk is deze werkwijze zodanig aan te passen dat de in vreemdelingenbewaring verblijvende echtgenoot of partner wel bij de bevalling aanwezig kan zijn. </antwoord>
      <antwoord nummer="7">Vreemdelingenbewaring is een ultimum remedium dat slechts wordt toegepast indien en voorzover deze noodzakelijk wordt geacht met het oog op de uitzetting. Indien de vreemdelingenpolitie heeft geoordeeld dat plaatsing in vreemdelingenbewaring van een individuele persoon noodzakelijk is met het oog op de waarborging dat geen onttrekking aan het toezicht op de uitzetting plaats zal vinden, is het feit dat betrokkene zwanger is, naar de aard van deze omstandigheid, geen eigenstandige uitsluitingsgrond voor de toepassing van vreemdelingenbewaring. Binnen de vreemdelingenbewaring wordt dan, als gezegd, zoveel mogelijk rekening gehouden met de zwangerschap van betrokkene en de extra aandacht en zorg die deze vergt. </antwoord>
      <antwoord nummer="8">Er zijn geen specifieke onderzoeksgegevens beschikbaar inzake het vóórkomen van complicaties bij zwangerschappen en bevallingen van vrouwen in vreemdelingenbewaring in relatie tot vrouwen die op andere titel zijn gedetineerd en vrouwen die niet zijn gedetineerd. De locaties waar vreemdelingenbewaring ten uitvoer wordt gelegd geven aan dat bij een enkele zwangerschap wel eens sprake is geweest van complicaties zoals die ook vóórkomen bij zwangere vrouwen in de samenleving. Om deze reden is nader onderzoek hiernaar niet geïndiceerd. </antwoord>
      <noten afkomstig="antwoord"/>
   </antwoorden>
</kvr>
