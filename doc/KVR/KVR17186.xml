<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over lagere huursubsidie bij een gelijk netto inkomen. (Ingezonden 6 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17186
</item>
         <item attribuut="Inhoud">Vragen over de lagere huursubsidie voor mensen met een WAO-uitkering en een uitkering krachtens de Toeslagenwet ontvangen, ten opzichte van de huursubsidie voor mensen met het zelfde netto inkomen.</item>
         <item attribuut="Rubriek">Sociale zekerheid (Algemeen) Volkshuisvesting (Subsidies)</item>
         <item attribuut="Trefwoorden">Huursubsidies Sociale uitkeringen</item>
         <item attribuut="Vindplaats">Kamervragen met antwoord 2002-2003, nr. 776, Tweede Kamer</item>
         <item attribuut="Vraagnr_bij_indiening">2020305210</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-02-13</item>
         <item attribuut="Datum_indiening">2003-01-06</item>
         <item attribuut="Document-id">KVR17186</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1633" allpagenumbers="1633 1634" vetnummer="2020305210" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17186" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="776" onderwerp="" indiendatum="2003-01-6">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="13 februari 2003), zie ook Aanhangsel Handelingen nr. 708, vergaderjaar 2002–2003">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich de brief van uw ambtsvoorganger aan het Samenwerkingsverband WELZIJN Arnhem over de uitwerking van de huursubsidiewet voor huishoudens die naast een WAO-uitkering ook een uitkering krachtens de Toeslagenwet ontvangen? <voetnoot nummer="1"/>
      </vraag>
      <vraag nummer="2">Klopt het dat sindsdien in de situatie geen verandering is gekomen, waardoor deze categorie huurders minder huursubsidie ontvangt dan huishoudens met een gelijk netto inkomen, terwijl de overige omstandigheden gelijk zijn? </vraag>
      <vraag nummer="3">Hoe groot is de groep huursubsidiegerechtigden in de bedoelde categorie? Zijn er nog andere (substantiële) categorieën huurders die door een afwijkende verhouding van belastbaar en netto inkomen ten gevolge van ingewikkelde uitkeringssituaties en/of loonsuppletieregelingen structureel minder huursubsidie ontvangen? </vraag>
      <vraag nummer="4">Wat is het effect van de toegezegde compensatie voor de stijging van de nominale premie ziekenfonds in 2003 op de verhouding van belastbaar en netto inkomen, en daarmee op de hoogte van de te ontvangen huursubsidie in 2004 en later? </vraag>
      <vraag nummer="5">Zal de groep personen die minder huursubsidie ontvangt door de compensatieregeling sterk toenemen en zo ja: bent u bereid om deze «sigaar uit eigen doos» te vervangen door een sigaar uit de doos van (naar keuze) de bewindspersonen van Volkshuisvesting, Ruimtelijke Ordening en Milieubeheer , Financiën, Sociale Zaken en Werkgelegenheid of Volksgezondheid, Welzijn en Sport ? </vraag>
      <noten afkomstig="vraag">
         <noot nummer="1">Brief Kenmerk HIS 97576350, 10 dec 1997 (correspondentie onderhands bijgevoegd)</noot>
      </noten>
   </vragen>
   <antwoorden aantal="5">
      <antwoord nummer="1">De inhoud van de brief van de toenmalige staatssecretaris Tommel aan het Samenwerkingsverband WELZIJN Arnhem is mij bekend. In die brief wordt met name aangegeven dat als maatstaf voor de financiële draagkracht het belastbaar/verzamelinkomen, in plaats van het netto inkomen, als uitgangspunt is genomen. Daarmee wordt beoogd de eenduidigheid in wet- en regelgeving, de uitvoerbaarheid en controleerbaarheid van de Huursubsidiewet te waarborgen. Het standpunt om het belastbaar inkomen als maatstaf te hanteren voor de financiële draagkracht in het kader van inkomensafhankelijke regelingen in het algemeen is destijds ook door het vorige kabinet overgenomen naar aanleiding van het advies van de Commissie Harmonisatie Inkomensafhankelijke Regelingen (1997). Ik zie geen aanleiding om van dit eerder ingenomen standpunt af te wijken. </antwoord>
      <antwoord nummer="2">In de gesignaleerde situatie is inderdaad geen verandering gekomen. </antwoord>
      <antwoord nummer="3">De omvang van de groep huursubsidiegerechtigden die naast een WAO-uitkering een suppletie krachtens de Toeslagenwet ontvangen is niet bekend. Dat komt omdat huursubsidieontvangers geen informatie over inkomensbronnen en evenmin over hun netto inkomen behoeven te verstrekken. Zulke gegevens zijn immers niet van belang voor de toekenning van huursubsidie. De vraag of andere substantiële categorieën huurders door een afwijkende verhouding van belastbaar en netto inkomen structureel minder huursubsidie ontvangen kan om deze reden met de gegevens uit het huursubsidiebestand niet beantwoord worden. Uitgangspunt voor de huursubsidie is dat vergelijkbare huishoudens bij een gelijke huur en een gelijk fiscaal inkomen het zelfde bedrag aan huursubsidie ontvangen. </antwoord>
      <antwoord nummer="4">De compensatie voor de stijging van de nominale premie ziekenfonds in 2003 maakt deel uit van de maatregelen die voor dit jaar zijn getroffen om een evenwichtig inkomensbeeld te bereiken. Bedoelde maatregelen in de fiscale sfeer hebben geen effect op de hoogte van het belastbaar/verzamelinkomen. Zodoende beïnvloedt de bedoelde compensatie ook niet de hoogte van de huursubsidie in 2004 en volgende jaren. </antwoord>
      <antwoord nummer="5">Gelet op het antwoord op vraag 4 zal de groep die minder huursubsidie ontvangt om de genoemde reden niet sterk toenemen. </antwoord>
      <noten afkomstig="antwoord"/>
   </antwoorden>
</kvr>
