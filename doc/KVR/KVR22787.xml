<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA) aan de minister van Onderwijs, Cultuur en Wetenschap over het bericht dat een vader al 2,5 jaar zes van zijn acht kinderen thuishoudt. (Ingezonden 3 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22787
</item>
         <item attribuut="Inhoud">Vragen naar aanleiding van onder meer een uitzending van Nova op 24 februari 2005.</item>
         <item attribuut="Rubriek">Basisonderwijs (Leerlingen) Voortgezet onderwijs (Leerlingen)</item>
         <item attribuut="Trefwoorden">Leerplicht</item>
         <item attribuut="Vindplaats">Kamervragen met antwoord 2004-2005, nr. 1435, Tweede Kamer</item>
         <item attribuut="Vraagnr_bij_indiening">2040509780</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Eijsink</persoon>
         </item>
         <item attribuut="Datum_reaktie">2005-04-19</item>
         <item attribuut="Datum_indiening">2005-03-03</item>
         <item attribuut="Document-id">KVR22787</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3059" allpagenumbers="3059 3060" vetnummer="2040509780" code="0405tkkvr1435" lopendefooter="Tweede Kamer, vergaderjaar 2004–2005, Aanhangsel" filenaam="KVR22787" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1435" onderwerp="" indiendatum="2005-03-3">
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="19 april 2005), zie ook Aanhangsel Handelingen nr. 1242, vergaderjaar 2004–2005">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u het bericht dat een vader in Amsterdam al 2,5 jaar zes van zijn acht kinderen thuishoudt? <voetnoot nummer="1"/>
      </vraag>
      <vraag nummer="2" voetnoot="2">Klopt het dat er geen wet is die de vader kan verplichten zijn kinderen naar school te sturen, omdat deze kinderen nergens staan ingeschreven en «feitelijk niet bestaan»? <voetnoot nummer="2"/>
      </vraag>
      <vraag nummer="3">Hoe bestaat het dat ondanks de rol van de inspectie en de leerplichtambtenaren kinderen aldus worden onttrokken aan de leerplicht? Hoe ziet u de rol van de inspectie en de leerplichtambtenaren in dezen? </vraag>
      <vraag nummer="4">Kunt u aangeven hoeveel kinderen op deze wijze worden onttrokken aan de leerplicht? </vraag>
      <vraag nummer="5">Welke stappen gaat u zetten teneinde te waarborgen dat voortaan ook deze kinderen naar school gaan? </vraag>
      <noten afkomstig="vraag">
         <noot nummer="1" datum="2005-02-24" bron="Uitzending Nova ">Uitzending Nova , 24 februari 2005</noot>
         <noot nummer="2" datum="2005-02-21" bron="Het Parool" titel="ADM-zaak schokt Aboutaleb">Het Parool, 21 februari 2005: «ADM-zaak schokt Aboutaleb»</noot>
      </noten>
   </vragen>
   <antwoorden aantal="5">
      <antwoord nummer="1">Het thuishouden van kinderen in de leerplichtige leeftijd is niet in overeenstemming met de leerplichtwet 1969 (hierna Leerplichtwet). Leerplichtige kinderen behoren op school te zitten. </antwoord>
      <antwoord nummer="2">Nee dat klopt niet. De Leerplichtwet verplicht elke ouder of verzorger er voor te zorgen dat een kind als leerling van een school wordt ingeschreven en deze school na inschrijving geregeld bezoekt. Zowel de kinderen als de vader van de kinderen zijn bij de gemeente bekend. In 2001 is de officier van justitie overgegaan tot vervolging van de vader. Inmiddels is de vader in cassatie gegaan tegen een veroordeling die de rechtbank in hoger beroep heeft uitgesproken. Een zitting van de Hoge Raad moet nog plaatsvinden. </antwoord>
      <antwoord nummer="3">De onderwijsinspectie ziet er bijvoorbeeld op toe dat een school beschikt over een goede verzuimadministratie. In individuele gevallen van verzuim heeft de onderwijsinspectie geen rol. Leerplichtambtenaren trachten in overeenstemming met werkinstructies van Burgemeester en Wethouders de ouders of verzorgers er toe te bewegen hun verplichtingen op grond van de Leerplichtwet na te komen. Weigeren de ouders of verzorgers die verplichtingen na te komen, dan zendt de leerplichtambtenaar proces-verbaal van zijn bevindingen aan de officier van justitie. Zie verder het antwoord op vraag 2. Ik kan niet vooruitlopen op een uitspraak van de Hoge Raad. </antwoord>
      <antwoord nummer="4">Nee. Als ouders zich onttrekken aan inschrijving in het bevolkingsregister zijn hun kinderen voor een leerplichtambtenaar moeilijk traceerbaar. </antwoord>
      <antwoord nummer="5">De lokale overheid en het openbaar ministerie handhaven de leerplichtwet. Ik volg de ontwikkelingen in Amsterdam nauwgezet. Het dossier is op dit moment nog «onder de rechter». Ik wacht het oordeel van de rechter in hoogste instantie af. Ik heb vernomen dat alle acht de kinderen van deze vader zeer recentelijk door de rechtbank onder toezicht zijn gesteld van het Bureau Jeugdzorg. Sinds die ondertoezichtstelling is in overleg met de vader voor drie kinderen inmiddels een (VMBO)-school gevonden en lijkt hij mee te werken aan het zoeken naar een geschikte basisschool voor zijn overige kinderen. </antwoord>
      <noten afkomstig="antwoord"/>
   </antwoorden>
</kvr>
