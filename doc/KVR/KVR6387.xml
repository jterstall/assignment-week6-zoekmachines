<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Graaf (D66) over de vervolging van milieudelicten bij milieuvergunningen op hoofdlijnen. (Ingezonden 24 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6387
</item>
         <item attribuut="Rubriek">Milieu (Milieudelicten) Strafrecht en strafprocesrecht (Vervolging)</item>
         <item attribuut="Trefwoorden">Milieudelicten Milieuvergunningen Strafvervolging</item>
         <item attribuut="Vindplaats">Kamervragen met antwoord 1997-1998, nr. 620, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">De Graaf</persoon>
         </item>
         <item attribuut="Datum_reaktie">1998-01-29</item>
         <item attribuut="Datum_indiening">1997-11-24</item>
         <item attribuut="Document-id">KVR6387</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1265" allpagenumbers="1265 1266" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6387" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="620" onderwerp="" indiendatum="">
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="29 januari 1998). Zie ook Aanhangsel Handelingen nr. 442, Vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="2979803250">Vragen van het lid De Graaf (D66) over de vervolging van milieudelicten bij milieuvergunningen op hoofdlijnen. (Ingezonden 24 november 1997) </vraag>
      <vraag nummer="1" voetnoot="1">Ondervinden bestuurders en openbaar ministerie problemen bij de handhaving van zogenaamde milieuvergunningen op hoofdlijnen? <voetnoot nummer="1"/>
      </vraag>
      <vraag nummer="2">Heeft justitie al enkele malen de vervolging wegens milieudelicten moeten staken wegens verschil in interpretatie van een milieuvergunning op hoofdlijnen? </vraag>
      <vraag nummer="3">Werkt het Openbaar Ministerie aan een richtlijn of handleiding voor milieuvergunningen op hoofdlijnen? Zo ja, wat verwacht u van dergelijke maatregelen? </vraag>
      <vraag nummer="4">Bent u bereid in overleg te treden met gemeenten en provincies om te bezien op welke wijze de handhaving van milieuvergunningen op hoofdlijnen beter kan worden verzekerd? </vraag>
      <noten afkomstig="vraag">
         <noot nummer="1" datum="1997-11-13" bron="Algemeen Dagblad">Algemeen Dagblad, 13 november 1997</noot>
      </noten>
   </vragen>
   <antwoorden aantal="2">
      <antwoord nummer="1 t/m 3">De Ministeries van VROM en van V&amp;W hebben in 1995 een handreiking uitgebracht over de vergunning op hoofdlijnen. Deze handreiking is bestemd voor overheden en bedrijven en beschrijft wanneer een vergunning op hoofdlijnen kan worden afgegeven en hoe deze eruit zou moeten zien. Aan de verlening van zo’n vergunning wordt een aantal voorwaarden gesteld en de inhoud ervan moet voldoen aan een aantal eisen. De voorwaarden komen erop neer, dat het betrokken bedrijf een «goed» nalevingsverleden dient te hebben, dient te beschikken over een goed werkend milieuzorgsysteem, continu moet werken aan de verbetering van de eigen milieuprestaties en moet beschikken over een open communicatieve houding ten aanzien van die prestaties. De inhoudelijke eisen aan de voorschriften van de vergunning richten zich op de regeling van alle relevante milieu-effecten, beschrijving van – zo veel mogelijk gekwantificeerde – resultaatsverplichtingen in doelvoorschriften, opneming van adequate meet-, registratie- en verslagleggingsverplichtingen, zo nodig aanvullende zorgplichtbetalingen, alsmede toetsing op uitvoerbaarheid en handhaafbaarheid. Het openbaar ministerie onderkent de voordelen van de vergunning op hoofdlijnen voor de handhaving: dit type vergunning, mits op zorgvuldige wijze, conform de richtsnoeren van de handreiking afgegeven, stelt de overheid beter in staat hoofdzaken van bijzaken te onderscheiden en toezicht en handhaving te focussen op die onderwerpen die vanuit een oogpunt van bescherming van het milieu werkelijk van belang zijn. De verlening van vergunningen op hoofdlijnen staat nog in de kinderschoenen. Tot op heden zijn enkele tientallen vergunningen op hoofdlijnen verleend op een bestand van vele duizenden vergunningen. Er is daarbij nog duidelijk sprake van een leerproces. De handreiking speelt hierbij een belangrijke ondersteunende rol, maar kan niet altijd voor elke vraag een pasklare oplossing geven. De betrokken bestuurders zijn over het algemeen zeer consciëntieus in het zoeken naar de geschikte vorm voor de te verlenen vergunning op hoofdlijnen; een enkele keer blijkt echter dat een dergelijke vergunning op een onderdeel bij nader inzien niet de toets der kritiek kan doorstaan. Het kan dan voorkomen dat het desbetreffende voorschrift uit de vergunning moeilijk handhaafbaar is. Zo heeft zich een aantal situaties voorgedaan, waarin bepaalde voorschriften van de vergunning onvoldoende duidelijk was, bijvoorbeeld omdat deze in het desbetreffende geval ten onrechte geen concrete resultaatsverplichtingen bevatten. Bij overtreding van deze voorschriften blijkt het niet altijd mogelijk het bewijs rond te krijgen. Het is enkele malen voorgekomen dat het OM daardoor geen vervolging kon instellen. Overigens betekent dit niet, dat bedrijven in het geheel niet vervolgd kunnen worden. Als er daarnaast andere voorschriften overtreden zijn of andere feiten zijn gepleegd (zoals bijvoorbeeld fraude), kan daarvoor uiteraard wel een vervolging ingesteld worden; in voorkomende gevallen is dit ook gebeurd. Er is binnen het openbaar ministerie een (voorlopig) standpunt bepaald over de handhaafbaarheid van vergunningen aan bedrijven met een bedrijfsintern milieuzorgsysteem (BIM). Zoals gesteld juicht het openbaar ministerie deze ontwikkeling toe, maar stelt een dergelijk systeem naar het oordeel van het openbaar ministerie wel zijn eigen eisen aan de vergunningverlening; de vergunningen moeten concreet en duidelijk zijn, zodat overtredingen van de vergunningvoorwaarden ook strafrechtelijk aangepakt kunnen worden. Het openbaar ministerie is voorts van mening dat de interne controle- en zorgplicht van de bedrijven zelf nooit in de plaats kan komen van overheidstoezicht. Dit (voorlopig) standpunt is ter kennis gebracht van de milieu-officieren van justitie in verband met hun contacten met vergunningverleners. Om het draagvlak te vergroten, is het standpunt voorts besproken met vertegenwoordigers van het Inter Provinciaal Overleg (IPO) en zal het nog besproken worden met de Vereniging van Nederlandse Gemeenten. </antwoord>
      <antwoord nummer="4">Na het uitkomen van de eerderbedoelde handreiking heeft de praktijk zich verder ontwikkeld. Zoals gezegd zoekt de praktijk soms nog naar de meest geschikte vorm voor de af te geven vergunning op hoofdlijnen en wordt soms een oplossing gevonden, die bij latere ervaringen minder bruikbaar blijkt. Overigens blijkt ook de handreiking op sommige punten verduidelijking te behoeven. Het ministerie van VROM heeft flankerend beleid ontwikkeld ter verdere ondersteuning van vergunningverleners. Dit behelst onder meer het intensief begeleiden van een aanzienlijk aantal vergunningtrajecten op provinciaal niveau. Aan de leerervaringen, die met deze pilots worden opgedaan, wordt vervolgens bekendheid gegeven onder vergunningverleners. Zo zal er onder meer een cursus worden gegeven aan met name gemeente-ambtenaren op basis van de leerervaringen. Daarnaast loopt er op initiatief van het ministerie van VROM een project, waarbij de juridische aspecten van de vergunning op hoofdlijnen verder worden verduidelijkt. Hierbij is een groot aantal overheden en andere belanghebbenden (bedrijfsleven, milieu-organisaties en wetenschap) betrokken, alsmede het openbaar ministerie. Het project zal op korte termijn leiden tot een meer definitieve leidraad voor de vergunningverlening op hoofdlijnen, waarover vanzelfsprekend alle betrokkenen opnieuw zullen worden geconsulteerd. Naast deze activiteiten doet de Inspectie Milieuhygiëne onderzoek naar de praktijk van de verlening van vergunningen op hoofdlijnen. Dit onderzoek wordt naar verwachting begin 1998 afgerond. </antwoord>
      <noten afkomstig="antwoord"/>
   </antwoorden>
</kvr>
