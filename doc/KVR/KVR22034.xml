<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vos (GroenLinks), Albayrak (PvdA) en Van der Laan (D66) aan de minister voor Vreemdelingenzaken en Integratie over de opmerkingen over de mogelijke koppeling tussen de besluitvorming rondom biometrie en co-decisie van het Europees Parlement, gedaan tijdens het AO JBZ-raad van 1 december 2004. (Ingezonden 10 december 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22034
</item>
         <item attribuut="Inhoud">Betreft uitlatingen van minister Verdonk (VI) en die van de vertegenwoordiger van het Nederlandse voorzitterschap over het bestaan van een mogelijke koppeling tussen snelle besluitvorming rondom biometrische gegevens in paspoorten en het verlenen van co-decisie (medezeggenschap) aan het Europees Parlement.</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Persoonsregistratie en identificatie) Internationale betrekkingen (Europese Unie) Staats- en bestuursrecht (Overig)</item>
         <item attribuut="Trefwoorden">Europees Parlement Fraude Paspoorten</item>
         <item attribuut="Vindplaats">Kamervragen met antwoord 2004-2005, nr. 754, Tweede Kamer</item>
         <item attribuut="Vraagnr_bij_indiening">2040504700</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
            <persoon partij="PvdA">Albayrak</persoon>
            <persoon partij="D66">Van der Laan</persoon>
         </item>
         <item attribuut="Datum_reaktie">2005-01-18</item>
         <item attribuut="Datum_indiening">2004-12-10</item>
         <item attribuut="Document-id">KVR22034</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1593" allpagenumbers="1593 1594" vetnummer="2040504700" code="0405tkkvr754" lopendefooter="Tweede Kamer, vergaderjaar 2004–2005, Aanhangsel" filenaam="KVR22034" issn-nummer="ISSN 0921 -7398" uitgever="Sdu Uitgevers ’s-Gravenhage 2005"/>
      <vraagdata vraagnummer="754" onderwerp="" indiendatum="2004-12-10">
         <vrager partij="GroenLinks" oorsprong="parlement">Vos</vrager>
         <vrager partij="PvdA" oorsprong="parlement">Albayrak</vrager>
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-01-18">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Herinnert u zich uw uitlatingen over het bestaan van een mogelijke koppeling tussen snelle besluitvorming rondom biometrische gegevens in paspoorten en het verlenen van co-decisie aan het Europees Parlement tijdens het Algemeen Overleg JBZ-raad, 1 december 2004? Is het waar dat u tijdens dit Algemeen Overleg stelde dat u in het Europees Parlement heeft gezegd dat «het belangrijk is dat deze beslissing (nl. het advies over biometrische gegevens in paspoorten) zo snel mogelijk genomen wordt» en dat «wat mij betreft (...) er twee onafhankelijke besluiten [zijn]»? </vraag>
      <vraag nummer="2">Klopt het dat de vertegenwoordiger van het Nederlandse voorzitterschap in de Commissie Burgerlijke Vrijheden van het Europese Parlement heeft gezegd: «From our side we have done everything to support your request, including to move to codecision as quickly as possible. In the The Hague conclusions we had to put in «at the latest the 1st of April» because of a number of concerns of member states. One of them included biometrics and passports where the council was sure that following the normal procedures by the 1st of April you would have provided your advice. As I said the Netherlands presidency was willing to help you to get the codecision as quickly as even already on the 1st of January. It was for that reason that we suggested to you to adopt your opinion on the passports and biometrics already this month in order to be able to move qualified majority and codecision on the 1st of January»? Zo ja, vloeit hier niet een erkenning uit voort dat de Nederlandse regering in het Europees Parlement een koppeling heeft aangebracht tussen de snelle besluitvorming rondom de biometrische gegevens in paspoorten en de toekenning van co-decisie aan het Europees Parlement? Zo neen, waarom niet? </vraag>
      <vraag nummer="3">Acht u het principieel juist dat het Europees Parlement medezeggenschap krijgt toegekend? Zo ja, acht u het juist dat de toekenning ervan afhankelijk wordt gesteld van de besluitvorming in individuele dossiers? Vindt u dat de Nederlandse vertegenwoordiging de «suggestie» mag doen om besluitvorming in het Europees Parlement op een bepaalde wijze te laten plaatsvinden, in ruil voor het eerder toekennen van co-decisie? </vraag>
      <vraag nummer="4">Blijft u het woord chantage verre van u werpen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ik kan mij niet herinneren dat ik tijdens het Algemeen Overleg over de JBZ-raad op 1 december 2004 uitlatingen heb gedaan over het bestaan van een door een aantal leden gesuggereerde koppeling tussen snelle besluitvorming over biometrische gegevens in paspoorten en het uitbreiden van de meerderheidsbesluitvorming in de Raad en het medebeslissingsrecht van het Europees Parlement. Ik heb wel het grote belang van beide dossiers benadrukt. Het is juist dat ik in het Europees Parlement, waar ik op 25 november 2004 een vergadering van de Commissie Burgerlijke Vrijheden heb bijgewoond, geen enkele koppeling tussen beide dossiers heb gelegd. Ik heb daar slechts mijn vreugde uitgesproken over de bereidheid van het Europees Parlement snel adviezen over deze belangrijke onderwerpen uit te brengen. </antwoord>
      <antwoord nummer="2">De vertegenwoordiger van het Nederlandse voorzitterschap heeft woorden van deze strekking geuit tijdens de vergadering van de Commissie Burgerlijke Vrijheden van het Europese Parlement in de middag van 2 december 2004, bij gelegenheid van de bespreking van het advies dat de Commissie aan de plenaire vergadering zou uitbrengen over het ontwerp-besluit van de Raad over het uitbreiden van de meerderheidsbesluitvorming in de Raad en van het medebeslissingsrecht van het Europees Parlement. Hieruit vloeit geenszins voort dat het Nederlandse voorzitterschap een koppeling tussen het co-decisiedossier en het dossier biometrie in paspoorten heeft aangebracht. De vertegenwoordiger van het voorzitterschap heeft, naar aanleiding van de in de Commissie door een lid gewekte suggestie van chantage door het voorzitterschap, alleen willen aangeven dat sommige lidstaten met betrekking tot de uitbreiding van co-decisie door het Europees Parlement over de streep getrokken waren door een ingangsdatum van uiterlijk 1 april 2004 aan het ontwerp-besluit te verbinden. De ontwerp-verordening inzake biometrische gegevens in paspoorten diende namelijk volgens de «Verklaring betreffende de bestrijding van terrorisme» van de Europese Raad van 25 maart 2004 vóór eind 2004 door de Raad te zijn aangenomen. Voorts is biometrie in paspoorten voor het Nederlandse voorzitterschap van begin af aan een prioriteit geweest. Om een spoedadvies van het Europees Parlement – met als enig argument het willen voldoen aan de genoemde opdracht van de Europese Raad – is op 24 november 2004 gevraagd, toen gebleken was dat de Fractie De Groenen/Vrije Europese Alliantie het ontwerp-advies over biometrie in paspoorten van de plenaire agenda van het Europees Parlement wilde afhalen, met het kennelijke doel te wachten totdat het Europees Parlement het medebeslissingsrecht zou hebben, zodat het Parlement kon meebeslissen over de ontwerp-verordening inzake biometrische gegevens in paspoorten. Daarmee is het deze fractie geweest die de twee onderwerpen aan elkaar heeft willen koppelen. Deze fractie heeft tijdens de plenaire vergadering in de ochtend van 2 december 2004 verzocht het advies niet in stemming te brengen, maar terug te verwijzen naar de Commissie Burgerlijke Vrijheden. De vergadering heeft dit verzoek echter verworpen en het advies aangenomen met 471 stemmen voor, 118 stemmen tegen en zes onthoudingen. Hiermee is het voor het Nederlandse voorzitterschap mogelijk geworden de opdracht van de Europese Raad tijdig uit te voeren. </antwoord>
      <antwoord nummer="3">Uiteraard acht ik het principieel juist dat het medebeslissingsrecht van het Europees Parlement inzake asiel en migratie wordt uitgebreid. De regering vindt het van groot belang dat de democratie in Europa wordt versterkt. Het Europees Parlement speelt hierbij een cruciale rol. De Europese burger eist van de regeringen van de Unie dat zij een Europees beleid ontwikkelen voor asiel en migratie, en ook voor de bestrijding van terrorisme. Het Nederlandse voorzitterschap heeft aan beide een belangrijke bijdrage willen leveren. Er is geen sprake van een suggestie door de vertegenwoordiger van het Nederlandse voorzitterschap om de besluitvorming op een bepaalde wijze te laten plaatsvinden, alleen al omdat de stemming over het advies over biometrie in paspoorten, tegen de zin van een minderheid in het Europees parlement, al plaatsgevonden had toen hij zijn uitspraken in de Commissie Burgerlijke Vrijheden deed. Hij heeft niet meer gedaan dan een verklaring geven voor de datum van 1 april 2005 in het ontwerp-besluit en de bereidheid van het voorzitterschap uitgesproken er alles aan te doen deze datum te vervroegen, opdat de versterking van de Europese democratie, waarvan ik aanneem dat zij ook de vragenstellers ter harte gaat, zo spoedig mogelijk zijn beslag kan hebben. </antwoord>
      <antwoord nummer="4">De beschuldiging van chantage blijft voor mij volstrekt onbegrijpelijk. </antwoord>
      <noten afkomstig="antwoord"/>
   </antwoorden>
</kvr>
