<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de staatssecretaris van Sociale Zaken en Werkgelegenheid over het door de sociale dienst betalen van LCD-TV's. (Ingezonden 11 december 2007);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30478
</item>
         <item attribuut="Inhoud">Vragen over het bericht dat de gemeente Maassluis dure LCD-TV's financiert voor uitkeringsgerechtigden.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand</item>
         <item attribuut="Vindplaats">Kamervragen met antwoord 2007-2008, nr. 957, Tweede Kamer</item>
         <item attribuut="Vraagnr_bij_indiening">2070806440</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2008-01-02</item>
         <item attribuut="Datum_indiening">2007-12-11</item>
         <item attribuut="Document-id">KVR30478</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2039" allpagenumbers="2039 2040" vetnummer="2070806440" code="0708tkkvr957" lopendefooter="Tweede Kamer, vergaderjaar 2007–2008, Aanhangsel" filenaam="KVR30478" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="957" onderwerp="" indiendatum="2007-12-11">
         <vrager partij="PVV" oorsprong="parlement">Fritsma</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2008-01-2">
         <antwoorder functie="staatssecretaris" ministerie="Sociale Zaken en Werkgelegenheid">Aboutaleb</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht «LCD-TV door sociale dienst betaald»? <voetnoot nummer="1"/>
      </vraag>
      <vraag nummer="2">Deelt u de mening dat het onzinnig is dat de gemeente Maasluis dure LCD-TV’s financiert voor uitkeringsgerechtigden? </vraag>
      <vraag nummer="3">Hoe legt u dit uit aan hardwerkende Nederlanders, die vaak lang moeten sparen om zo’n apparaat te kunnen kopen of zich dit zelfs niet eens kunnen permitteren? </vraag>
      <vraag nummer="4">Denkt u dat met dit soort verwennerij bijstandsgerechtigden worden aangezet om te gaan werken? </vraag>
      <vraag nummer="5">Is het financieren van dure TV’s ook gangbaar in andere gemeenten dan Maassluis? Zo ja, in welke? </vraag>
      <vraag nummer="6">Deelt u de mening dat het onacceptabel is dat de gemeente Maassluis niet eens wil controleren of van het gegeven geld inderdaad een dure TV is gekocht? Vindt u net als deze gemeente ook dat privacy van bijstandsgerechtigden belangrijker is dan de vraag of niet gefraudeerd wordt met belastinggeld? </vraag>
      <vraag nummer="7">Bent u bereid om er zorg voor te dragen dat in Nederland geen enkele gemeente meer geld uitgeeft aan het cadeau geven van dure LCD-TV’s aan bijstandsgerechtigden? </vraag>
      <noten afkomstig="vraag">
         <noot nummer="1" weblink="http://www.telegraaf.nl/binnenland/2726239/_LCD-tv_door_sociale_dienst_betaald__.html?p=3,1">http://www.telegraaf.nl/binnenland/2726239/_LCD-tv_door_sociale_dienst_betaald__.html?p=3,1</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3 en 4">Uit het persbericht van de gemeente Maassluis, 11 december 2007 blijkt dat in deze gemeente niet alleen uitkeringsgerechtigden, maar ook mensen met een inkomen van maximaal 120% van het wettelijke minimumloon in aanmerking voor bijzondere bijstand komen. Het gaat hierbij om mensen die langer dan drie jaar achter elkaar een dergelijk inkomen hebben gehad en daardoor niet kunnen sparen of lenen voor de aanschaf van een duurzaam gebruiksgoed. In dit kader blijkt de gemeente Maassluis haar beleidsregels zodanig te hebben aangepast, dat zij bij de beoordeling van het recht op bijzondere bijstand in individuele gevallen wel de noodzakelijkheid van een bepaald duurzaam gebruiksgoed toetst, maar niet langer het al dan niet luxe karakter ervan beoordeelt. Daarnaast heeft de gemeente de hoogte van de vergoeding voor de aan te schaffen gebruiksgoederen beperkt tot een maximum van € 400 per jaar en wordt de bijzondere bijstand pas uitbetaald na overlegging van de nota. Met de aanpassing van de beleidsregels wil de gemeente Maassluis de doeltreffendheid en praktische uitvoerbaarheid van haar beleidsregels verbeteren. In dit verband merk ik op dat de verlening van bijzondere bijstand op grond van de Wet werk en bijstand (WWB) een bevoegdheid én verantwoordelijkheid van de gemeenten is. Daartoe is de bijzondere bijstand zowel beleidsmatig als financieel gedecentraliseerd. De gemeenten kunnen ten behoeve van een rechtmatige en doeltreffende uitvoering van de bijzondere bijstand eigen beleidsregels vaststellen. Bij de verlening van bijzondere bijstand is bepalend dat er sprake is van kosten van het bestaan die uit bijzondere individuele omstandigheden voortkomen en die in het individuele geval als noodzakelijk moeten worden aangemerkt. Een landelijke normering voor bijzondere bestaanskosten, alsmede een typering van kosten die wel en die niet onder het regime van de bijzondere bijstand mogen vallen is niet aan de orde. </antwoord>
      <antwoord nummer="5">Voor de aanschaf, vervanging en reparatie van duurzame gebruiksgoederen kunnen de gemeenten bijzondere bijstand verlenen. Ik beschik niet over informatie welke specifieke gebruiksgoederen het daarbij betreft. Overigens blijkt uit het persbericht van de gemeente Maassluis dat men geen LCD-schermen verstrekt maar een vergoeding voor de vervanging van duurzame gebruiksgoederen van maximaal 400 euro (zie het antwoord op vraag 2, 3 en 4). </antwoord>
      <antwoord nummer="6">Zoals hiervoor reeds is aangegeven, kunnen de gemeenten ten behoeve van een rechtmatige en doeltreffende uitvoering van de bijzondere bijstand eigen beleidsregels vaststellen. Volgens het persbericht, 11 december 2007 van de gemeente Maasluis, blijft deze gemeente steekproefsgewijs controleren of er al dan niet misbruik van de bijzondere bijstand wordt gemaakt. </antwoord>
      <antwoord nummer="7">Decentralisatie en deregulering zijn uitgangspunten van de WWB die met name zijn terug te vinden in het wettelijke kader voor de verlening van bijzondere bijstand. Het stringent beschrijven van wat wel en niet onder de bijzondere bijstand valt, past naar mijn mening niet bij de genoemde uitgangspunten. </antwoord>
      <noten afkomstig="antwoord"/>
   </antwoorden>
</kvr>
