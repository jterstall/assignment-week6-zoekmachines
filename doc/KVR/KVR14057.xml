<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga en Wagenaar (beiden PvdA) aan de staatssecretarissen van Economische Zaken en van Verkeer en Waterstaat over de aanleg van een glasvezelnet in Noord-Nederland. (Ingezonden 19 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14057
</item>
         <item attribuut="Inhoud">Vragen naar aanleiding van het stopzetten van de aanleg van het glasvezelnet voor een aantal plaatsen in en op het platteland van Groningen en Drenthe omdat het niet rendabel zou zijn.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie) Handel en economie (Regionale ontwikkeling)</item>
         <item attribuut="Trefwoorden">Computernetwerken Noord-Nederland Regionale ontwikkeling Telecommunicatie</item>
         <item attribuut="Vindplaats">Kamervragen met antwoord 2000-2001, nr. 1513, Tweede Kamer</item>
         <item attribuut="Vraagnr_bij_indiening">2000112460</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="PvdA">Wagenaar</persoon>
         </item>
         <item attribuut="Datum_reaktie">2001-07-16</item>
         <item attribuut="Datum_indiening">2001-06-19</item>
         <item attribuut="Document-id">KVR14057</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3155" allpagenumbers="3155 3156" vetnummer="2000112460" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14057" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1513" onderwerp="" indiendatum="2001-06-19">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">Wagenaar</vrager>
         <vraagt-aan>de staatssecretarissen van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-07-16">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Welke conclusies verbindt u aan het stopzetten van de aanleg van het glasvezelnet voor een aantal plaatsen in en op het platteland van Groningen en Drenthe door Essent omdat het niet rendabel zou zijn? <voetnoot nummer="1"/>
      </vraag>
      <vraag nummer="2">Deelt u de visie dat de toegang tot deze infrastructurele voorziening door de overheid voor elke Nederlander gewaarborgd dient te zijn omdat dat bijdraagt aan de kansen voor een gelijkwaardige deelname van een ieder aan de kenniseconomie? </vraag>
      <vraag nummer="3">Zo ja, welke activiteiten gaat u ondernemen om de toegang tot het glasvezelnet voor een ieder te waarborgen? </vraag>
      <vraag nummer="4">Deelt u de visie dat met een dergelijk selectief strategisch ondernemingsbeleid de nieuwe structurele achterstanden van Noord-Nederland voor de toekomst gecreëerd worden? Hoe verhoudt zich deze situatie tot het streven van de regering om in 2006 de achterstanden in Noord-Nederland voorgoed weg te werken? </vraag>
      <vraag nummer="5">Speelt daarin deelname aan de kenniseconomie ook niet een doorslaggevende rol? Wilt u hierover overleg voeren met het Samenwerkingsverband Noord-Nederland en de Kamer nog voor de zomervakantie rapporteren over het resultaat daarvan? </vraag>
      <vraag nummer="6">Bestaan er vergelijkbare problemen elders in Nederland? Kunt u informatie verstrekken over de stand van zaken? </vraag>
      <noten afkomstig="vraag">
         <noot nummer="1" datum="2001-06-9" bron="Teletekst TV Drenthe">Teletekst TV Drenthe, 9 juni 2001</noot>
      </noten>
   </vragen>
   <antwoorden aantal="6">
      <antwoord nummer="1">Het gaat in dit geval niet om de aanleg van een glasvezelnet maar om het moderniseren en tweeweg-geschikt maken van bestaande kabelnetten ten behoeve van digitale televisie en breedband-internet. Hierbij wordt glasvezel ingezet tot aan de wijkcentra, niet tot aan de huizen. Volgens mijn informatie overweegt Essent inderdaad het tempo van de modernisering in sommige plattelandsgemeenten te vertragen, wegens de hogere kosten op het platteland en de geringe vooruitzichten die kosten op redelijk korte termijn terug te verdienen. Het verslechterde (financiële) klimaat in de telecomsector speelt daarbij zeker een rol. </antwoord>
      <antwoord nummer="2">Nee. Er zijn maar enkele voorzieningen waarvan de overheid vindt dat ze voor iedere Nederlander gewaarborgd dienen te zijn. Op telecommunicatiegebied heet dit de «universele dienstverlening» die is geregeld in hoofdstuk 9 van de Telecommunicatiewet en in het Besluit Universele Dienstverlening. Het betreft hier een Europees geharmoniseerd pakket waaronder vaste telefoonaansluitingen, telefoongidsen, en één telefooncel per 5000 inwoners. Toegang tot digitale televisie en tot Internet via de kabel hoort daar niet bij. Rechtstreekse toegang tot een glasvezelnet waarborgen is nu ook niet aan de orde, mede omdat glasvezel-aansluitingen voor particulieren nog vrijwel helemaal niet bestaan. </antwoord>
      <antwoord nummer="3">Het antwoord op vraag 2 laat onverlet dat het kabinet hecht aan goede ICT voorzieningen, en de laagdrempelige toegang daartoe, voor alle burgers in Nederland. In dit verband verwijs ik u kortheidshalve naar het actieprogramma De Digitale Delta, waarin een groot aantal actiepunten van de overheid in dit kader vermeld staan. Met het Kenniswijk-experiment levert de overheid een bijdrage aan de ontwikkeling van breedbandinfrastructuur en breedbandige diensten voor de burger (budget f 100 mln). In het kader van Gigaport wordt een nieuw nationaal onderzoeksnetwerk aangelegd (incl. internationale verbindingen) en vindt onderzoek plaats naar nieuwe internettechnologieën en -diensten (budget f 142 mln). Overigens merk ik op dat over breedbandvoorzieningen voor burgers en bedrijven onlangs een advies is uitgebracht door de Commissie Andriessen («Slim Graafwerk», juni 2001). Voorts is over dit onderwerp een beknopte studie gedaan in opdracht van het Ministerie van verkeer en waterstaat («Breedband Internet voor/ door gemeenten», juni 2001). Mede naar aanleiding van deze stukken, waarin wordt aangedrongen op een meer actieve rol van overheden, zal het kabinet zich beraden over nadere acties. </antwoord>
      <antwoord nummer="4">Op het gebied van kabel-diensten (incl. digitale TV en internet) heeft Noord-Nederland geen achterstand. Dit geldt ook voor de digitale infrastructuur in het algemeen: in het rapport «De ICT-sector in Noord-Nederland» van de Noordelijke Ontwikkelingsmaatschappij (NOM) wordt vastgesteld, dat de huidige digitale infrastructuur in Noord-Nederland inmiddels aan alle landelijke maatstaven voldoet, en de ICT-sector voldoende capaciteit biedt. </antwoord>
      <antwoord nummer="5">Gelet op het antwoord op vraag 4 lijkt mij dat niet opportuun. </antwoord>
      <antwoord nummer="6">Ook elders in Nederland, inclusief de Randstad, zijn er nog vele plekken waar geen digitale TV (via kabel) en/of breedband-internet beschikbaar zijn. Deze consumentendiensten worden aangeboden in een markt waarop diverse aanbieders actief zijn. De overheid treedt faciliterend op in het scheppen van dusdanige voorwaarden dat er een zoveel mogelijk concurrerende en innovatieve markt ontstaat. De overheid kan echter niet treden in de commerciële afwegingen en belangen van betrokken bedrijven. Overigens is recentelijk de 100 000e ADSL-aansluiting gerealiseerd en zijn er al honderdduizenden breedband-aansluitingen via de kabel. </antwoord>
      <noten afkomstig="antwoord"/>
   </antwoorden>
</kvr>
