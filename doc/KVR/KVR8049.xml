<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over verzameling van DNA-materiaal door het gerechtelijk laboratorium. (Ingezonden 9 oktober 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8049
</item>
         <item attribuut="Rubriek">Strafrecht en strafprocesrecht (Gerechtelijk vooronderzoek) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Gerechtelijk vooronderzoek Onderzoeksinstituten Opsporingen</item>
         <item attribuut="Vindplaats">Kamervragen met antwoord 1998-1999, nr. 217, Tweede Kamer</item>
         <item attribuut="Vraagnr_bij_indiening">2989901430</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">1998-10-23</item>
         <item attribuut="Datum_indiening">1998-10-09</item>
         <item attribuut="Document-id">KVR8049</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="439" allpagenumbers="439 440" vetnummer="2989901430" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8049" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="217" onderwerp="" indiendatum="1998-10-9">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1998-10-23">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat het gerechtelijk laboratorium in Rijswijk ook DNA-materiaal verzamelt uit menselijke sporen van delicten waarbij de wet geen DNA-onderzoek toestaat? <voetnoot nummer="1"/>Zo ja, deelt u de mening dat deze praktijk onrechtmatig is? </vraag>
      <vraag nummer="2">Gelden landelijke criteria bij het verzamelen en het gebruik van DNA-materiaal? Welke zijn deze criteria? Zijn ze ooit getoetst door een rechter? Zo neen, zal dit op korte termijn gebeuren? </vraag>
      <vraag nummer="3">Is het waar dat het gerechtelijk laboratorium met deze praktijk anticipeert op een toekomst waarin DNA-onderzoek bij alle strafbare feiten toegestaan zou zijn? Zo ja, waarop baseert het Openbaar Ministerie deze veronderstelling? Deelt u de mening dat het anticiperen op toekomstige wetgeving in strijd is met het legaliteitsbeginsel? </vraag>
      <vraag nummer="4">Bent u voornemens maatregelen te treffen om te bewerkstelligen dat het verzamelen en gebruik van DNA-gegevens slechts binnen de wettelijke grenzen plaatsvindt? Zo neen, waarom niet? Zo ja, welke maatregelen gaat u hiertoe treffen? </vraag>
      <noten afkomstig="vraag">
         <noot nummer="1" datum="1998-10-7" bron="Trouw">Trouw, 7 oktober 1998</noot>
      </noten>
   </vragen>
   <antwoorden aantal="4">
      <antwoord nummer="1">De wet stelt geen grenzen aan de delicten bij verdenking waarvan sporenmateriaal mag worden verzameld. Dat volgt uit de redactie van artikel 151a, eerste lid, alsmede artikel 195a, eerste lid, van het Wetboek van Strafvordering. Dat bij alle delicten sporenmateriaal mag worden verzameld voor DNA-onderzoek blijkt ook uit het gestelde tijdens de parlementaire behandeling (vgl. Kamerstukken II 1992–1993, 22 447, nr. 6, pagina 5). Het bepalen van DNA van sporenmateriaal is derhalve niet onrechtmatig. </antwoord>
      <antwoord nummer="2">Bij het verzamelen van DNA-materiaal gelden de criteria van de artikelen 151a alsmede 195a en volgende van het Wetboek van Strafvordering. Artikel 195d van het Wetboek van Strafvordering bindt het tegen de wil van de verdachte afnemen van lichaamsmateriaal ten behoeve van DNA-onderzoek aan beperkingen. Zo moet sprake zijn van ernstige bezwaren tegen de verdachte en moet de verdenking een delict betreffen dat onder het eerste of tweede lid van dit artikel valt. Zoals aangegeven wordt het verzamelen van sporenmateriaal niet beperkt tot het geval waarin een verdenking van deze delicten bestaat. Het gebruik van de resultaten van DNA-onderzoek in het strafproces is niet aan nadere grenzen gebonden. Deze resultaten worden neergelegd in het verslag van een deskundige en zijn als zodanig een wettig bewijsmiddel als omschreven in artikel 344 van het Wetboek van Strafvordering. Mij zijn geen rechterlijke uitspraken bekend die nader licht werpen op grenzen die aan het verzamelen of gebruiken van DNA-materiaal worden gesteld. Ook is mij niet bekend of dergelijke uitspraken ophanden zijn. </antwoord>
      <antwoord nummer="3">In mijn antwoord op vraag 1 heb ik reeds uiteengezet dat de wet geen grenzen stelt aan de delicten bij verdenking waarvan sporenmateriaal mag worden verzameld. Ook sporen, aangetroffen bij inbraken, kunnen derhalve onderzocht worden. Uit artikel 311, tweede lid, van het Wetboek van Strafrecht, volgt voorts dat op diefstal uit een woning gedurende de nacht, gepleegd door twee of meer personen of gepaard gaand met braak, verbreking of inklimming, negen jaar gevangenisstraf staat. Daaruit volgt dat gedwongen afname van lichaamsmateriaal bij ernstige verdenking ter zake van dit delict ingevolge artikel 195d van het Wetboek van Strafvordering mogelijk is. Er is derhalve geen reden om uit het verrichten van DNA-onderzoek aan sporenmateriaal van inbraken af te leiden dat vooruit wordt gelopen op eventuele nieuwe wetgeving. </antwoord>
      <antwoord nummer="4">Gelet op het voorgaande heb ik geen reden om aan te nemen dat het verzamelen en gebruik van DNA-gegevens niet binnen de wettelijke grenzen plaatsvinden. Ik zie dan ook geen aanleiding om maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
