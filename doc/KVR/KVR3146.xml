<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Beer (VVD) inzake: het Besluit huurprijzen woonruimte. (Ingezonden 21 mei 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3146
</item>
         <item attribuut="Inhoud">Vragen over het plaatsen van het wijzigingsbesluit van 18 april 1996 in het Staatsblad terwijl het daarmee samenhangende wetsvoorstel (24507) nog in behandeling is bij de Tweede Kamer.</item>
         <item attribuut="Rubriek">Volkshuisvesting (Woninghuren)</item>
         <item attribuut="Trefwoorden">Woninghuren</item>
         <item attribuut="Vindplaats">Kamervragen met antwoord 1995-1996, nr. 29, Eerste Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">De Beer</persoon>
         </item>
         <item attribuut="Datum_reaktie">1996-06-04</item>
         <item attribuut="Datum_indiening">1996-05-21</item>
         <item attribuut="Document-id">KVR3146</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="59" allpagenumbers="59 60" vetnummer="" code="" lopendefooter="Eerste Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1996"/>
      <vraagdata vraagnummer="29" onderwerp="" indiendatum="1996-05-21">
         <vrager partij="VVD" oorsprong="parlement">De Beer</vrager>
         <vraagt-aan/>
      </vraagdata>
      <antwoorddata antwoorddatum="1996-06-4">
         <antwoorder functie="de" ministerie="">Tommel Staatssecretaris van Volkshuisvesting, Ruimtelijke Ordening en Milieubeheer.</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Realiseert U zich dat het wetsvoorstel tot wijziging van de Huurprijzenwet woonruimte, de Wet op de huurcommissies en de Wet individuele huursubsidie in verband met de zogenaamde huursombenadering (kamerstuk 24 507) nog in behandeling is bij de Eerste Kamer zodat het nog niet zeker is dat het wetsvoorstel zal worden aanvaard, laat staan dat het op 1 juli a.s. kracht van wet zal hebben verkregen? </vraag>
      <vraag nummer="2">Op grond van welke bevoegdheid meent U, vooruitlopend op de in vraag 1 bedoelde wetswijziging, het Besluit van 18 april 1996 tot wijziging van het Besluit huurprijzen woonruimte in het Staatsblad te hebben kunnen plaatsen, gezien de samenhang die tussen de beide wijzigingen bestaat? </vraag>
      <vraag nummer="3">Zou het niet op zijn minst juister zijn geweest om de in de algemene maatregel van bestuur genoemde ingangsdatum van 1 juli 1996 afhankelijk te maken van de datum van inwerkingtreding van het in vraag 1 genoemde wetsvoorstel? </vraag>
      <vraag nummer="4">Hoe denkt U te handelen indien de in vraag 1 bedoelde wetswijziging op 1 juli 1996 (nog) geen kracht van wet mocht hebben verkregen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het Besluit tot wijziging van het Besluit huurprijzen woonruimte heeft betrekking op: a. de jaarlijkse aanpassing van de in de huuraanpassingenschema’s (bijlagen III en VI bij het besluit) genoemde bedragen en b. de wijzigingen die noodzakelijk zijn vanwege het wetsvoorstel tot wijziging van de Huurprijzenwet woonruimte, de Wet op de huurcommissies en de Wet individuele huursubsidie) de artikelen 3 en 12 en een wijziging in de huuraanpassingenschema’s). Ingevolge artikel 15, vierde lid, van de Huurprijzenwet woonruimte kan een (wijziging in de) algemene maatregel van bestuur op grond van artikel 15, eerste lid, van die wet niet eerder in werking treden dan twee maanden na de dagtekening van het Staatsblad waarin dat besluit is geplaatst. Wijzigingen die ingaande 1 juli 1996 in werking dienen te treden, kunnen derhalve niet later dan eind april in het Staatsblad worden geplaatst. Aangezien in artikel V van voornoemd wetsvoorstel als inwerkingtredingsdatum is genoemd 1 juli 1996, heb ik ervoor gezorgd dat de als gevolg daarvan noodzakelijke technische wijzigingen in het Besluit huurprijzen woonruimte ook reeds in april in het Staatsblad zijn geplaatst. De hierboven onder b bedoelde wijzigingen in de huuraanpassingenschema’s zouden overigens ook zonder het voornoemde wetsvoorstel mogelijk – zij berusten op het te handhaven artikel 15 van de Huurprijzenwet woonruimte – en wenselijk zijn geweest. Zou ik die laatste onder b bedoelde wijzigingen niet in het besluit hebben laten opnemen, dan zou bij inwerkingtreding van voornoemd wetsvoorstel, nadat dat voorstel tot wet is verheven, het besluit deels niet uitvoerbaar zijn doordat daarin wordt verwezen naar een dan niet meer bestaand artikel 18 van de Huurprijzenwet woonruimte. De enige uitsluitend en alleen uit het wetsvoorstel voortvloeiende wijzigingen van het besluit, namelijk het vervallen van de artikelen 3 en 12, zijn strikt juridisch gezien overbodig, omdat deze automatisch vervallen bij inwerkingtreding van de wet, maar zijn toch opgenomen om verwarring in de praktijk te voorkomen, nu wel in de huuraanpassingenschema’s de verwijzingen naar artikel 18 van de Huurprijzenwet woonruimte moesten worden geschrapt en ook een overgangsbepaling in het besluit voor het vervallen van de artikelen 3 en 12 op zijn plaats was. </antwoord>
      <antwoord nummer="3">Indien het wetsvoorstel een inwerkingtredingsbepaling zou hebben bevat, waarin geen concreet inwerkingtredingstijdstip zou zijn opgenomen, zou het inderdaad voor de hand hebben gelegen de inwerkingtredingsdatum van de wijzigingen die het gevolg zijn van voornoemd wetsvoorstel afhankelijk te maken van de datum van inwerkingtreding van dat voorstel. Nu in het voorstel zelf al de datum van 1 juli 1996 is genoemd, heb ik daarvan afgezien, mede in verband met de in het antwoord op vraag 4 aangegeven geringe praktische risico’s van het schrappen van de artikelen 3 en 12 van het besluit. Een onverhoopt niet tijdige afdoening van het wetsvoorstel zou maken dat een novelle nodig is. Een wetsvoorstel kan immers niet eerder in werking treden dan de dag na de uitgifte van het Staatsblad waarin zij wordt geplaatst. Een en ander neemt niet weg dat het beter zou zijn geweest in de algemene maatregel van bestuur een voorziening te treffen voor het geval een dergelijke novelle nodig zou zijn, dan wel het voorstel van wet zou worden verworpen. Uiteraard is het geenszins de bedoeling geweest vooruit te lopen op de oordeelsvorming door de Eerste Kamer over het wetsvoorstel. </antwoord>
      <antwoord nummer="4" voetnoot="1 2">In dat geval zouden de tabellen voor de uitvoering van de Wet individuele huursubsidie niet op de voorgenomen wijze kunnen worden vastgesteld. Dat stuit uitsluitend formeel niet op bezwaren, omdat in afwachting van de publikatie van de wijziging van het Besluit huurprijzen woonruimte en de besluitvorming over de wetsvoorstellen 24 507 en 24 595 de niet aan een voorpublikatie gebonden ministerie¨le regeling achterwege is gelaten. Materieel acht ik het moeten verhogen van diverse huurbedragen bij de individuele huursubsidie per 1 juli 1996 met 5 <voetnoot nummer="1"/>⁄ <voetnoot nummer="2"/>% in plaats van met 4% echter zo ernstig, dat ik het kabinet naar alle waarschijnlijkheid een voorstel zou doen tot reparatiewetgeving, teneinde de onrust over en ongewenste gevolgen van de afwijking ten opzichte van de voorgenomen huursubsidietabellen weg te nemen. Dit uiteraard alleen indien een onverhoopte verwerping van het wetsvoorstel door de Eerste Kamer niet juist zou zijn ingegeven door bezwaren tegen dit onderdeel. Voor wat betreft de geschrapte tekst van de artikelen 3 en 12 van het Besluit huurprijzen woonruimte zou per 1 juli 1996 ingevolge het dan onverhoopt nog bestaande artikel 9 van de Huurprijzenwet woonruimte de verplichting voor de regering herleven om een algemene maatregel van bestuur ter uitvoering van artikel 9 vast te stellen. Aan die verplichting zou uiteraard zo spoedig mogelijk worden voldaan. In de periode tussen het vervallen van de artikelen 3 en 12 van het besluit en het opnieuw invoeren van dergelijke bepalingen zouden nauwelijks praktische problemen kunnen optreden, gegeven de lange doorlooptijd van projecten tot ingrijpende woningverbetering, het beperkte aantal gevallen en de terughoudende opstelling van het ministerie bij de toetsing van de reeds door partijen beoordeelde huurprijs. </antwoord>
      <noten afkomstig="antwoord"/>
   </antwoorden>
</kvr>
