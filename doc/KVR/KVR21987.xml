<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Van Heemst (beiden PvdA) aan de ministers van Justitie en van Binnenlandse Zaken en Koninkrijksrelaties over de recente aanslagen op moskeeën en andere islamitische centra. (Ingezonden 10 november 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21987
</item>
         <item attribuut="Inhoud">Kunnen de vrijwel dagelijkse aanslagen op islamitische centra sinds de moord op Theo van Gogh nog steeds gezien worden als losse incidenten? Een kopie van een drietal brieven aan de burgemeesters, de Commissarissen van de Koningin en het college van Procureurs-generaal waarnaar de minister in zijn antwoord verwijst, is ter inzage gelegd bij het Centraal Informatiepunt Tweede Kamer.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Veiligheid) Cultuur en taal (Overig)</item>
         <item attribuut="Trefwoorden">Godsdiensten Openbare orde en veiligheid</item>
         <item attribuut="Vindplaats">Kamervragen met antwoord 2004-2005, nr. 711, Tweede Kamer</item>
         <item attribuut="Vraagnr_bij_indiening">2040503120</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2005-01-11</item>
         <item attribuut="Datum_indiening">2004-11-10</item>
         <item attribuut="Document-id">KVR21987</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1505" allpagenumbers="1505 1506" vetnummer="2040503120" code="0405tkkvr711" lopendefooter="Tweede Kamer, vergaderjaar 2004–2005, Aanhangsel" filenaam="KVR21987" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="711" onderwerp="" indiendatum="2004-11-10">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-01-11">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1 2 3 4">Hebt u kennisgenomen van de berichtgeving over aanslagen op moskeeën in Rotterdam, Breda, Huizen <voetnoot nummer="1"/>, Groningen en IJsselstein <voetnoot nummer="2"/>, op een islamitische school in Eindhoven <voetnoot nummer="3"/>en een migrantencentrum in Amsterdam? <voetnoot nummer="4"/>
      </vraag>
      <vraag nummer="2">Hoeveel van dergelijke incidenten hebben zich sinds de moord op Theo van Gogh voorgedaan? </vraag>
      <vraag nummer="3" voetnoot="5">Waarop is de uitspraak van een woordvoerder van de minister van Binnenlandse Zaken en Koninkrijksrelaties, dat het «hier gaat om losse incidenten» <voetnoot nummer="5"/>, gebaseerd? </vraag>
      <vraag nummer="4">Hoeveel van dergelijke aanslagen zijn volgens u nodig alvorens er geen sprake meer is van «losse incidenten»? </vraag>
      <vraag nummer="5" voetnoot="6">Wat is de inhoud van de brief <voetnoot nummer="6"/>van de minister van Binnenlandse Zaken en Koninkrijksrelaties aan de Nederlandse gemeenten, waarin het kabinet de gemeenten oproept om zeer alert te zijn op incidenten bij islamitische gebedshuizen? Wat verstaat u onder de term «zeer alert zijn»? </vraag>
      <vraag nummer="6">Strekt de oproep in de brief aan de gemeenten zich ook uit tot islamitische scholen en centra van moslim- en migrantenorganisaties? Zo neen, waarom niet? </vraag>
      <vraag nummer="7" voetnoot="7">Waarom zijn deze incidenten volgens een woordvoerder van de minister van Binnenlandse Zaken en Koninkrijksrelaties geen reden voor strengere beveiliging? <voetnoot nummer="7"/>
      </vraag>
      <vraag nummer="8">Hoe verhoudt het versturen van deze brief zich tot de uitspraken van een woordvoerder van de minister van Binnenlandse Zaken en Koninkrijksrelaties dat er sprake is van losse incidenten en dat er geen reden is voor strengere beveiliging? Waarom is deze brief verstuurd? </vraag>
      <vraag nummer="9">Zijn er nu sluitende afspraken gemaakt met de burgemeesters over de beveiliging van deze kwetsbare gebouwen en instellingen? Wat houden deze afspraken in? </vraag>
      <vraag nummer="10">Hoeveel van deze incidenten hebben zich de afgelopen jaren voorgedaan en in hoeveel gevallen zijn de daders opgespoord en vervolgd? </vraag>
      <vraag nummer="11" voetnoot="8">Waarom zijn de vragen van de leden Dijsselbloem en Dijksma (beiden PvdA) over brandstichting in een moskee in Enschede nog niet beantwoord? <voetnoot nummer="8"/>
      </vraag>
      <vraag nummer="12">Bent u bereid om alle bovengenoemde vragen per ommegaande te beantwoorden? </vraag>
      <noten afkomstig="vraag">
         <noot nummer="1" datum="2004-11-8" bron="Trouw" titel="Moskeeën in brand gestoken">Trouw, 8 november 2004: «Moskeeën in brand gestoken»</noot>
         <noot nummer="2" datum="2004-11-8" bron="NOS-Teletekst" titel="Eindhoven gaat moslimpanden bewaken">NOS-Teletekst, 8 november 2004: «Eindhoven gaat moslimpanden bewaken»</noot>
         <noot nummer="3">Zie noot 2</noot>
         <noot nummer="4">Zie noot 1</noot>
         <noot nummer="5">Zie noot 1</noot>
         <noot nummer="6">Zie noot 1</noot>
         <noot nummer="7">Zie noot 1</noot>
         <noot nummer="8">Kamervragen 2030421220, ingezonden 13 september 2004, vergaderjaar 2003–2004</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Sinds de moord op de heer Van Gogh op 2 november jl. is er sprake geweest van een toenemend aantal van dergelijke incidenten. Via het Nationaal Informatieknooppunt van het Korps Landelijke Politiediensten is tot en met 23 november gericht informatie ingewonnen en geanalyseerd. In totaal zijn ruim 800 meldingen van politiekorpsen over incidenten binnengekomen die te relateren zijn aan de moord op de heer Van Gogh. Een deel van deze meldingen had betrekking op strafbare feiten (67%), een deel op overtredingen van de openbare orde (18%). De strafbare feiten betroffen voornamelijk bekladding/graffiti, discriminatie, dreiging, brandstichting en belediging. De locaties waar de incidenten hebben plaatsgevonden zijn divers. Het betreft een scala aan onder meer openbare overheids- en particuliere instellingen of gebouwen. Bijna één op de zes (17%) van de gemelde incidenten betrof een delict tegen een islamitische instelling. Zowel bij de islamitische als bij de christelijke instellingen zijn de «gebedshuizen» vooral doelwit geweest, waarbij moskeeën (104 maal) duidelijk vaker te maken hebben gehad met incidenten dan kerken (37 maal). Ook scholen zijn regelmatig doelwit geweest (islamitische scholen 16 keer en christelijke scholen 9 keer). Tot slot hebben islamitische verenigingen en stichtingen en islamitische middenstanders met incidenten te maken gehad. Vanaf 20 november is een sterke afname te zien geweest van incidenten gerelateerd aan de moord op de heer Van Gogh. </antwoord>
      <antwoord nummer="3">De uitspraak zoals die is weergegeven in Trouw van 8 november jl. is een reactie van de woordvoerder van zondag 7 november jl. op een vraag van het NOS Journaal over twee voorgevallen incidenten en de waarschijnlijkheid van een landelijke trend. Een verband tussen beide incidenten was op dat moment niet te leggen. Evenwel valt wel een verband te leggen met de gebeurtenis op 2 november jl. </antwoord>
      <antwoord nummer="4">De afgelopen periode heeft een serie incidenten plaatsgevonden die naar ons huidige inzicht moet worden beoordeeld in het licht van de gebeurtenis van 2 november jl. Het strafrechtelijk onderzoek zal moeten uitwijzen wat de achtergronden zijn van de incidenten en of er een verband bestaat tussen die incidenten. Dat laat onverlet dat al deze incidenten in meer of minder directe wijze een reactie vormen op de moord op de heer Van Gogh en andere gewelddadigheden. In die zin is er sprake van een verontrustende «samenhang» in de afzonderlijke gewelddadigheden, ook als daartussen geen directe relatie bestaat. </antwoord>
      <antwoord nummer="5 en 6" voetnoot="1">De minister van Binnenlandse Zaken en Koninkrijksrelaties heeft na de moord op de heer Van Gogh een drietal brieven aan de burgemeesters, commissarissen van de Koningin en het college van procureurs-generaal gezonden. Deze brieven dateren van respectievelijk 2, 4 en 9 november jl. In die brieven wordt, kort gezegd, het bestuur, gelet op eventuele spanningen en onrust, gevraagd extra aandacht te besteden, toezicht uit te oefenen en eventuele maatregelen te treffen ten aanzien van Islamitische, Marokkaanse en Joodse instellingen en personen. De in vraag 5 geciteerde passage uit het krantenartikel in Trouw van 8 november jl. is niet exact terug te voeren op de tekst van de hiervoor bedoelde brieven. Om u zo volledig mogelijk te informeren voegen wij een kopie van de brieven als bijlage bij deze antwoorden. <voetnoot nummer="1"/>
      </antwoord>
      <antwoord nummer="7">Zie de antwoorden op vragen 3 en 5. </antwoord>
      <antwoord nummer="8">Zie de antwoorden op vragen 3 tot en met 5. </antwoord>
      <antwoord nummer="9">Zie het antwoord op vraag 5. </antwoord>
      <antwoord nummer="10">Over de periode voorafgaand aan de moord op de heer Van Gogh valt hierover geen uitspraak te doen, aangezien de gegevens niet op deze specifieke wijze geregistreerd zijn. Via het Nationaal Informatieknooppunt van het Korps Landelijke Politiediensten wordt sinds 2 november jl. gericht informatie ingewonnen en geanalyseerd. Sinds de moord op de heer Van Gogh is, zoals gezegd, een toename aan incidenten te zien geweest. </antwoord>
      <antwoord nummer="11">Door de recente gebeurtenissen was het nodig de antwoorden op deze vragen bij te stellen. Dat heeft vertraging opgeleverd. De beantwoording heeft inmiddels op 26 november jl. plaatsgevonden. </antwoord>
      <antwoord nummer="12">De vragen zijn zo spoedig als mogelijk beantwoord. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
