<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de staatssecretaris van Landbouw, Natuurbeheer en Visserij en de staatssecretaris van Volkshuisvesting, Ruimtelijke Ordening en Milieubeheer over alternatieve bemestingvormen. (Ingezonden 7 mei 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17979
</item>
         <item attribuut="Inhoud">Vragen naar aanleiding van het artikel "Goeie stront stinkt niet" (Volkskrant, 4 april 2003), waarin een alternatieve bemestingsvorm wordt besproken, die echter verboden is bij de wet. Deze vorm van bemesting benut de stikstof uit de mest voor de groei van gras en er komt minder ammoniakgas in de lucht en nitraat in het slootwater.</item>
         <item attribuut="Rubriek">Milieu (Verzuring) Veeteelt (Organische mest)</item>
         <item attribuut="Trefwoorden">Organische mest Verzuring</item>
         <item attribuut="Vindplaats">Kamervragen met antwoord 2002-2003, nr. 1458, Tweede Kamer</item>
         <item attribuut="Vraagnr_bij_indiening">2020311280</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2003-06-17</item>
         <item attribuut="Datum_indiening">2003-05-07</item>
         <item attribuut="Document-id">KVR17979</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3047" allpagenumbers="3047 3048" vetnummer="2020311280" code="0203tkkvr1458" lopendefooter="Tweede Kamer, vergaderjaar 2002–2003, Aanhangsel" filenaam="KVR17979" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1458" onderwerp="" indiendatum="2003-05-7">
         <vrager partij="D66" oorsprong="parlement">Van der Ham</vrager>
         <vraagt-aan>de staatssecretaris van Landbouw, Natuurbeheer en Visserij en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-06-17">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het artikel «Goeie stront stinkt niet». <voetnoot nummer="1"/>
      </vraag>
      <vraag nummer="2">Hoe beoordeelt u de suggestie in het betreffende artikel dat de jury van Nationale Groenprijs 2002 geen prijs kon geven aan het mestbeleid van de in het artikel genoemde boer, omdat hij met zijn methode van bemesten de wet zou overtreden en daarmee het beleid van u weerstreeft? Vindt u niet dat een jury van zo’n prijs onafhankelijk moet zijn, ook als deze wordt medegefinancierd door de overheid? </vraag>
      <vraag nummer="3" voetnoot="2">Wat is uw reactie op de uitspraak van het gerechtshof te Amsterdam, dat bij arrest van 9 december 2002 bepaalde dat de genoemde boer schuldig werd bevonden aan opzettelijke overtreding van het Besluit gebruik dierlijke meststoffen artikel 5, lid 7, maar dat hem geen straf of maatregel is opgelegd omdat de boer door de wet te overtreden bewerkstelligde wat de wet beoogd, minder vergiftiging van water, lucht en bodem op het boerenland? <voetnoot nummer="2"/>
      </vraag>
      <vraag nummer="4">Vindt u dat er meer vrijheid moet komen voor boeren om zelf de doelstellingen van de wet na te leven? </vraag>
      <vraag nummer="5" voetnoot="3">Hoe beoordeelt u de wijze van mestbehandeling? <voetnoot nummer="3"/>
      </vraag>
      <vraag nummer="6">Deelt u het idee dat het effect van deze wijze van bemesten is dat de stikstof uit de mest beter benut wordt voor de groei van het gras en dat er dus veel minder ammoniakgas in de lucht en nitraat in het slootwater terechtkomt? </vraag>
      <vraag nummer="7">Vindt u dat alternatieve bemestingsvormen meer ruimte moeten krijgen en dat het doel, minder emissies, belangrijker moet zijn dan het middel? </vraag>
      <noten afkomstig="vraag">
         <noot nummer="1" datum="2003-04-4" bron="Volkskrant">Volkskrant, 4 april 2003</noot>
         <noot nummer="2">Artikel 6-13 van de Wet Bodembescherming</noot>
         <noot nummer="3">Breedwerpig, bovengronds uitrijden, mengen van drijfmest met de ruige stromest uit de gruptstal en de potstal, de rest van de drijfmest verdunt met slootwater en vermengd met koolstof (Carbomix van FIR), nasproeien met slootwater</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het ministerie van Landbouw, Natuurbeheer en Visserij heeft geen invloed gehad op de samenstelling en het oordeel van de jury. De jury is dus volkomen onafhankelijk tot een oordeel gekomen. </antwoord>
      <antwoord nummer="3">Het Gerechtshof te Amsterdam heeft bij arrest van 9 december 2002 de verdachte schuldig verklaard zonder oplegging van een straf of maatregel. Het Hof heeft daarbij overwogen dat in beginsel een geldboete passend en geboden is, maar dat gelet op de tijd die is verstreken tussen de datum van het instellen van het hoger beroep en de behandeling ter zitting in hoger beroep en gelet op het feit dat verdachte niet eerder was veroordeeld, van het opleggen van een boete wordt afgezien. De reden voor de beslissing van het Hof is dus niet gelegen in het feit dat de boer door de wet te overtreden zou bewerkstelligen wat de wet beoogt. </antwoord>
      <antwoord nummer="4">Het uitrijden van mest wordt geregeld in het Besluit gebruik meststoffen (hierna: Bgm). Het Bgm heeft twee doelstellingen die in het verlengde liggen van internationale afspraken. Het ene doel is de vermindering van de ammoniakemissie, het andere is de bescherming van het grondwater door reductie van uit- en afspoeling van mineralen. Nederland heeft zich gecommitteerd aan de NEC-richtlijn en aan de Nitraatrichtlijn. De NEC-richtlijn schrijft voor dat Nederland in 2010 een maximale ammoniakuitstoot mag hebben van 128 kton. De Nitraatrichtlijn verplicht tot een maximale concentratie van 50 mg/liter grondwater. Het is de taak van de overheid ervoor te zorgen dat deze beide doelstellingen gehaald worden. Gezien het feit dat het hier gaat om een verplichting is het van groot belang dat de overheid een actieve rol speelt. In het Bgm zijn algemene eisen gesteld ten aanzien van te gebruiken methoden. Op deze manier wordt zoveel mogelijk ruimte gelaten aan de individuele ondernemer om specifieke technieken in te zetten teneinde de doelen te bereiken. </antwoord>
      <antwoord nummer="5">Het mengen van drijfmest met stromest zal eerder een hogere dan een lagere stikstofemissie tot gevolg hebben. De emissiereductie is in ieder geval lager dan de reductie die behaald wordt met die methoden waarmee aan het resultaat als voorgeschreven in het Bgm voldaan kan worden. Het verdunnen van drijfmest heeft wél een emissieverlagend effect. Dat is in het verleden ook met onderzoek van IMAG aangetoond. Het verdunnen van mest is echter om een tweetal redenen niet in de wet opgenomen. In de eerste plaats is het emissieverlagend effect pas vanaf een verhouding van 1 deel mest op 3 delen water vergelijkbaar met in de wet voorgeschreven methoden. Deze verhouding wordt door praktijkonderzoek als erg kostbaar voor veehouders ingeschat. Het risico dat veehouders lagere mengverhoudingen zouden gaan gebruiken en daarmee lagere emissieverlagingen werd erg hoog ingeschat. Het tweede bezwaar hangt hiermee samen. Een bepaalde verdunningsfactor is voor de handhavinginstanties niet zonder buitensporige inspanning controleerbaar. </antwoord>
      <antwoord nummer="6">Dit idee deel ik niet. Ik bestrijd niet dat bij het bedrijf zoals genoemd in het artikel mogelijk een zeer effectieve benutting van stikstof wordt bereikt. Dit wordt waarschijnlijk veroorzaakt door het management. Er wordt erg weinig stikstofkunstmest gebruikt. Hierdoor is de input aan stikstof op het bedrijf erg laag, met als gevolg dat de stikstof die op het bedrijf komt heel effectief wordt benut. </antwoord>
      <antwoord nummer="7">Met de vragensteller ben ik het eens dat het doel op zich belangrijker is dan het middel. Het direct sturen op doelen kan echter wel een spanningsveld opleveren met andere uitgangspunten waaraan het sturingsinstrumentarium van de overheid heeft te voldoen. Zo moet verzekerd zijn dat in gelijke gevallen gelijke regels gelden, dat deze regels voor eenieder duidelijk zijn en goed handhaafbaar zijn. Dit laatste betekent dat op eenvoudige en eenduidige wijze moet kunnen worden vastgesteld of de doelen daadwerkelijk zijn gerealiseerd. Bij doelvoorschriften bestaat het risico van een stapeling van regels, uitvoerige meetprotocollen en administratieve voorschriften, gericht op de individuele verantwoording van daadwerkelijke realisatie van het doelvoorschrift. Het is om die redenen dat bij de uitrijregels voor mest is gekozen voor generieke regels, waarbij ten aanzien van de mestaanwending een resultaat wordt voorgeschreven dat bij eenvoudige zichtcontrole kan worden gehandhaafd en dat tegelijk een effectieve reductie van de stikstof- èn ammoniakverliezen verzekert. Tegelijk ben ik van oordeel dat er voldoende ruimte moet zijn voor innovatie die het milieu ten goede komt. Ook moet een oplossing worden geboden daar waar regels in specifieke omstandigheden praktisch niet werkbaar zijn. Nu reeds bestaat binnen het Bgm de mogelijkheid voor een onderzoeksontheffing die de ontwikkeling van nieuwe methoden mogelijk moet maken. Als wetenschappelijk verantwoord aangetoond wordt dat een nieuwe methode werkt en onder de voorwaarde dat de methodiek controleerbaar, handhaafbaar en uitvoerbaar is, kan de regelgeving worden aangepast. Momenteel wordt binnen het kader van de zogenaamde Nitraatprojecten (waaronder het Vel &amp; Vanla-project) bijvoorbeeld onderzoek uitgevoerd naar alternatieve vormen van bemesting, waaronder de bovengrondse aanwending. De resultaten van dat onderzoek zullen eind dit jaar, begin volgend jaar beschikbaar komen. Dan zal bezien worden of de resultaten aanleiding geven tot het aanpassen van de regelgeving. Ik zal nagaan of deze ontheffingsmogelijkheid voldoende tegemoet komt aan de behoeften in de praktijk, dan wel of er nog op andere punten knelpunten aan de orde zijn en ruimte moet worden geboden. Ik zal daarover op korte termijn met de sector in overleg treden en de Kamer hierover informeren. </antwoord>
      <noten afkomstig="antwoord"/>
   </antwoorden>
</kvr>
