<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Financiën over financiële producten van de Autoriteit Financiële Markten. (Ingezonden 19 september 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24079
</item>
         <item attribuut="Inhoud">Vragen over aangeboden 'viaticals' en 'lifesettlements' en de voorwaarden die de Autoriteit Financiële Markten (AFM) daaraan stelt. Een viaticale regeling is een contract, waarbij de belegger een belang verkrijgt in de uitkering bij overlijden van één of meerdere polissen van levensverzekering (bron: www.definancielebijsluiter.nl, www.afm.nl).</item>
         <item attribuut="Rubriek">Bedrijfsleven en industrie (Bank- en verzekeringswezen) Geld- en kapitaalmarkt (Beleggingen)</item>
         <item attribuut="Trefwoorden">Beleggingen Levensverzekeringen</item>
         <item attribuut="Vindplaats">Kamervragen met antwoord 2005-2006, nr. 151, Tweede Kamer</item>
         <item attribuut="Vraagnr_bij_indiening">2040521550</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-10-13</item>
         <item attribuut="Datum_indiening">2005-09-19</item>
         <item attribuut="Document-id">KVR24079</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="325" allpagenumbers="325 326" vetnummer="2040521550" code="0506tkkvr151" lopendefooter="Tweede Kamer, vergaderjaar 2005–2006, Aanhangsel" filenaam="KVR24079" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="151" onderwerp="" indiendatum="2005-09-19">
         <vrager partij="SP" oorsprong="parlement">Kant</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-10-13">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Maakt de Autoriteit Financiële Markten (AFM) verschil tussen de zogenaamde viaticals en lifesettlements? Zo ja, wat zijn de gevolgen van dit verschil voor de voorwaarden waaronder deze producten aangeboden mogen worden? Zo neen, waarom niet? </vraag>
      <vraag nummer="2">Heeft de AFM aangegeven dat viaticals en lifesettlements alleen verkocht mogen worden via de door de AFM goedgekeurde effectenuitgevende instanties? Kunt u toelichten wat het beleid is van de AFM inzake deze producten en aanbieders van deze producten? </vraag>
      <vraag nummer="3">Is het waar dat het bedrijf Vievestment lifesettlements aanbiedt, of aan wil gaan bieden? Voldoet dit bedrijf aan de daarvoor gestelde eisen? </vraag>
      <vraag nummer="4">Is het waar dat het bedrijf Vievestment een folder uitgeeft waarin o.a. lifesettlements worden aangeboden, maar op geen enkele wijze te zien is via welke goedgekeurde instantie deze aangeboden worden en waarin evenmin de verplichte disclaimers te vinden zijn? Zo ja, wat is uw reactie daarop? </vraag>
      <vraag nummer="5">Kunt u aangeven hoe de AFM omgaat met de registratie via Nederlandse en Amerikaanse notarissen, waardoor een schijnzekerheid wordt gewekt bij de consument, zoals in de hierboven genoemde brochure wordt gesproken? </vraag>
      <vraag nummer="6">Zijn er bedrijven, naast het bovengenoemde Vievestment, die op dit moment viaticale regelingen en/of lifesettlements aanbieden? Zo ja, welke bedrijven zijn dit en voldoen zij aan alle eisen? </vraag>
      <vraag nummer="7">Indien er bedrijven zijn die op dit moment viaticale regelingen en/of lifesettlements aanbieden zonder de benodigde vergunningen, wordt er actie ondernomen tegen deze bedrijven? Zo ja, waaruit bestaat die ondernomen actie? Zo neen, waarom niet? </vraag>
      <vraag nummer="8">Heeft de AFM onderzoek gedaan naar, of uitspraken gedaan over Vievestment of andere bedrijven die op dit moment viaticale regelingen aanbieden? Zo ja wat waren die uitspraken en/of de uitkomsten van het onderzoek? Zo neen, waarom niet? </vraag>
      <vraag nummer="9">Doet de AFM op dit moment onderzoek naar viaticale regelingen? Zo ja, wat zijn de conclusies van dat onderzoek en volgen er juridische stappen? Zo neen, waarom niet? </vraag>
      <vraag nummer="10">Hoe gaat de AFM momenteel om met meldingen van mogelijke oplichters en/of malversaties en hoe vindt terugkoppeling plaats naar de consument? </vraag>
      <vraag nummer="11">Is het waar dat de AFM slechts actie onderneemt wanneer een eindconsument melding maakt en niet wanneer een branchegenoot een melding maakt? Zo ja, waarom is dat? Zo neen, hoe gaat de AFM dan om met meldingen van branchegenoten? </vraag>
      <vraag nummer="12">Hoe treedt de AFM op tegen beleggingsinstellingen die zich niet houden aan de algemeen geaccepteerde code met betrekking tot beleggingen? Vindt u dit optreden voldoende? Zo neen, wat gaat u ondernemen? Zo ja, waarom? </vraag>
      <noten afkomstig="vraag">
         <noot nummer="1"/>
         <noot nummer="1">Bijvoorbeeld reclame van Top Real Estate met gegarandeerd 9,6 % rente, zie ook: http://www.planet.nl/show/id=219999/contentid=553535/sc=d0f852</noot>
      </noten>
   </vragen>
   <antwoorden aantal="10">
      <antwoord nummer="1">De AFM maakt voor de uitoefening van het toezicht op viaticale regelingen geen onderscheid tussen viaticals en lifesettlements. De productkenmerken van beide zijn zodanig dat de AFM de bij haar bekende viaticals en lifesettlements heeft aangemerkt als effecten in de zin van de Wet toezicht effectenverkeer 1995 (Wte 1995). Verwezen zij naar het standpunt dat de AFM op 9 maart 2004 via haar website heeft gepubliceerd en de antwoorden op eerder door het lid Kant over dit onderwerp gestelde kamervragen (Aanhangsel van de Handelingen 2003/04, nr. 1193). </antwoord>
      <antwoord nummer="2">De kwalificatie als effecten in de zin van de Wte 1995 impliceert dat de in die wet neergelegde bepalingen met betrekking tot het aanbieden van en bemiddelen in effecten van toepassing zijn. De aanbieder zal een goedgekeurd prospectus algemeen verkrijgbaar moeten stellen, en de bemiddelaar zal over een vergunning moeten beschikken. Op het verbod om effecten aan te bieden zonder prospectus kan een vrijstelling van toepassing zijn. </antwoord>
      <antwoord nummer="3 en 4">Het ministerie beschikt niet over informatie om te kunnen bevestigen dat Vievestment actief is in het aanbieden van of bemiddelen in lifesettlements. Als Vievestment dat doet of gaat doen zal zij alsdan de hiervoor genoemde wettelijke voorschriften in acht dienen te nemen. Het prospectus dient aan bepaalde eisen te voldoen, en hetzelfde geldt voor eventuele reclame-uitingen. </antwoord>
      <antwoord nummer="5">Gelet op het verband tussen deze vraag en het in de vragen 3 en 4 genoemde bedrijf Vievestment, kan de AFM in verband met haar geheimhoudingsplicht hierover geen informatie verstrekken, zodat ik op deze vraag geen antwoord kan geven. In zijn algemeenheid geldt dat, indien derden worden ingeschakeld bij de aanbieding van of bemiddeling in effecten, ook deze derden zich moeten houden aan de toepasselijke wet- en regelgeving. </antwoord>
      <antwoord nummer="6">Zoals aangegeven in de beantwoording van de eerdere Kamervragen over dit onderwerp zijn er blijkens de website van de AFM «enkele» partijen die zich bezighouden, of bezighielden, met viaticale regelingen. Ik beschik niet over informatie om een uitspraak te kunnen doen over de vraag of deze partijen aan alle eisen voldoen. </antwoord>
      <antwoord nummer="7">Indien de AFM constateert of vermoedt dat een bedrijf viaticale regelingen en/of life settlements aanbiedt zonder de benodigde vergunningen, onderneemt zij actie tegen dat bedrijf overeenkomstig de lijn die wordt gevolgd ten aanzien van alle (rechts)personen die illegale financiële activiteiten verrichten: de instellingen worden aangeschreven en om nadere informatie gevraagd, en gemaand om te stoppen met activiteiten die illegaal blijken te zijn. Daarna wordt bezien of nadere maatregelen nodig zijn, zoals het doorhalen van een registratie, het opleggen van een boete of het doen van aangifte. </antwoord>
      <antwoord nummer="8 en 9">De AFM doet op dit moment vijf onderzoeken naar aanbieders en bemiddelaars in viaticale regelingen. De conclusie van deze onderzoeken is dat er in sommige gevallen sprake is van overtredingen van de Wte-regelgeving. Afhankelijk van de ernst van de overtreding zullen nadere maatregelen worden genomen, zoals genoemd in het antwoord op vraag 7. </antwoord>
      <antwoord nummer="10">Iedere melding wordt onderzocht door de AFM. Indien dat onderzoek daartoe aanleiding geeft worden de actie en de maatregelen zoals genoemd bij vraag 7 ondernomen. De AFM kan door haar geheimhoudingsplicht geen informatie over een dossier direct terugkoppelen naar de consument die gemeld heeft. Wel kan de AFM gebruik maken van haar bevoegdheid het beleggend publiek te waarschuwen tegen dergelijke partijen, indien niet tot aangifte wordt besloten. </antwoord>
      <antwoord nummer="11">De AFM maakt geen onderscheid tussen meldingen van consumenten en meldingen van branchegenoten. Zij gaat met beide meldingen even serieus om. Zie ook het antwoord op vraag 10. </antwoord>
      <antwoord nummer="12">In alle gevallen waarin de AFM constateert of vermoedt dat de toepasselijke wet- en regelgeving wordt overtreden, onderneemt zij actie zoals beschreven in het antwoord op de vragen 7 en 10. Dat geldt ook ingeval van overtreding van de wettelijke regels met betrekking tot informatieverstrekking over beleggingen, zoals reclame-uitingen en de financiële bijsluiter, waarop in de vraag vermoedelijk wordt gedoeld. </antwoord>
      <noten afkomstig="antwoord"/>
   </antwoorden>
</kvr>
