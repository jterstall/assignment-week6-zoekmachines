<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over het mogelijk filmen van huwelijksceremonies met een verborgen camera door de politie in Sittard. (Ingezonden 10 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4424
</item>
         <item attribuut="Inhoud">In Sittard zijn huwelijksceremonies gefilmd, omdat een ambtenaar van de burgerlijke stand werd verdacht van ernstige strafbare feiten in de bediening van zijn functie, zoals ambtsmisbruik en het aannemen van steekpenningen.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Privacy)</item>
         <item attribuut="Trefwoorden">Burgerlijke stand Politie Privacy</item>
         <item attribuut="Vindplaats">Kamervragen met antwoord 1996-1997, nr. 740, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-02-26</item>
         <item attribuut="Datum_indiening">1997-01-10</item>
         <item attribuut="Document-id">KVR4424</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1515" allpagenumbers="1515 1516" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="740" onderwerp="" indiendatum="1997-01-10">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-02-26">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is de berichtgeving waar, dat de politie in Sittard met een verborgen camera huwelijksceremonies heeft gefilmd? <voetnoot nummer="1"/>
      </vraag>
      <vraag nummer="2">Op welke wettelijke grondslag berustten deze video-opnamen? </vraag>
      <vraag nummer="3">Deelt u de mening, dat dergelijke video-opnamen strijd opleveren met de Wet op de Privacybescherming daar zij een ernstige inbreuk vormen op de privacy van de betrokken bruidsparen? </vraag>
      <vraag nummer="4">Heeft het gebruik van de videobanden door het Openbaar Ministerie rechtsgevolgen (gehad) voor de betrokken bruidsparen? </vraag>
      <vraag nummer="5">Zijn uitsluitend de door de verdachte ambtenaar van de burgerlijke stand gesloten huwelijken gefilmd of zijn ook andere huwelijkscermonies in Sittard door de politie opgenomen? </vraag>
      <vraag nummer="6">Is of wordt naar uw weten ook in andere gemeenten gebruik gemaakt van video-opnamen door de politie, teneinde het sluiten van schijnhuwelijken op te sporen? </vraag>
      <noten afkomstig="vraag">
         <noot nummer="1" datum="1997-01-8" bron="De Volkskrant">De Volkskrant, 8 januari 1997</noot>
      </noten>
   </vragen>
   <antwoorden aantal="6">
      <antwoord nummer="1">In de trouwzaal van het gemeentehuis te Sittard heeft gedurende enige tijd, in het kader van een strafrechtelijk onderzoek, een verborgen camera gehangen. Niet de vastlegging van de ceremonies als zodanig was oogmerk, maar de handelingen van een ambtenaar, die werd verdacht van ernstige strafbare feiten in de bediening van zijn functie van ambtenaar van de Burgerlijke Stand, zoals ambtsmisbruik en het aannemen van steekpenningen in het kader van het sluiten van schijnhuwelijken. </antwoord>
      <antwoord nummer="2">In casu is sprake van observatie. Zoals aangegeven in het rapport «Inzake opsporing» van de Parlementaire Enquêtecommissie (pagina 433), ontberen veel observatiemethoden, waaronder deze, thans een specifieke wettelijke grondslag. Op basis van artikel 2 van de Politiewet en de artikelen 141 en 142 van het Wetboek van Strafvordering heeft de rechter gebruikte observatiemethoden vaak rechtmatig geoordeeld. In het onderhavige geval is de camera geplaatst met toestemming van het openbaar ministerie en van de burgemeester van Sittard. Voorts is van de plaatsing op de voorgeschreven wijze melding gemaakt aan de Centrale Toetsingscommissie (CTC). </antwoord>
      <antwoord nummer="3">Dergelijke opnamen vormen een inbreuk op de persoonlijke levenssfeer van de betrokkenen en dienen een wettelijke grondslag te hebben. De Wet persoonsregistratie is van toepassing voor zover de beelden als een persoonsregistratie in de zin van artikel 1 van die wet kunnen worden beschouwd, derhalve digitaal dan wel analoog worden vastgelegd. Bij analoge vastlegging geldt als aanvullende voorwaarde dat bijzondere maatregelen zijn genomen om de tot individuele personen herleidbare beelden te kunnen ontsluiten. In beginsel dienen personen omtrent een dergelijke vastlegging te worden geïnformeerd. Voor zover de observatie de ambtenaar betreft die wordt verdacht van strafbare feiten kan ze worden gebaseerd op de algemene opsporingsbevoegdheid op grond van artikel 2 van de Politiewet. Uiteraard geldt onder dergelijke omstandigheden een uitzondering op de plicht de betrokkenen te informeren. Het gebruik van videocamera’s ten behoeve van heimelijke observatie is echter alleen gerechtvaardigd voor zover het doel – het verkrijgen van bewijs van bedoelde strafbare handelingen tegen een persoon tegen wie een verdenking is gerezen – niet met behulp van andere – de privacy minder bedreigende – opsporingsmethoden had kunnen worden verkregen en in het concrete geval niet als een onevenredig middel moet worden beschouwd. </antwoord>
      <antwoord nummer="4">De gemaakte opnamen zullen uitsluitend worden gebruikt in het kader van de strafvervolging tegen de ambtenaar en eventuele medeverdachten voor zover de opnamen voor het te leveren bewijs van belang kunnen zijn. </antwoord>
      <antwoord nummer="5">Er zijn opnamen gemaakt op de dagen dat de verdachte optrad als ambtenaar van de Burgerlijke Stand. Daarbij zijn echter ook ceremonies gefilmd die op die dagen door andere, als ambtenaren van de Burgerlijke Stand optredende functionarissen voltrokken zijn. De camera moest noodgedwongen gedurende een aantal dagen integraal alle verrichtingen in de desbetreffende trouwzaal opnemen ten einde ook verrichtingen van de verdachte ambtenaar te kunnen vastleggen die het vermoeden van het sluiten van schijnhuwelijken kunnen bevestigen zoals het aannemen van steekpenningen en het voeren van besprekingen en telefoongesprekken in de desbetreffende zaal. </antwoord>
      <antwoord nummer="6">In het onderhavige geval werden de video-opnamen niet gebruik om schijnhuwelijken op te sporen maar was het oogmerk bewijs te vergaren in de strafzaak tegen de ambtenaar die van strafbare feiten werd verdacht. Het is niet gebleken dat in gemeenten in zijn algemeenheid video-opnamen worden gemaakt ten einde schijnhuwelijken op te sporen. Dit zou ook onjuist zijn gezien ook het gestelde onder het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
