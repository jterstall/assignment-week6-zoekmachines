<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oplaat (VVD) aan de minister van Landbouw, Natuurbeheer en Visserij over het mogelijk omzeilen van vleesimport-regels van de Europese Unie. (Ingezonden 26 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17534
</item>
         <item attribuut="Inhoud">Vragen naar aanleiding van het artikel 'Kühne + Heitz lijkt EU-regels voor vleesimport te omzeilen' in de Telegraaf van 22 maart 2003.</item>
         <item attribuut="Rubriek">Handel en economie (Import) Veeteelt (Vlees)</item>
         <item attribuut="Trefwoorden">Import Vlees</item>
         <item attribuut="Vindplaats">Kamervragen met antwoord 2002-2003, nr. 1070, Tweede Kamer</item>
         <item attribuut="Vraagnr_bij_indiening">2020309380</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Oplaat</persoon>
         </item>
         <item attribuut="Datum_reaktie">2003-04-04</item>
         <item attribuut="Datum_indiening">2003-03-26</item>
         <item attribuut="Document-id">KVR17534</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2235" allpagenumbers="2235 2236" vetnummer="2020309380" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17534" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1070" onderwerp="" indiendatum="2003-03-26">
         <vrager partij="VVD" oorsprong="parlement">Oplaat</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2003-04-4">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel, «Kühne + Heitz lijkt EU-regels voor vleesimport te omzeilen.» ? <voetnoot nummer="1"/>
      </vraag>
      <vraag nummer="2">Bent u op de hoogte van de problematiek rond de verdeling van contingenten t.b.v. vleesimporten? </vraag>
      <vraag nummer="3">Bent u van mening dat hier waarschijnlijk door de mazen van de wet een schijnconstructie is gecreëerd om op die manier in het bezit te komen van zoveel mogelijk invoercontingenten voor vlees uit derde landen? </vraag>
      <vraag nummer="4">Hebben de productschappen hier goed gehandeld door de contingenten toe te kennen aan de 7 bedrijven, die hoogstwaarschijnlijk in werkelijkheid Kühne + Heitz zijn? Of hadden zij beter research moeten doen naar de status van de bedrijven? </vraag>
      <vraag nummer="5">Dienen de productschappen die op naleving van de importregels voor vlees toezien eventuele onregelmatigheden, waar hier mogelijk sprake van is, te melden aan het Ministerie van Landbouw, Natuurbeheer en Visserij? Zo ja, was de minister op de hoogte van de zaak Kühne + Heitz? </vraag>
      <vraag nummer="6">Welke maatregelen bent u voornemens in deze zaak te nemen? </vraag>
      <noten afkomstig="vraag">
         <noot nummer="1" datum="2003-03-22" bron="De Telegraaf">De Telegraaf, 22 maart 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, per 1 juli 2002 is een gewijzigde regeling inzake import van bevroren rundvlees van kracht (Verordening (EG) nr. 954/2002 van de Commissie, PbEG L 147). De criteria waaraan importeurs sindsdien moeten voldoen om voor deelname aan een tariefcontingent in aanmerking te komen zijn aangescherpt. In de overwegingen bij de genoemde verordening staat vermeld dat aanscherping heeft plaatsgehad om speculatie te voorkomen. </antwoord>
      <antwoord nummer="3">Nee. Het jaarlijkse contingent wordt verdeeld in een deelcontingent I dat voor traditionele importeurs is gereserveerd, en een deelcontingent II dat op verzoek aan via een erkenningsprocedure erkende importeurs wordt toegewezen. Om te kunnen worden erkend als nieuwkomer moeten bewijsstukken aan de Productschappen Vee, Vlees en Eieren (PVE) worden overgelegd waaruit blijkt dat de desbetreffende importeur in voorgaande jaren betrokken is geweest bij de invoer van rundvlees uit of de uitvoer daarvan naar derde landen. Als referentieperiode gelden de jaren 2000 en 2001. Indien aanvragers hetzelfde postadres opgeven of indien er ernstige redenen bestaan om te vermoeden dat aanvragers met elkaar verbonden zijn, dient nader onderzoek te worden verricht. Of er sprake is van verbondenheid wordt beoordeeld aan de hand van objectieve criteria, zoals opgenomen in Verordening (EEG) nr. 2454/93 van de Commissie (PbEG L 253). Het gaat hierbij dan onder meer om verbondenheid via management, personeel, aandeelhouders en familiebanden. Indien er geen sprake is van verbondenheid is er geen grond om de erkenning te weigeren respectievelijk in te trekken. Indien blijkt dat er inderdaad sprake is van verbondenheid van aanvragers, worden alle betrokken aanvragen afgewezen. Indien na erkenning van deze verbondenheid sprake blijkt te zijn, wordt de erkenning ingetrokken en alsnog douanerecht in rekening gebracht en mogelijk een boete opgelegd. </antwoord>
      <antwoord nummer="4">De PVE hebben de communautaire regels toegepast. De PVE hebben getoetst aan de in vraag 3 bedoelde erkenningsvoorwaarden. Bij de in het krantenartikel genoemde bedrijven bestonden er gezien de naamgeving en de historie ernstige redenen om te vermoeden dat aanvragers met elkaar verbonden zouden kunnen zijn. Derhalve is het voorgeschreven nader onderzoek verricht. Toetsend aan de objectieve criteria van de verordening is echter niet gebleken van de daar bedoelde verbondenheid. De bedrijven zijn derhalve erkend. Hierbij is bepalend de situatie zoals deze bestaat ten tijde van de erkenning (en gedurende de periode dat de erkenning van kracht is). In het krantenartikel wordt gesproken over de situatie in de aan de erkenning voorafgaande periode. Deze biedt echter geen grond voor het weigeren van de erkenning. De PVE kunnen als erkennende instantie ook na het afgeven van de erkenning onderzoeken of nog steeds aan de erkenningsvoorwaarden wordt voldaan. Overigens heb ik van de PVE vernomen dat reeds begin dit jaar inderdaad een onderzoek is gestart waarvan de resultaten nog niet bekend zijn om na te gaan of de erkende marktdeelnemers nog steeds voldoen aan de erkenningsvoorwaarden. </antwoord>
      <antwoord nummer="5">Ja. Indien er sprake is van een onregelmatigheid bestaat de verplichting om deze te melden aan LNV. In dit geval heeft het PVE, bij de toetsing aan de erkenningsvoorwaarden, zoals vermeld bij vraag 3, geen onregelmatigheid aangetroffen. </antwoord>
      <antwoord nummer="6">Ik zal – waar nodig – de PVE ondersteunen bij het in vraag 4 genoemde onderzoek en ervoor zorgdragen dat het een en ander overeenkomstig de communautaire regelgeving wordt afgehandeld. </antwoord>
      <noten afkomstig="antwoord"/>
   </antwoorden>
</kvr>
