<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf (RPF), Esselink (CDA), Duivesteijn (PvdA), Augusteijn-Esser (D66) en M.B. Vos (GroenLinks) over de uitwerking van het Structuurschema Groene Ruimte. (Ingezonden 9 juli 1996); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3576
</item>
         <item attribuut="Inhoud">Vragen betreffen de nadere begrenzing van kern- en natuurontwikkelingsgebieden van provincies in het kader van de Ecologische Hoofdstructuur (EHS). De EHS beoogt een aaneengesloten netwerk van natuurgebieden te realiseren.</item>
         <item attribuut="Rubriek">Natuur (Natuurmonumenten) Ruimtelijke ordening en infrastructuur (Streekplannen)</item>
         <item attribuut="Trefwoorden">Bestemmingsplannen Natuurbescherming Ruimtelijke ordening</item>
         <item attribuut="Vindplaats">Kamervragen met antwoord 1995-1996, nr. 1608, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="CDA">Esselink</persoon>
            <persoon partij="PvdA">Duivesteijn</persoon>
            <persoon partij="D66">Augusteijn-Esser</persoon>
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1996-08-22</item>
         <item attribuut="Datum_indiening">1996-07-09</item>
         <item attribuut="Document-id">KVR3576</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3269" allpagenumbers="3269 3270 3271" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1608" onderwerp="" indiendatum="1996-07-9">
         <vrager partij="RPF" oorsprong="parlement">Stellingwerf</vrager>
         <vrager partij="CDA" oorsprong="parlement">Esselink</vrager>
         <vrager partij="PvdA" oorsprong="parlement">Duivesteijn</vrager>
         <vrager partij="D66" oorsprong="parlement">Augusteijn-Esser</vrager>
         <vrager partij="GroenLinks" oorsprong="parlement">M.B. Vos</vrager>
         <vraagt-aan/>
      </vraagdata>
      <antwoorddata antwoorddatum="22 augustus 1996) Zie ook aanhangsel Handelingen nr. 1522, vergaderjaar 1995–1996">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Hebben de provincies door middel van de PKB Structuurschema Groene Ruimte (SGR) de verplichting gekregen de op kaart aangegeven kern- en natuurontwikkelings- gebieden nader te begrenzen en deze begrenzing voor 1996 af te ronden, alsmede deze begrensde gebieden, eenmaal door GS en PS vastgesteld in beheers- en begrenzingsplannen, als integraal onderdeel van de ecologische hoofdstructuur (EHS) te beschouwen en deze als zodanig op te nemen in hun streekplannen en daarbij te voorzien in de basisbescherming zoals omschreven in het SGR? </vraag>
      <vraag nummer="2">Is het waar dat in de in voorbereiding zijnde streekplannen van Gelderland en Limburg de nader begrensde en daarmee tot de EHS behorende kern- en ontwikkelingsgebieden, zoals deze door PS en GS in beheers- en begrenzingsplannen zijn vastgelegd, niet als EHS-gebieden zijn opgenomen? Is hiertegen door de Directie Natuurbeheer van het ministerie van LNV of door de betreffende regiodirecties formeel bezwaar aangetekend? Zo neen, waarom niet? </vraag>
      <vraag nummer="3" voetnoot="1">Is de opvatting van provinciale besturen, verwoord in verweerschriften en verwoord tijdens zittingen van de Raad van State in overeenstemming met het beleid zoals neergelegd in het SGR? <voetnoot nummer="1"/>
      </vraag>
      <vraag nummer="4">Bent u het eens met provinciebesturen die stellen dat de begrenzing zoals door hen vastgesteld in beheers- en begrenzingsplannen niet de nadere begrenzing is van kern- en natuurontwikkelingsgebieden zoals aangegeven in de PKB-SGR? </vraag>
      <vraag nummer="5" voetnoot="2">Wanneer de antwoorden op de vragen 3 en 4 bevestigend zijn, op welke wijze kan dan worden gegarandeerd dat het aaneengesloten netwerk van natuurgebieden in de komende 25 tot 30 jaar wordt gerealiseerd? <voetnoot nummer="2"/>
      </vraag>
      <vraag nummer="6">Wanneer de antwoorden op de vragen 3 en 4 ontkennend zijn, bent u dan bereid de provincies nadrukkelijk van uw beleid inzake de nadere begrenzing op de hoogte te stellen en er op toe te zien dat een basisbescherming voor in beheers- en begrenzingsplannen aangewezen gebieden wordt gegarandeerd? </vraag>
      <vraag nummer="7">Is het waar dat het compensatiebeginsel zoals uitgewerkt in de PKB-SGR niet alleen zal worden toegepast voor kerngebieden van de EHS, maar ook voor biotopen van aandachtssoorten die op indicatie van de soortenbeschermingsplannen van het rijk in streekplannen en/of bestemmingsplannen zijn opgenomen? </vraag>
      <vraag nummer="8" voetnoot="3">Hoe is te verklaren dat biotopen van die soorten waarvoor soortenbeschermingsplannen in uitvoering zijn slechts in enkele bestemmingsplannen en in geen enkel vigerend of in voorbereiding zijnd streekplan zijn opgenomen? <voetnoot nummer="3"/>
      </vraag>
      <vraag nummer="9">Op welke wijze kunt u garanderen dat de in vraag 8 bedoelde biotopen in de betreffende streekplannen en bestemmingsplannen worden opgenomen? </vraag>
      <vraag nummer="10">Kunt u, naar aanleiding van ter discussie staande praktijksituaties in de gemeenten Mook en Middelaar in Limburg, Heumen in Gelderland en De Wijk in Drenthe, het gevoerde en gewenste beleid van de regering nader uiteenzetten? Is er naar uw mening in die situaties sprake van een zwaarwegend maatschappelijk belang zoals bedoeld in het SGR en is in onderhavige gevallen in voldoende mate onderzocht in hoeverre aan dit belang elders tegemoet zou kunnen worden gekomen? </vraag>
      <noten afkomstig="vraag">
         <noot nummer="4"/>
         <noot nummer="1">De provinciale besturen stellen daar dat de beheers-en begrenzingsplannen (waarin reservaatsgebieden, beheersgebieden, natuurontwikkelingsgebieden en verbindingszones tot op perceelsniveau zijn begrensd) meer het accent dragen van plannen voor beheer, waarin aan gebieden een aankoopstatus wordt verleend, dan van plannen voor een planologische toetsing</noot>
         <noot nummer="2">Deze opvatting gaat ervan uit dat begrippen als basisbescherming en bufferbeleid niet van toepassing zijn op de in beheers-en begrenzingsplannen begrensde gebieden</noot>
         <noot nummer="3">Het gevolg hiervan is dat grote delen van biotopen van aandachtssoorten die buiten de EHS liggen geen adequate bescherming genieten zoals die is voorzien in het SGR</noot>
         <noot nummer="4">GS en PS van Limburg hebben in het door hen vastgestelde beheers- en begrenzingenplan Noord-Limburg Oost een perceel in de gemeente Mook en Middelaar aangewezen als reservaatsgebied. Na vaststelling van dit plan hebben GS echter ingestemd met de uitbreiding van een camping op dit perceel, waarbij het reservaatsgebied wordt gereduceerd tot een smalle strook groen van 50 meter breedte. GS stellen in hun verweer op gerezen bezwaren, dat het feit dat het gebied als reservaatsgebied is begrensd, betekent dat het gebied mag worden aangekocht door een natuurbeschermingsorganisatie en dat deze aanwijzing geen relatie heeft met de nadere begrenzing van de ecologische hoofdstructuur. In de gemeente Heumen in Gelderland en de gemeente De Wijk in Drenthe worden woonwijken gebouwd direct grenzend aan in beheers- en begrenzingsplannen vastgestelde beheers-en reservaatsgebieden. Daarbij kan een basisbescherming ten aanzien van deze gebieden, zoals omschreven in de PKB-SGR, niet worden gegarandeerd. De PKB schrijft voor dat dit slechts is toegestaan indien er sprake is van een zwaarwegend maatschappelijk belang en er redelijkerwijs niet elders aan dat belang kan worden tegemoetgekomen. Als dit het geval zou zijn bij de betreffende woningbouwprojecten, dan is vervolgens het compensatiebeginsel van toepassing</noot>
      </noten>
   </vragen>
   <antwoorden aantal="9">
      <antwoord nummer="1">De pkb Structuurschema Groene Ruimte (SGR) is een plan voor het nationaal ruimtelijk beleid in het kader van de Wet op de Ruimtelijke Ordening. Dit betekent dat de in het SGR opgenomen beslissingen het uitgangspunt vormen voor het rijksbeleid. Provincies en gemeenten wordt gevraagd in hun beleid rekening te houden met de inhoud van de pkb en deze te laten doorwerken in hun streek- en bestemmingsplannen. Het SGR bevat echter voor lagere overheden geen juridisch bindende verplichtingen. Met betrekking tot de begrenzing van de ecologische hoofdstructuur waren het Rijk en de provincies aanvankelijk overeengekomen, dat beide partijen zich zouden inspannen om per 1996 de begrenzing van relatienota- en natuurontwikkelingsgebieden te hebben afgerond. Begin 1996 is met de provinciale besturen vastgesteld dat dit meer tijd vergt dan verwacht. De inspanningen zijn er thans op gericht de begrenzingen per 1 januari 1998 af te ronden. Het beleid met betrekking tot de basisbescherming van de EHS geldt alleen voor de concreet begrensde gebieden. Ten aanzien van dit beleid zijn Rijk en provincies overeengekomen, dat de provincies zorgdragen – via het provinciale ruimtelijke ordenings-, milieu- en waterbeleid – voor een adequate basisbescherming van de EHS. Dit is neergelegd in een dit najaar te ondertekenen convenant tussen Rijk en provincies. De pkb SGR vormt de basis voor de beoordeling van het beleid van de andere overheden (zie p. 8 SGR4). Zolang onderdelen van de EHS nog niet exact zijn begrensd, baseert het Rijk zijn toetsing voor die onderdelen op de globale begrenzing van de EHS. </antwoord>
      <antwoord nummer="2">De provincie Gelderland heeft de begrenzing van kern- en natuurontwikkelingsgebieden en ecologische verbindingszones nog niet volledig afgerond. Het streven is erop gericht hiermee eind 1996 gereed te zijn. Het planologische beleid voor de EHS in het streekplan is vervat in het beleid voor de zone «natuur» en de zone «landbouw/natuur». Bij de voorbereiding van het streekplan is door onze regionale vertegenwoordigers geconstateerd, dat de aanduiding van genoemde zones en van de ecologische verbindingszones niet voldoende overeenkwam met de pkb-SGR. In januari dit jaar is daar door hen op gewezen. Mede naar aanleiding daarvan is het ontwerp-streekplan aangepast. Over een enkel onderdeel van het in voorbereiding zijnde streekplan is nog overleg gaande. Bij de behandeling in de PPC zal erop worden toegezien dat de provincie Gelderland dit onderdeel zorgvuldig in het provinciale beleid betrekt. De provincie Limburg heeft in het streekplan Noord- en Midden-Limburg de EHS nader uitgewerkt in een Provinciale Ecologische Structuur: de PES. Deze omvat de beleidscategoriee¨n natuurgebied, multifunctioneel bos, ecologische ontwikkelingszone en ecologische verbindingszone. Deze beleidscategoriee¨n zijn als zodanig in het streekplan opgenomen. Het doel van de beleidscategorie ecologische ontwikkelingszone is het realiseren van nieuw natuurgebied en/of het ontwikkelen van natuurwaarden verweven met de agrarische functie. Het betreft agrarische gebieden waarbinnen een ruime inzet van de Relatienota en van natuurontwikkelingsprojecten (RBON) is voorzien. Aldus maken deze tot de EHS behorende gebieden, waarvan de concrete begrenzing in de beheers- en begrenzingsplannen wordt vastgesteld, integraal onderdeel uit van de PES. Hoewel de provincie in de legenda van het streekplan andere aanduidingen van de EHS hanteert, biedt het streekplan een helder en richtinggevend beleidskader ten aanzien van het ruimtelijk beleid in de begrensde en te begrenzen gebieden, dat strookt met de beleidsuitgangspunten van de pkb-SGR. Om die reden is door onze regionale vertegenwoordigers niet overwogen bezwaar te maken tegen het streekplan. Afsluitend kan worden geconcludeerd dat de provincies een eigen verantwoordelijkheid hebben ten aanzien van de wijze van doorwerking van het hier aan de orde zijnde beleid. Dat kan resulteren in een aanpak die per provincie verschilt. Met inachtneming hiervan blijven wij erop toezien dat de beleidsuitgangspunten van het ruimtelijk beleid van het Rijk zullen worden gerealiseerd. Daarvoor zullen wij de reguliere formele en informele overlegkaders met provincies en gemeenten blijven benutten. </antwoord>
      <antwoord nummer="3">Ja. Het beleid zoals neergelegd in het SGR gaat uit van 2 sporen: de begrenzing van kern- en ontwikkelingsgebieden van de EHS in beheers- en begrenzingsplannen en de ruimtelijke vertaling daarvan in streek- en bestemmingsplannen. De beheers- en begrenzingsplannen zijn primair gericht op de realisering van beheersdoelen. Om deze plannen te kunnen gebruiken voor planologische toetsing is doorwerking via streek- en bestemmingsplannen vereist. In het SGR is provincies en gemeente hierom verzocht. </antwoord>
      <antwoord nummer="4">Nee. De als relatienotagebieden en natuurontwikkelingsprojecten begrensde gebieden vormen tezamen met de bestaande natuurterreinen, bossen en landgoederen en de verbindingszones de ecologische hoofdstructuur. </antwoord>
      <antwoord nummer="5 en 6">In aanvulling op het antwoord op vraag 3 het volgende. Voor wat betreft de begrenzing verwachten wij een afronding per 1 januari 1998. Voor wat betreft het ruimtelijk beleid zullen wij in de reguliere formele en informele overlegkaders met provincies en gemeenten – waarbij ook het SGR of onderdelen daarvan aan de orde komen – de aandacht vestigen op het belang voor een effectieve basisbescherming van een zorgvuldige en tijdige doorwerking in streek- en bestemmingsplannen. </antwoord>
      <antwoord nummer="7">Het compensatiebeginsel in de pkb-SGR is eveneens van toepassing op biotopen van aandachtssoorten die op indicatie van de soortenbeschermingsplannen van het Rijk in streek- en/of bestemmingsplannen zijn opgenomen. Mede met het oog hierop wordt in de pkb aan provincies en gemeenten verzocht deze gebiedscategorie in streek- en bestemmingsplannen op te nemen. </antwoord>
      <antwoord nummer="8">Voorzover dit aan de orde is, komt dit deels door het feit dat er per definitie altijd een tijdsverschil zit tussen het vaststellen van rijksplannen en een daarop toegesneden actualisering van streek- en bestemmingsplannen. Voor het overige deel willen wij hiervoor het reeds voorgenomen overleg met IPO en VNG benutten (zie antwoord op vraag 9 en 10). Dit in samenhang met het dit najaar aan de Tweede Kamer uit te brengen stappenplan voor het soortenbeleid. Hierbij willen wij aantekenen, dat voor het realiseren van het soortenbeleid ook inrichtings- en beheersmaatregelen van belang zijn. Het voorgaande laat overigens onverlet de eigen verantwoordelijkheid van provincies en gemeenten met betrekking tot de wijze van doorwerking van onderdelen van het rijksbeleid en de ondergrens die er bestaat ten aanzien van de toetsende mogelijkheden van het Rijk; het primaat voor micro-planologische aangelegenheden ligt bij gemeenten. </antwoord>
      <antwoord nummer="9">Door middel van bestuurlijk overleg willen wij een adequate doorwerking bevorderen. Wij zullen dan ook het eerder voorgenomen bestuurlijk overleg met IPO en VNG (zie antwoord op vraag 10) over de basisbescherming in samenhang met het compensatiebeginsel benutten om het belang van opname van biotopen van aandachtssoorten in streek- en bestemmingsplannen aan de orde te stellen. Naast dit bestuurlijk overleg zullen onze regiovertegenwoordigers hun regulier overleg met provincies en gemeenten aanwenden om hiervoor aandacht te vragen. Tenslotte biedt het wettelijk instrumentarium onder andere de mogelijkheid van beroep en bezwaar. </antwoord>
      <antwoord nummer="10">De beantwoording van de vraag of hier sprake is van een zwaarwegend maatschappelijk belang is primair een verantwoordelijkheid van het bevoegd gezag. De initiatiefnemer heeft daarbij een motiveringsplicht. Om te bevorderen dat het bevoegd gezag (w.o. provincies en gemeenten) in voorkomende gevallen correct met de in het SGR opgenomen planologische beschermingsformules omgaat zal nog dit najaar over een door ons opgestelde concept-notitie bestuurlijk overleg met IPO en VNG worden gevoerd. Bedoelde notitie bevat een stappenschema dat volgens het Rijk zou moeten worden doorlopen bij de toepassing van de beschermingsformules in de praktijk. Daarbij gaat het allereerst om de vraag of de wezenlijke kenmerken van een gebied al dan niet worden aangetast. Indien dit het geval is, is de vraag aan de orde of sprake is van een zwaarwegend maatschappelijk belang. Tenslotte moet worden aangegeven of er geen alternatieven bestaan voor de voorgenomen ruimtelijke ingreep. Het is ons voornemen om na het overleg met IPO en VNG deze notitie in het kabinet te bespreken en vervolgens aan de Tweede Kamer toe te zenden. </antwoord>
      <noten afkomstig="antwoord"/>
   </antwoorden>
</kvr>
