<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt en Haverkamp (beiden CDA) aan de staatssecretaris van Financiën en de minister van Economische Zaken over de Stimuleringsmaatregel voor kleine olie- en gasvelden in de Noordzee. (Ingezonden 16 februari 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19827
</item>
         <item attribuut="Inhoud">Vragen over de gevolgen voor de opsporingsactiviteit en de winning in kleine velden en de economische effecten van de afschaffing van de fiscale maatregel "Willekeurige afschrijving Continentaal plat (WACP).</item>
         <item attribuut="Rubriek">Bedrijfsleven en industrie (Investeringen) Belastingen (Belastingontheffing, -teruggave, -vermindering, -vrijstelling) Energie, water en grondstoffen (Delfstoffenwinning)</item>
         <item attribuut="Trefwoorden">Belastingvrijstellingen Investeringen Offshore delfstoffenwinning</item>
         <item attribuut="Vindplaats">Kamervragen met antwoord 2003-2004, nr. 1134, Tweede Kamer</item>
         <item attribuut="Vraagnr_bij_indiening">2030408340</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="CDA">Haverkamp</persoon>
         </item>
         <item attribuut="Datum_reaktie">2004-03-25</item>
         <item attribuut="Datum_indiening">2004-02-16</item>
         <item attribuut="Document-id">KVR19827</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2407" allpagenumbers="2407 2408" vetnummer="2030408340" code="0304tkkvr1134" lopendefooter="Tweede Kamer, vergaderjaar 2003–2004, Aanhangsel" filenaam="KVR19827" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1134" onderwerp="" indiendatum="2004-02-16">
         <vrager partij="CDA" oorsprong="parlement">Omtzigt</vrager>
         <vrager partij="CDA" oorsprong="parlement">Haverkamp</vrager>
         <vraagt-aan>de staatssecretaris van Financiën en de minister van Economische Zaken</vraagt-aan>
      </vraagdata>
      <antwoorddata antwoorddatum="25 maart 2004), zie ook Aanhangsel Handelingen nr. 1050, vergaderjaar 2003–2004">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Herinnert u zich de brieven van NOGEPA <voetnoot nummer="1"/>, van IRO <voetnoot nummer="2"/>en – meer recent – die van het college van de Gedeputeerde Staten van de provincie Noord-Holland met het verzoek om de afschaffing van de fiscale maatregel «Willekeurige afschrijving van investeringen op het Continentaal Plat (WACP)» te heroverwegen? </vraag>
      <vraag nummer="2" voetnoot="3">Is het waar dat gedurende de periode dat de maatregel bestond (van 1995 tot en met 2002) er geen evaluatie of monitoring plaatsvond zoals de Rekenkamer in haar rapport «Belastingen als beleidsinstrument» stelt? <voetnoot nummer="3"/>
      </vraag>
      <vraag nummer="3" voetnoot="4">Wordt het effect van de maatregelen nu wel gevolgd, inclusief de gedragseffecten volgend uit deze maatregelen, zoals toegezegd aan de Kamer? <voetnoot nummer="4"/>Kunt u aangeven hoe zowel de opsporingsactiviteiten als de winning zich hebben ontwikkeld in de laatste drie jaar? Hoe zouden deze zich ontwikkeld hebben zonder afschaffing van de maatregel? </vraag>
      <vraag nummer="4">Wat is uw oordeel over het feit dat een belastingmaatregel pas lang na afschaffing wordt geëvalueerd? </vraag>
      <vraag nummer="5">Heeft de afschaffing van de maatregel geld opgeleverd of geld gekost door verminderde gaswinning? </vraag>
      <vraag nummer="6">Wat zullen globaal de economische effecten zijn voor de regio Noord-Holland Noord in verminderde economische activiteit en banen? Deelt u de mening dat speciaal in dit gebied, dat het economisch moeilijk heeft, deze werkgelegenheidseffecten extra zwaar aankomen? </vraag>
      <vraag nummer="7">Bent u van plan op korte termijn de herinvoering van de WACP te overwegen en deze aan te kondigen? </vraag>
      <noten afkomstig="vraag">
         <noot nummer="1">Netherlands Oil and Gas Exploration and Production Association</noot>
         <noot nummer="2">Industriële Raad voor de Olie-en Gasindustrie</noot>
         <noot nummer="3" documenttype="Kamerstuk" kamerstuk-id="26 452" documentnummer="2" documentpagina="76">Kamerstuk 26 452, nr. 2, blz. 76</noot>
         <noot nummer="4" documenttype="Kamerstuk" kamerstuk-id="28 607" documentnummer="5" documentpagina="73">Kamerstuk 28 607, nr. 5, blz. 73</noot>
      </noten>
   </vragen>
   <antwoorden aantal="6">
      <antwoord nummer="1">Ja </antwoord>
      <antwoord nummer="2 en 4">Voor de fiscale stimuleringsregeling Willekeurige Afschrijving Continentaal Plat (WACP) heeft in de periode 1995 tot en met 2002 geen separate evaluatie plaatsgevonden. Wel worden door de Minister van EZ de activiteiten op het gebied van de opsporing en winning van olie en gas in Nederland structureel gevolgd en jaarlijks gepubliceerd in het jaarboek Olie en Gas in Nederland. Voorts heeft het bureau Gaffney, Cline &amp; Associates in 1999 een studie verricht naar het mijnbouwklimaat in Nederland in vergelijking met andere landen rond de Noordzee. Deze studie is op 30 juli 1999 aangeboden aan de Vaste Commissie voor Economische Zaken. De managementsamenvatting van een vervolgstudie, uitgevoerd door hetzelfde bureau, zal binnenkort aan de Tweede Kamer worden aangeboden. Wat betreft de evaluatie van belastinguitgaven in het algemeen heeft de Algemene Rekenkamer in het rapport «Tussen beleid en uitvoering» (kamerstukken II, 2002–2003, 26 831, nrs. 1-2, blz. 92) de aanbeveling gedaan om beleidsinstrumenten ten minste eens in de vijf jaar te evalueren. De minister van Financiën heeft deze aanbeveling onderschreven. De in de Miljoenennota 2004, bijlage 5, opgenomen fiscale regelingen die aangeduid zijn als belastinguitgaven zullen dan ook in de komende jaren geëvalueerd worden. Vanwege de afschaffing per 1-1-2003 is de WACP niet meer in bijlage 5 van de Miljoenennota 2004 opgenomen. Mijn ambtsvoorganger heeft echter toegezegd de effecten van de afschaffing van de WACP te volgen en na twee jaar te evalueren (in 2005). Deze termijn is ook vastgelegd in de Memorie van toelichting op het belastingplan 2003 (kamerstukken II, 2002–2003, 28 607, nr. 3, blz. 27). Voor de termijn van twee jaar is gekozen om de eventuele effecten van de afschaffing beter zichtbaar te maken. Op dit moment denk ik met de Minister van EZ na over de vormgeving van de evaluatie en over de vraag of het haalbaar is de evaluatie op kortere termijn te realiseren. </antwoord>
      <antwoord nummer="3" voetnoot="7 4 3 4 3">De ontwikkeling van het mijnbouwklimaat voor en na de afschaffing van de WACP wordt gevolgd (zie ook antwoord op vraag 2). De wijze waarop de opsporingsactiviteiten en de winning op het Continentaal Plat zich in de laatste drie jaar hebben ontwikkeld is weergegeven in onderstaande tabel. Ontwikkeling opsporingactiviteiten en winning Continentaal Plat 2001 2002 2003 Aantal exploratieboringen 15 16 <voetnoot nummer="7"/>Aantal evaluatieboringen <voetnoot nummer="4"/>
         <voetnoot nummer="3"/>
         <voetnoot nummer="4"/>Aantal productieboringen 12 13 13 Productie, in miljarden m <voetnoot nummer="3"/>29,0 26,8 22,7 Bron: Jaarboek Olie en Gas in Nederland. De geplande evaluatie zal moeten uitwijzen in hoeverre de ontwikkelingen in de opsporingsactiviteiten en de winning verband houden met de (afschaffing van de) WACP en welke andere factoren een rol spelen. </antwoord>
      <antwoord nummer="5">De financiële effecten van de afschaffing van de WACP zijn nog niet bekend. Met de geplande evaluatie wordt beoogd meer zicht te krijgen op de directe en indirecte kosten en baten van de afschaffing van deze regeling. </antwoord>
      <antwoord nummer="6">Het doel van de WACP-regeling was de bevordering van investeringen in de zogenoemde kleine velden op het Nederlandse deel van het Continentaal Plat. Die maatregel is destijds ingevoerd omdat, als gevolg van lage olieprijzen en de geringe omvang van de resterende velden, het aantal activiteiten op het plat verminderde. De nadruk van de voorgenomen evaluatie zal dan ook liggen op de invloed van het afschaffen van de regeling op het kleine velden beleid. Dit neemt niet weg dat ook neveneffecten, zoals eventuele werkgelegenheidseffecten, in de geplande evaluatie zullen worden meegenomen. </antwoord>
      <antwoord nummer="7">Zoals hiervoor is aangegeven wordt thans nagegaan of het zinvol is de evaluatie te vervroegen. Indien uit de evaluatie mocht blijken dat er een probleem ontstaat met betrekking tot het kleine velden beleid, dan is op dat moment de vraag aan de orde of de mogelijkheid van vervroegde afschrijving opnieuw in het leven wordt geroepen of dat op een andere wijze passende maatregelen worden genomen in verband met een eventueel teruglopen van de activiteiten op het Continentaal Plat. </antwoord>
      <noten afkomstig="antwoord"/>
   </antwoorden>
</kvr>
