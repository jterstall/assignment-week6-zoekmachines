<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Binnenlandse Zaken en Koninkrijksrelaties over het heimelijk observeren van een aantal mensen. (Ingezonden 20 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24835
</item>
         <item attribuut="Inhoud">Vragen naar aanleiding van een bericht in het Algemeen Dagblad van 17 december 2005 over het observeren en vervolgens aanhouden van personen.</item>
         <item attribuut="Rubriek">Strafrecht en strafprocesrecht (Dwangmiddelen)</item>
         <item attribuut="Trefwoorden">Dwangmiddelen</item>
         <item attribuut="Vindplaats">Kamervragen met antwoord 2005-2006, nr. 812, Tweede Kamer</item>
         <item attribuut="Vraagnr_bij_indiening">2050605240</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-01-31</item>
         <item attribuut="Datum_indiening">2005-12-20</item>
         <item attribuut="Document-id">KVR24835</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1723" allpagenumbers="1723 1724" vetnummer="2050605240" code="0506tkkvr812" lopendefooter="Tweede Kamer, vergaderjaar 2005–2006, Aanhangsel" filenaam="KVR24835" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="812" onderwerp="" indiendatum="2005-12-20">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-01-31">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Op basis van welke door een rechter kenbare en toetsbare feiten is de politie overgegaan tot het heimelijk observeren van een aantal mensen? <voetnoot nummer="1"/>
      </vraag>
      <vraag nummer="2">Is een dergelijke ingrijpende maatregel wettig, gezien het bewijs? Wie heeft hiertoe opdracht gegeven? </vraag>
      <vraag nummer="3">Op basis van welke feiten en omstandigheden is de politie overgegaan tot een arrestatie? Was dit wettig, gezien het bewijs? In opdracht van wie, c.q. met goedkeuring van welke rechter is dit gedaan? </vraag>
      <vraag nummer="4" voetnoot="2">Kan deze arrestatie de toets op artikel 5 van het Europees Verdrag voor de Rechten van de Mens doorstaan, namelijk dat de feiten en omstandigheden op grond waarvan de politie overgaat tot een arrestatie, objectief verifieerbaar moeten zijn, dus dat een «overtuiging» dat iemand iets in de zin heeft onvoldoende is? <voetnoot nummer="2"/>
      </vraag>
      <vraag nummer="5" voetnoot="1">Welke feiten en omstandigheden gaven aanleiding tot de als «gewelddadig» omschreven arrestatie en het laten ontkleden van een 13-jarige in de cel? <voetnoot nummer="1"/>Kunt u aangeven wat er bij de arrestatie en in de cel precies gebeurd is? </vraag>
      <vraag nummer="6">Voorziet u dat met het verlagen van de maatstaven om over te gaan tot politieoptreden zoals aangekondigd in uw wetsvoorstel, meer onschuldige mensen «de dupe» zullen worden? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-12-17" bron="Algemeen Dagblad">Algemeen Dagblad, 17 december 2005</noot>
         <noot nummer="2">Fox, Hartley and Campbell vs. United Kingdom, appl. nos. 12244/86, 12245/86 en 12383/86; in dit arrest over het politieoptreden t.a.v. mensen tegen wie aanwijzingen van terrorisme bestonden</noot>
         <noot nummer="3">zie noot 1; het wetsvoorstel betreft de wijziging van het Wetboek van Strafvordering, het Wetboek van Strafrecht en enige andere wetten ter verruiming van de mogelijkheden tot opsporing en vervolging van terroristische misdrijven, Kamerstuk 30164</noot>
      </noten>
   </vragen>
   <antwoorden aantal="6">
      <antwoord nummer="1">De observatie van een pand waarin mensen verbleven die vermoedelijk strafbare (terroristische) feiten aan het voorbereiden waren, is geschied op basis van artikel 2 van de Politiewet. Deze observatie betrof geen stelselmatige observatie in de zin van artikel 126g van het Wetboek van Strafvordering (Sv). In tegenstelling tot wat het krantenartikel bericht, was dan ook geen sprake van de plaatsing van een camera in het portiek. Tijdens de behandeling van een strafzaak ter terechtzitting wordt de rechtmatigheid van het handelen van de politie – en dus van een observatie – door de strafrechter getoetst. Indien een zaak wordt geseponeerd, zoals hier het geval was, vindt een dergelijke toetsing niet plaats. In die gevallen kan de rechtmatigheid door de betrokkene ter discussie worden gesteld in een civielrechtelijk geding tegen de Staat. </antwoord>
      <antwoord nummer="2">De observatie op grond van artikel 2 van de Politiewet is in dit geval geschied in overleg met de officier van justitie. Stelselmatige observatie (artikel 126g Sv) is een opsporingsbevoegdheid die toekomt aan de officier van justitie. Gebruikmaking van deze bevoegdheid is niet onderworpen aan een rechterlijke toetsing vooraf. </antwoord>
      <antwoord nummer="3">De aanhoudingen zijn verricht in opdracht van de officier van justitie, omdat het vermoeden bestond dat betrokkenen bezig waren met de voorbereiding van een terroristische aanslag. De aangehouden verdachten zijn in verzekering gesteld en enkele dagen later aan de rechter-commissaris voorgeleid. Laatstgenoemde heeft de inverzekeringstelling van vier personen rechtmatig geacht. Van twee personen werd de inverzekeringstelling – en daarmee ook de aanhouding – onrechtmatig geoordeeld wegens het ontbreken van een redelijk vermoeden van schuld. </antwoord>
      <antwoord nummer="4">Wanneer er een redelijk vermoeden bestaat dan iemand zich schuldig maakt, of heeft gemaakt, aan een strafbaar feit, kan deze persoon in beginsel worden aangehouden. Op dat moment kan iemand namelijk worden aangemerkt als verdachte in de zin van artikel 27 van het Wetboek van Strafvordering. En vanaf dat moment kunnen opsporingsambtenaren en rechterlijke ambtenaren onderzoeksbevoegdheden en dwangmiddelen tegen die persoon aanwenden. Ten aanzien van twee van de aangehouden personen bleek geen redelijk vermoeden van schuld te bestaan. Zie ook het antwoord op vraag 4. </antwoord>
      <antwoord nummer="5">De verdachten in deze zaak werden potentieel gevaarlijk geacht, zij werden immers verdacht van terroristische misdrijven. Daarom zijn zij met behulp van een arrestatieteam aangehouden. De verdachten bevonden zich in een auto, waarbij zich op een gegeven moment nog twee mannen en een jongen voegden. Om te voorkomen dat de verdachten uit het zicht verdwenen, is besloten de verdachten kort daarna in de auto aan te houden. Bij arrestaties door een arrestatieteam worden de verdachten aangeroepen en wordt een vuurwapen op hen gericht teneinde hen «onder controle te brengen». Alle personen worden vervolgens geboeid en geblinddoekt afgevoerd. De in het voertuig aanwezige jongen is door het arrestatieteam niet op de knieën gedwongen, noch aangehouden. Hij is in het voertuig van de verdachten ongeboeid en zittend naast een politieman naar een politiebureau overgebracht. Tijdens de rit is hij door deze politieman geruststellend toegesproken. Op het bureau heeft hij tijdelijk in een ophoudkamer verbleven. Vanaf de aankomst van de jongen op het bureau (±18.30uur) heeft men getracht zijn moeder te bereiken. Dit is omstreeks 21.50uur gelukt. Om 23.45 uur verscheen de moeder aan het bureau vergezeld van een man om haar zoon op te halen. De zoon is in die periode niet van zijn kleding ontdaan. </antwoord>
      <antwoord nummer="6">Burgers mogen – ook op basis van de (voorgestelde) wetgeving waarop de vraag doelt – niet worden aangehouden zonder dat een redelijk vermoeden bestaat dat zij zich schuldig maken of hebben gemaakt aan een strafbaar feit. Ondanks professioneel optreden van de politie en het Openbaar Ministerie zullen ook in de toekomst aanhoudingen, die achteraf gezien onterecht blijken, niet steeds te voorkomen zijn. Een effectieve bestijding van terroristische dreiging vergt immers soms snel en daadkrachtig optreden. </antwoord>
      <noten afkomstig="antwoord"/>
   </antwoorden>
</kvr>
