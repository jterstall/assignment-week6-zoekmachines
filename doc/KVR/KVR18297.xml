<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer, Van Dam en Tichelaar (allen PvdA) aan de ministers van Onderwijs, Cultuur en Wetenschappen, van Economische Zaken en de staatssecretaris van Onderwijs, Cultuur en Wetenschappen, mw. Nijs, over een onderzoek naar lagere collegegelden of hogere studiefinanciering. (Ingezonden 11 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18297
</item>
         <item attribuut="Inhoud">Vragen naar aanleiding van een bericht in De Volkskrant van 10 juli 2003 over lagere collegegelden of hogere studiefinanciering als instrument om o.a. de deelname aan technische studies te bevorderen.</item>
         <item attribuut="Rubriek">Hoger onderwijs (Studiefinanciering)</item>
         <item attribuut="Trefwoorden">Studiefinanciering Studiekosten</item>
         <item attribuut="Vindplaats">Kamervragen met antwoord 2002-2003, nr. 1725, Tweede Kamer</item>
         <item attribuut="Vraagnr_bij_indiening">2020314760</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="PvdA">Van Dam</persoon>
            <persoon partij="PvdA">Tichelaar</persoon>
         </item>
         <item attribuut="Datum_reaktie">2003-08-14</item>
         <item attribuut="Datum_indiening">2003-07-11</item>
         <item attribuut="Document-id">KVR18297</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3607" allpagenumbers="3607 3608" vetnummer="2020314760" code="0203tkkvr1725" lopendefooter="Tweede Kamer, vergaderjaar 2002–2003, Aanhangsel" filenaam="KVR18297" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1725" onderwerp="" indiendatum="2003-07-11">
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Tichelaar</vrager>
         <vraagt-aan>de ministers van Onderwijs, Cultuur en Wetenschappen, van Economische Zaken en de staatssecretaris van Onderwijs, Cultuur en Wetenschappen, mw. Nijs,</vraagt-aan>
      </vraagdata>
      <antwoorddata antwoorddatum="2003-08-14">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder>de minister van Economische Zaken en de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van het artikel «collegegelden per studie verschillend» in de Volkskrant van 10 juli 2003? </vraag>
      <vraag nummer="2">Is het bericht waar dat het ministerie van Onderwijs, Cultuur en Wetenschappen een onderzoek doet in het buitenland naar de mogelijkheid om lagere collegegelden of hogere studiefinanciering in te zetten als instrumenten om onder andere de deelname aan technische studies te bevorderen? </vraag>
      <vraag nummer="3" voetnoot="1 2">Waarin verschilt dit onderzoek met de eerdere onderzoeken die onder de verantwoordelijkheid van de toenmalige minister Hermans zijn uitgevoerd naar aanleiding van de in deze zaak betreffende moties van de leden Hamer en Lambrechts c.s. <voetnoot nummer="1"/>en De Graaf c.s. <voetnoot nummer="2"/>? Erkent u dat ook in deze moties destijds werd gevraagd na te gaan of studiefinanciering en/of geheel of gedeeltelijke kwijtschelding van collegegelden ingezet kon worden als instrumenten om de instroom in de maatschappelijk relevante opleidingen (o.a. lerarenopleidingen en zorgopleidingen) te verhogen? </vraag>
      <vraag nummer="4">Waarom zijn eventueel nieuwe elementen uit het in bovengenoemd artikel vermelde onderzoek niet eerder onderzocht? </vraag>
      <vraag nummer="5">Klopt het dat de bovengenoemde onderzoeken opleverden dat er geen effect van de inzet van deze instrumenten op de instroom te verwachten was? Wat is de reden dat dit nu wel wordt verwacht? </vraag>
      <vraag nummer="6">Klopt het dat het ministerie van Economische Zaken wel effecten verwacht? Waarop zijn deze verwachtingen gebaseerd? </vraag>
      <vraag nummer="7">Klopt het dat het ministerie van Onderwijs, Cultuur en Wetenschappen zich verzet tegen de inzet van dergelijke instrumenten? Hoe verhoudt dit verzet zich tot de wens van de Kamer (zie bovengenoemde moties) om dergelijke instrumenten bij positief effect te benutten? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 873" documentnummer="47">Kamerstuk 26 873, nr. 47</noot>
         <noot nummer="2" documenttype="Kamerstuk" kamerstuk-id="28 000" documentnummer="15">Kamerstuk 28 000, nr. 15</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. Het ministerie van Onderwijs, Cultuur en Wetenschappen heeft slechts op basis van een literatuurstudie een korte inventarisatie opgesteld van «best practices» in het buitenland. Gekeken wordt naar landen waar de instroom (en uitstroom) van bèta- en techniek studenten hoog is dan wel de laatste jaren aanzienlijk is gestegen. Vervolgens wordt bekeken of er een eenduidige conclusie is te trekken over factoren die in het buitenland een positieve werking op het aantal bèta- en techniekstudenten lijken te hebben gehad. Voor wat betreft de financiële prikkels lijkt dit vooralsnog niet het geval. Overigens gaat het bij deze inventarisatie niet om collegegelddifferentiatie, zoals het in vraag 1 genoemde artikel suggereert. Aan de orde is de vraag of (gedeeltelijke) kwijtschelding van collegegelden voor bèta- en technische opleidingen de aanstaande student motiveert voor de desbetreffende opleidingen te kiezen. Van «collegegelddifferentiatie» in de zin van het loslaten van het wettelijk vastgestelde collegegeld is hier geen sprake. </antwoord>
      <antwoord nummer="3">In de moties van Hamer en Lambrechts c.s. en De Graaf c.s. waaraan u refereert is gevraagd om na te gaan of studiefinanciering en/of gehele of gedeeltelijke kwijtschelding van collegegelden ingezet kunnen worden als instrumenten om de instroom in maatschappelijk relevante opleidingen te verhogen. De huidige inventarisatie verschilt op een aantal punten. In de eerdere onderzoeken is op individueel niveau gekeken naar de intrinsieke en extrinsieke motieven die spelen voor Nederlandse studenten om voor een bepaalde opleiding te kiezen. Hierbij is specifiek ingegaan op de zorg- en lerarenopleidingen. In de huidige verkenningen wordt gekeken naar ontwikkelingen op stelselniveau; statistieken met betrekking tot de instroom en uitstroom van bèta- en techniekstudenten in het buitenland worden gelegd naast kenmerken van het onderwijsbestel, collegegeld en studiefinancieringsstelsel om te bezien of er verbanden zijn te vinden tussen bepaalde stelselkenmerken en een hoog aantal bèta- en techniekstudenten. Er wordt dus alleen geïnventariseerd of er op maatschappelijk niveau bepaalde verbanden zijn; de individuele motieven van een student blijven in deze verkenning (vooralsnog) achterwege. </antwoord>
      <antwoord nummer="4" voetnoot="1">De beschouwing van de tekorten aan bèta- en technisch opgeleiden in een internationale context heeft meer dan voorheen aandacht gekregen vanwege de zgn. Lissabonstrategie en het daarbij behorende benchmarkprogramma. De Europese Raad heeft in de top van Lissabon in 2000 afgesproken dat hij van Europa de meest dynamische en concurrerende regio ter wereld wil maken. In navolging van Lissabon heeft de Europese Commissie een benchmarkprogramma voor onderwijs en scholing opgesteld. Om vooruitgang op deze terreinen te meten worden zes indicatoren benut. Eén daarvan is het aantal afgestudeerden in bèta- en technische wetenschappen. In het kader van deze benchmark blijkt Nederland een relatieve achterstand te hebben ten opzichte van haar buurlanden wat betreft de deelname aan technische opleidingen in het tertiair onderwijs <voetnoot nummer="1"/>. </antwoord>
      <antwoord nummer="5" voetnoot="2 3">Er zijn vooralsnog geen harde gegevens over de effecten van financiële prikkels. Wel is er op beperkte schaal in Nederland onderzoek naar gedaan. De vraag of dergelijke maatregelen effect zouden hebben is verschillend beantwoord. In onderzoeken van het Centraal Plan Bureau <voetnoot nummer="2"/>en SEO <voetnoot nummer="3"/>wordt geconcludeerd, dat financiële prikkels een (beperkt) positief effect zouden sorteren. </antwoord>
      <antwoord nummer="6">In het kader van de in voorbereiding zijnde kabinetsnota Kenniswerkers en het actieplan Bèta en Techniek, die na de zomer zullen worden uitgebracht, zal nader worden ingegaan op de vraag in hoeverre financiële prikkels in combinatie met vernieuwing en aantrekkelijker maken van het bèta- en technisch onderwijs wenselijk zijn. De resultaten van genoemde inventarisatie worden daarin meegenomen. Deze kabinetsplannen worden in goede afstemming tussen o.a. de ministeries van OCW en EZ tot stand gebracht. </antwoord>
      <antwoord nummer="7">Nee, dit blijkt ook uit de beantwoording van de vorige vragen. We moeten blijven toezien op de toegankelijkheid van bèta- en technische opleidingen. Als blijkt dat hiervoor financiële prikkels werken, moeten we dit niet uit de weg gaan. </antwoord>
      <noten afkomstig="antwoord">
         <noot nummer="1">European benchmarks in education and training: follow up to the Lisbon European Council , COM (2002) 629, Brussels, 20.11.2002</noot>
         <noot nummer="2">CPB, The Demand for Higher Education in the Netherlands , 1950-’99 (2002)</noot>
         <noot nummer="3">SEO, Wie kiezen er voor techniek? , (2000)</noot>
      </noten>
   </antwoorden>
</kvr>
