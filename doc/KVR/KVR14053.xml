<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Volkshuisvesting, Ruimtelijke Ordening en Milieubeheer over service- en zorgkosten. (Ingezonden 29 mei 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14053
</item>
         <item attribuut="Inhoud">Betreft vragen over kennelijk ondeugdelijke huurcontracten van ouderenwoningen, met name met betrekking tot de service- en zorgkosten.</item>
         <item attribuut="Rubriek">Volkshuisvesting (Bejaardenhuisvesting) Volkshuisvesting (Huurrecht)</item>
         <item attribuut="Trefwoorden">Huurrecht Ouderenwoningen Servicekosten</item>
         <item attribuut="Vindplaats">Kamervragen met antwoord 2000-2001, nr. 1509, Tweede Kamer</item>
         <item attribuut="Vraagnr_bij_indiening">2000111320</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2001-07-16</item>
         <item attribuut="Datum_indiening">2001-05-29</item>
         <item attribuut="Document-id">KVR14053</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3145" allpagenumbers="3145 3146" vetnummer="2000111320" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14053" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1509" onderwerp="" indiendatum="2001-05-29">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-07-16">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel in Tubantia <voetnoot nummer="1"/>waarin wordt gemeld dat de service- en zorgkosten in de huurcontracten van ouderenwoningen niet deugen? </vraag>
      <vraag nummer="2">Hoe beoordeelt u de bevindingen van de Huurders Federatie Enschede dat bewoners van sommige senioren- of aanleunwoningen maandelijks 40 tot 100 gulden te veel aan huur betalen? </vraag>
      <vraag nummer="3">Welke voorschriften en richtlijnen bestaan er over het doorberekenen van de service- en zorgkosten? </vraag>
      <vraag nummer="4">Zijn deze voorschriften, naar uw mening, bij de verhuurders van ouderenwoningen voldoende bekend? Zo neen, wat gaat u hieraan doen? </vraag>
      <vraag nummer="5">Hoe is het te verklaren dat het in het geval van de Huurders Federatie Enschede wordt geconstateerd dat «de opsomming van het servicepakket in de huurcontracten vaak onvolledig is, er geen verschil is tussen collectieve service en individueel – dus zelf te kiezen – service, dat elke stichting of verhuurder oneigenlijke kosten of fondsvorming via de servicekosten kan opvoeren? </vraag>
      <vraag nummer="6">Staat nergens in huurcontracten uitvoerig beschreven wat zorg is, wanneer en hoe men op die zorg een beroep kan doen en welke de daaraan verbonden zorgkosten zijn? </vraag>
      <vraag nummer="7">In hoeverre is de constatering van de Huurders Federatie Enschede van een oneigenlijk gebruik van de zorgkosten voor ouderenwoningen een landelijk probleem? </vraag>
      <vraag nummer="8">Wat denkt u hieraan te gaan doen? </vraag>
      <noten afkomstig="vraag">
         <noot nummer="1">30 april 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het geschil tussen de verhuurder en huurders van sommige senioren- of aanleunwoningen betreft niet de huurprijs maar de hoogte van de doorberekende kosten van overeengekomen leveringen en diensten, waaronder dus ook zorgkosten kunnen zijn begrepen. De uitspraak van de huurcommissie is gebaseerd op het feit dat de verhuurder alleen een begroting van de zorgkosten heeft overgelegd en niet kan worden gecontroleerd of de gemaakte kosten reëel zijn of daadwerkelijk ten behoeve van de huurder zijn gemaakt. Daarom heeft de huurcommissie de betalingsverplichting van de huurder met betrekking tot de zorgkosten op nihil gesteld. Om die reden kan ik dan ook geen oordeel geven omtrent de bevinding dat maandelijks 40 tot 100 gulden te veel aan huur betaald wordt. </antwoord>
      <antwoord nummer="3">Artikel 12 van de Hpw bepaalt welke kosten voor de overeengekomen leveringen en diensten (waaronder dus ook zorgkosten in overeenkomsten waarbij het zorgelement niet overheerst) door de verhuurder aan de huurder kunnen worden doorberekend. In beginsel zijn dit de kosten die ingevolge wettelijke voorschriften mogen worden doorberekend. Indien deze voorschriften ontbreken of een lager bedrag dan met die voorschriften in overeenstemming zou zijn billijk is, gelden de vergoedingen die als redelijk zijn aan te merken. Thans gelden geen verdere wettelijke voorschriften en richtlijnen die de doorberekening van kosten van leveringen en diensten beperken. Wel is in 1984 een ambtelijk VROM-rapport «Van Service Naar Kosten» verschenen dat in het kader van de geschillenbeslechting over servicekosten nog immer een handvat biedt voor de beoordeling welke servicekostenposten voor doorberekening naar de huurders in aanmerking komen en welke berekeningsmethodiek kan worden toegepast voor de beantwoording van de vraag welke kosten als redelijk moeten worden aangemerkt. </antwoord>
      <antwoord nummer="4">Op gemengde contracten waarin duidelijk het huurelement overheerst en de zorgverlening daaraan ondergeschikt is, is de Hpw van toepassing. In die gevallen is dan niet sprake van een zorgverlener maar van een verhuurder. Deze professionele verhuurders worden geacht op de hoogte te zijn van het, blijkens het bovenstaande, beperkt aantal bepalingen inzake servicekosten. Jaarlijks wordt vanuit het Ministerie van VROM hiertoe brochuremateriaal op het terrein van het huurbeleid verstrekt. Deze brochures worden jaarlijks op noodzakelijke aanpassingen bezien. </antwoord>
      <antwoord nummer="5">Een huurovereenkomst is vrij overeen te komen tussen huurder en verhuurder. Daarom is in het hierboven geschetste wettelijke systeem, gekozen voor correctie van huurprijzen en servicekosten achteraf binnen een wettelijk kader. Derhalve is niet de inhoud van de huurovereenkomst voorgeschreven. </antwoord>
      <antwoord nummer="6">Zoals in vraag 5 is aangegeven is een huurovereenkomst vrij overeen te komen. Conform de regels die gelden voor wederkerige overeenkomsten in het algemeen dient de zorg duidelijk omschreven te zijn en dient ook het voorschotbedrag voor de zorg vermeld te worden. </antwoord>
      <antwoord nummer="7 en 8">Ik heb tot dusverre geen signalen ontvangen, waaruit ik kan opmaken dat het een landelijk probleem betreft. </antwoord>
      <noten afkomstig="antwoord"/>
   </antwoorden>
</kvr>
