<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bijleveld-Schouten en Eisses-Timmerman (beiden CDA) aan de staatssecretaris van Sociale Zaken en Werkgelegenheid, dhr. Hoogervorst, over de toename van het aantal jongeren met een arbeidsongeschiktheidsuitkering. (Ingezonden 22 maart 1999); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9485
</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheidsuitkeringen</item>
         <item attribuut="Vindplaats">Kamervragen met antwoord 1998-1999, nr. 1482, Tweede Kamer</item>
         <item attribuut="Vraagnr_bij_indiening">2989910020</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Bijleveld-Schouten</persoon>
            <persoon partij="CDA">Eisses-Timmerman</persoon>
         </item>
         <item attribuut="Datum_reaktie">1999-06-02</item>
         <item attribuut="Datum_indiening">1999-03-22</item>
         <item attribuut="Document-id">KVR9485</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2955" allpagenumbers="2955 2956 2957 2958" vetnummer="2989910020" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9485" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1482" onderwerp="" indiendatum="1999-03-22">
         <vrager partij="CDA" oorsprong="parlement">Bijleveld-Schouten</vrager>
         <vrager partij="CDA" oorsprong="parlement">Eisses-Timmerman</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2 juni 1999), zie ook Aanhangsel Handelingen nr. 1142, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het rapport van L. Aarts en Ph. De Jong <voetnoot nummer="1"/>over de stijging van het aantal mensen met een Wajong-uitkering? </vraag>
      <vraag nummer="2">Is tussen 1990 en 1998 het aantal vroeggehandicapten met ruim 25% gestegen? Hoe beoordeelt u deze ontwikkeling? </vraag>
      <vraag nummer="3">Wat zijn volgens u de oorzaken van deze stijging? </vraag>
      <vraag nummer="4">Kunt u van deze groep vroeggehandicapten aangeven wat de diverse oorzaken van de uitkering zijn? </vraag>
      <vraag nummer="5">Kunt u aangeven welke inspanning u in het kader van de reïntegratie voor deze groep mensen pleegt? Acht u die inspanning voldoende? </vraag>
      <vraag nummer="6">Wat is uw mening over de stelling van de onderzoekers dat de reïntegratiegelden, bedoeld om arbeidsongeschikten aan het werk te helpen, met name moeten worden besteed aan jonge mensen die nog nooit gewerkt hebben? </vraag>
      <noten afkomstig="vraag">
         <noot nummer="1" datum="1999-03-17" bron="NRC,">NRC,, 17 maart 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ben op de hoogte van het artikel van Aarts en De Jong in ESB van 18 maart jl. waarop het bedoelde NRC-artikel gebaseerd is. Uit telefonisch contact met de auteurs is gebleken dat er geen achterliggend rapport is met meer informatie. </antwoord>
      <antwoord nummer="2">Inderdaad heeft deze stijging zich voorgedaan. De instroom in de Wajong is in hoge mate demografisch bepaald (een min of meer constant percentage van de 18 jarigen is vroeggehandicapt). Omdat er nauwelijks sprake is van uitstroom wegens herstel, bouwt het bestand vroeggehandicapten geleidelijk aan op, ongeacht of de instroom, stijgt of daalt. Dit gaat nog jaren door, omdat het recht op uitkering pas is ontstaan bij de inwerkingtreding van de AAW in 1976. Het structurele niveau wordt pas bereikt over enige tientallen jaren. De laatste jaren is er – naast de demografische component – ook sprake van een verhoging van de instroomkans in de Wajong. </antwoord>
      <antwoord nummer="3">De stijging in de Wajong-instroom is het gevolg van een combinatie van factoren. In de eerste plaats is er een demografisch effect van de groeiende bevolking. Ook was in de reacties in de pers op het artikel van Aarts en De Jong sprake van de invloed van de ontwikkeling in de stand van de medische wetenschap. Ik sluit inderdaad niet uit dat dit een effect heeft op het aantal vroeggehandicapten dat de 18-jarige leeftijd bereikt en op de verblijfsduur in de Wajong. Ook is denkbaar dat de mogelijkheid tot aanvragen van een Wajong-uitkering meer bekendheid heeft gekregen, eventueel resulterend in een extra stijging. Ik laat naar de verhoogde instroomkans in de Wajong nader onderzoek verrichten. </antwoord>
      <antwoord nummer="4" voetnoot="1 1">In onderstaande tabel is de verdeling van Wajong-gerechtigden over diagnosecategorieën weergegeven. Diagnosecategorieën Wajong 1998 <voetnoot nummer="1"/>diagnose aantal % bepaalde infectieziekten 597 1% voedings- en stofwisselingsstoornissen 650 1% psychische stoornissen en gedragsstoornissen 52 416 44% ziekten van het zenuwstelsel 6 477 5% ziekten van oog en adnexen 1 252 1% ziekten van oor en processus mastoideus 770 1% ziekten van hart en vaatstelsel 814 1% ziekten van botspierstelsel en bindweefsel 2 898 2% congenitale afwijkingen en chromosoom- afwijkingen 6 720 6% letsels en andere gevolgen van uitwendige oorzaken 7 167 6% overig 2 420 2% ziekte niet nader omschreven/elders geclassifi- ceerd 34 855 30% onbekend 891 1% <voetnoot nummer="1"/>Lisv, stand medio 1998, gegevens exclusief Cadans. De belangrijkste diagnosecategorie is psychische stoornissen en gedragsstoornissen. Onder deze diagnose vallen met name zwakzinnigheid en verder o.a. persoonlijkheidsstoornissen, schizofrenie, psychosen en reacties op ernstige stress. Het aandeel van de diagnose zwakzinnigen binnen deze categorie is de helft, 22 procent. Als hierbij worden opgeteld de diagnoses «aangeboren niet nader geclassificeerd» en «aangeboren overig», die het grootste deel beslaan van de diagnosecategorie congenitale afwijkingen en chromosoomafwijkingen, resulteert een percentage van Wajong-gerechtigden met een aangeboren aandoening van tenminste 28. Het werkelijke aantal personen met een aangeboren aandoening zal nog groter zijn. Binnen een groot aantal andere diagnosecategorieën zitten immers nog aangeboren afwijkingen, zoals doofheid, blindheid, aangeboren aandoeningen aan het bewegingsapparaat, en vele andere. Echter, die gegevens zijn niet uit te splitsen naar aangeboren en niet aangeboren. De 7,5% aangeboren aandoeningen waarover gesproken wordt door Aarts en De Jong is gebaseerd op de categorie «aangeboren» in andere Lisv tabellen. Deze categorie bestaat echter slechts uit «aangeboren en niet in te delen bij andere categorieën». Ten onrechte is in hun artikel de suggestie gewekt dat dit het totaal aantal Wajong-uitkeringen wegens aangeboren aandoeningen betrof. In de hiervoor weergegeven tabel is de categorie «ziekte niet nader omschreven/niet elders gekwalificeerd» erg hoog, 30%. Hieronder kunnen allerlei klachten vallen die naar het oordeel van de keuringsarts wel duidelijk leiden tot arbeidsongeschiktheid, maar die niet in te delen zijn bij een specifieke ziekte of aandoening. Op dit moment is niet bekend welke klachten in die categorie ingedeeld zijn. Wel is bekend dat het percentage in de categorie bij mensen jonger dan 35 jaar aanzienlijk lager is, namelijk 11. Aangezien Wajong-gerechtigden in het algemeen instromen op jonge leeftijd, wil dit zeggen dat van de nieuwe instroom relatief meer bekend is dan van het oude bestand. Het hoge percentage is dus voornamelijk veroorzaakt door personen die in het verleden zijn ingestroomd. Het Lisv heeft er inmiddels bij de uvi’s op aangedrongen in het vervolg zoveel mogelijk in te delen in andere categorieën die een duidelijker beeld geven van de klachten. Overigens zal ik de komende tijd nader onderzoek laten doen naar de achtergronden van jonggehandicapten. Ik beoog hiermee meer inzicht te krijgen in onder meer de instroom, de diagnoses, alsmede de gang van zaken rondom de keuring en eventuele arbeidsdeskundige beoordeling van Wajong-gerechtigden. </antwoord>
      <antwoord nummer="5" voetnoot="2 3">De groep jonggehandicapten bestaat grotendeels uit personen die arbeidsongeschikt zijn op het moment dat zij de leeftijd van 17 jaar bereiken. Ook studerenden van 17 jaar of ouder en stagiairs die tijdens hun studie of stage arbeidsongeschikt worden kunnen voor een Wajong-uitkering in aanmerking komen. Circa 5% van de totale Wajong-populatie behoort tot deze laatste groep. Circa 98% van de totale doelgroep is volledig arbeidsongeschikt. Voor personen tot 23 jaar die kunnen deelnemen aan het arbeidsproces geldt – zoals voor alle werkloze jongeren met of zonder arbeidshandicap – de sluitende aanpak. Deze sluitende aanpak houdt in dat voor iedere jongere, die zich bij het arbeidsbureau aanmeldt als werkzoekende of bij de gemeente of een uitvoeringsinstelling sociale verzekeringen (uvi) voor een uitkering, een trajectplan wordt opgesteld dat is gericht op het verkrijgen van werk. In artikel 10, vierde lid, van de Wet op de (re)integratie arbeidsgehandicapten (Wet REA) is bepaald dat het Landelijk instituut sociale verzekeringen (Lisv) voor iedere arbeidsgehandicapte jongere (jonger dan 23 jaar) met een WAO-, WAZ- of Wajong-uitkering samen met de Arbeidsvoorzieningsorganisatie een traject opstelt, gericht op inschakeling in het arbeidsproces. Zo’n traject dient bij voorkeur te zijn gericht op de toeleiding naar reguliere arbeid. De taak van het Lisv wordt feitelijk uitgevoerd door de uitvoeringsinstellingen. Wanneer de verwachting bestaat dat de jongere waarvoor de uvi de reïntegratieverantwoordelijkheid draagt, niet binnen één jaar regulier werk kan vinden – en dus de verwachting is dat de gemeente op grond van artikel 9, tweede lid, van de Wet inschakeling werkzoekenden (WIW) na uiterlijk één jaar een WIW-dienstbetrekking moet aanbieden – stellen uvi, gemeente en Arbeidsvoorziening gezamenlijk een traject vast dat voorziet in de directe aanbieding van een WIW-dienstbetrekking dan wel in de toeleiding naar zo’n dienstbetrekking. Een deel van deze arbeidsgehandicapte jongeren zal zijn geïndiceerd voor de nieuwe Wet Sociale werkvoorziening (nWSW). Voor deze jongeren hoeft geen traject te worden opgesteld, omdat zij direct op een WIW-dienstbetrekking dienen te worden geplaatst, waarbij arbeid onder aangepaste omstandigheden – dus in de sociale werkvoorziening – dient te worden aangeboden (artikel 10 WIW). Samengevat betekent dit dat voor iedere werkloze jongere tot 23 jaar met een arbeidshandicap, die niet in staat is tot reguliere arbeid en niet is aangewezen op opvang in een AWBZ-zorginstelling, de mogelijkheid bestaat om te werken op een gesubsidieerde arbeidsplaats in de vorm van een WIW- of WSW-dienstbetrekking. De gemeente heeft de verplichting om in deze gevallen ten minste een WIW-dienstbetrekking of – voorzover voor de SW is geïndiceerd en de gemeente WSW-arbeidsplaatsen beschikbaar heeft – een WSW-dienstbetrekking aan te bieden. In 1998 had van het totaal aantal Wajong-uitkeringsgerechtigden 18% een WSW-dienstbetrekking. Het merendeel van deze groep, te weten 99%, had overigens een uitkering gebaseerd op een arbeidsongeschiktheid van 80–100%. Daarnaast heeft het Lisv, op grond van artikel 10, eerste lid, van de Wet REA, in algemene zin de taak om de inschakeling in het arbeidsproces te bevorderen van de eigen arbeidsgehandicapte cliënten. Daaronder vallen ook Wajong-uitkeringsgerechtigden. Daarbij kan, indien noodzakelijk, in het kader van een scholingstraject scholing worden ingekocht bij één van de vijf arbeidsintegratiecentra voor gehandicapten (i.c. de voormalige WAGW-scholingsinstituten). Voorts vallen ook arbeidsgehandicapten jonger dan 18 jaar, die nog niet voor een uitkering in aanmerking kunnen komen, onder de reïntegratieverantwoordelijkheid van het Lisv. In het kader van deze (re)integratietaak kan het Lisv (her)plaatsingsbudgetten, subsidies en voorzieningen verstrekken. Daarbij staat voor met name jonggehandicapten die met begeleiding in staat worden geacht tot reguliere arbeid, zowel in het kader van de Wet REA als van de WSW de mogelijkheid open tot begeleid werken in het vrije bedrijf. Aan werkgevers die bereid zijn arbeidsgehandicapten in dienst te nemen, kan op grond van de Wet REA loondispensatie <voetnoot nummer="2"/>worden verleend wanneer sprake is van een verminderde arbeidsprestatie. Voor betrokken werknemers is in dat geval de anticumulatieregeling van toepassing waarbij het recht op uitkering maximaal drie jaar blijft bestaan zolang niet vaststaat dat er sprake is van bij de krachten en bekwaamheden van de werknemer passende arbeid. De uitkering voorziet in een aanvulling op het gedispenseerde loon, in de regel tot aan het niveau van de maximumuitkering, d.i. voor Wajong-gerechtigden tot 70% van het minimumloon. Voor degenen die aangewezen zijn (of in dezelfde functie waren) op persoonlijke ondersteuning <voetnoot nummer="3"/>, voorziet de Regeling samenloop arbeidsongeschiktheidsuitkering met inkomsten uit arbeid, in een inkomensgarantie tot 100% en na 1 juli 1998, tot 120% van het minimumloon. Bovendien is het uitstel van herziening of intrekking van de arbeidsongeschiktheidsuitkering voor deze groep niet gebonden aan een maximumtermijn. Deze regeling wordt tot op heden voornamelijk toegepast ten aanzien van personen met een verstandelijke handicap, waaronder veel Wajong-gerechtigden. Artikel 7 van de nWSW biedt sinds 1-1-1998 een vergelijkbare mogelijkheid voor arbeidsgehandicapten met een SW-indicatie, op grond waarvan een werkgever een op de arbeidsprestatie van de werknemer afgestemde loonkostensubsidie en vergoeding voor persoonlijke ondersteuning ontvangt. De werknemer ontvangt het voor de functie gebruikelijke loon. Met de inwerkingtreding van de Wet REA is tevens bij wijze van experiment de mogelijkheid van de verstrekking van een persoonsgebonden reïntegratiebudget geïntroduceerd (PRB). Het PRB is gericht op verbetering van de arbeidsmarktpositie en op arbeidstoeleiding. Het experiment biedt de deelnemers de mogelijkheid om zelf het initiatief te nemen om naar eigen inzicht nadere invulling te geven aan hun (re)integratieproces. Het experiment is toegankelijk voor alle werkloze werkzoekende arbeidsgehandicapten die woonachtig zijn in één van de drie experimenteerregio’s. Gegeven de diversiteit aan intermediairs en begeleiders op het terrein van bemiddeling van jonggehandicapten is het zeker niet uitgesloten dat deze groep baat kan hebben bij een PRB. Naar verwachting zal het experiment inzicht bieden in de mate waarin het PRB kan bijdragen aan de versterking van de positie van arbeidsgehandicapten, dus ook van Wajong-gerechtigden op de arbeidsmarkt. Ik acht het instrumentarium van de Wet REA in combinatie met de sluitende aanpak voor jongeren tot 23 jaar vooralsnog voldoende om jonggehandicapten met een Wajong-uitkering een kans te bieden op (re)integratie in het arbeidsproces. Ondanks de geschetste mogelijkheden voor reïntegratie in het arbeidsproces is slechts in een relatief klein aantal gevallen feitelijk sprake van uitstroom uit het uitkeringsbestand. Afhankelijk van leeftijd en feitelijke ontwikkelingsmogelijkheden bestaan er voor jonggehandicapten globaal gezien mogelijkheden in de volgende kaders. Zij maken aanspraak op opvang in een zorginstelling, zij nemen deel aan scholing (veelal speciaal onderwijs), of worden geïntegreerd in het arbeidsproces, onder meer met behulp van begeleid werken in reguliere arbeid of op een gesubsidieerde arbeidsplaats. Zoals bij het antwoord op vraag 4 is aangegeven, zal naar een en ander nader onderzoek worden gedaan. </antwoord>
      <antwoord nummer="6">De onderzoekers wekken de suggestie dat de Wajong-gerechtigden onderbedeeld blijven wat betreft reïntegratie-inspanningen. Dat is niet juist. REA staat open voor een ieder – zowel voor de nieuwe instroom als voor degene die reeds een uitkering ontvangt – die arbeidsongeschikt is en nog restcapaciteit heeft, dus nog kan werken. Hierbij wordt geen onderscheid gemaakt tussen de Wajong en andere arbeidsongeschiktheidsregelingen (WAO/WAZ). Bij toetreding tot de Wajong wordt dan ook in alle gevallen bekeken of er nog restcapaciteit is. Zo die er is, wordt beoordeeld wat de afstand tot de arbeidsmarkt is en welke instrumenten kunnen worden ingezet. Dit gebeurt vervolgens ook telkens bij periodieke herkeuringen. Ik heb geen signalen ontvangen dat de Wajong in dit opzicht stiefkinderlijk behandeld wordt. </antwoord>
      <noten afkomstig="antwoord">
         <noot nummer="2">Op grond van artikel 7 van de Wet REA kan loondispensatie – verlaging van het loon – worden verleend indien de arbeidsprestatie van een arbeidsgehandicapte werknemer in een bepaalde functie ten gevolge van ziekte of gebreken duidelijk minder is dan de arbeidsprestatie, die in de desbetreffende functie als normaal wordt beschouwd</noot>
         <noot nummer="3">De regeling vergoeding persoonlijke ondersteuning (tot 1 juli 1998 o.g.v. art. 57a AAW) is opgenomen in de Wet REA</noot>
      </noten>
   </antwoorden>
</kvr>
