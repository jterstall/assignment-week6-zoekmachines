<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over democratische hervormingen op Sri Lanka. (Ingezonden 29 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9411
</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Sri Lanka</item>
         <item attribuut="Vindplaats">Kamervragen met antwoord 1998-1999, nr. 1414, Tweede Kamer</item>
         <item attribuut="Vraagnr_bij_indiening">2989912180</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1999-05-25</item>
         <item attribuut="Datum_indiening">1999-04-29</item>
         <item attribuut="Document-id">KVR9411</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2815" allpagenumbers="2815 2816" vetnummer="2989912180" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9411" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1414" onderwerp="" indiendatum="1999-04-29">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-05-25">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">In hoeverre is de zorgwekkende situatie op Sri Lanka mede veroorzaakt door de weigering van de Srilankaanse regering om democratische hervormingen door te voeren, de economische blokkade van het noorden en oosten op te heffen en vredesbesprekingen met de Tamil Tijgers te beginnen? </vraag>
      <vraag nummer="2">Hoe beoordeelt u in dit kader de rol van de Tamil Tijgers? </vraag>
      <vraag nummer="3">Welke acties heeft Nederland, bilateraal of in Europees verband, genomen om de Srilankaanse regering aan te zetten tot hervormingen en vredesbesprekingen? </vraag>
      <vraag nummer="4">In hoeverre bent u bereid om de Srilankaanse overheid er (opnieuw) toe te bewegen bemiddeling te accepteren? Bent u bereid (opnieuw) Nederlandse bemiddeling in het conflict aan te bieden? </vraag>
      <vraag nummer="5">Bent u bereid er naar te streven dat humanitaire activiteiten van o.m. de UNHCR in alle delen van het land kunnen worden opgevoerd? </vraag>
      <vraag nummer="6">Bent u bereid concrete voorstellen te ontwikkelen om effectiever bij te dragen aan de noodhulp in de Tamilgebieden en om samen met India concrete projecten op te zetten voor de opvang van vluchtelingen in de regio? </vraag>
      <vraag nummer="7">Is het waar dat Nederland in Trincamalee een huizenproject steunt, waardoor ons land de kolonisering van Tamilgebieden door de Singalezen ondersteunt? Zo neen, wat zijn de effecten van deze hulp? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De Srilankaanse regering beschikt sinds oktober 1997 over een pakket vergaande maatregelen voor decentralisatie van macht ten behoeve van alle provincies, ook de noordelijke en de oostelijke provincies in gedeelten waarvan zich thans het etnische conflict concentreert. Doordat regering en oppositie in Sri Lanka geen overeenstemming kunnen bereiken over de mate waarin devolutie van macht naar de provincies dient plaats te vinden – waarvoor een tweederde meerderheid in het parlement vereist is – wordt op dit terrein geen vooruitgang bereikt. President Chandrika Kumaratunga heeft de afgelopen jaren de LTTE meermalen onder voorwaarden uitgenodigd voor vredesonderhandelingen, laatstelijk eind april jl., waarbij zij niet langer eiste dat de LTTE eerst de wapens zou neerleggen, doch wel opnieuw als voorwaarde stelde dat de Tamil Tijgers afzien van hun streven naar een onafhankelijke staat. Met betrekking tot het democratiseringsproces in Sri Lanka diene dat op 4 maart jl. een EU-Troika demarche werd uitgevoerd waarin bezorgdheid werd uitgesproken over ernstige onregelmatigheden tijdens verkiezingen in de North Western Province op 25 januari jl., werd gewezen op het belang democratische en mensenrechten te respecteren, en werd benadrukt dat een oplossing van het slepende etnische conflict alleen in een democratische context kan worden bereikt. </antwoord>
      <antwoord nummer="2">De LTTE blijft tot dusver volharden in haar streven naar een onafhankelijke Tamil staat op Sri Lanka. De leider van de beweging heeft in november jl. aangegeven bereid te zijn – onder bepaalde voorwaarden – te onderhandelen met de regering. De regering ging hierop niet in omdat o.a. niet was aangegeven dat van het streven naar onafhankelijkheid was/wordt afgezien. Terwijl de LTTE de militaire optie heeft gekozen voor het bereiken van haar doelstellingen, geven andere meer gematigde Tamilgroeperingen – die geen onafhankelijke Tamil staat nastreven – de voorkeur aan een democratische opstelling (parlement, media) voor een oplossing van het conflict. </antwoord>
      <antwoord nummer="3 en 4">Zowel bilateraal als in EU-verband heeft Nederland de afgelopen jaren regelmatig regering en oppositie in Sri Lanka gewezen op de noodzaak overeenstemming te bereiken over het pakket decentralisatie-maatregelen. In EU-verband wordt voorts regelmatig bezorgdheid geuit over de gebrekkige voedsel- en medicijnenleveranties van regeringszijde aan de bevolking in m.n. de Wanni, laatstelijk op 6 april jl. Daarnaast werden regelmatig alle partijen in het etnische conflict opgeroepen via onderhandelingen tot een oplossing te komen, waarbij ook bemiddeling van derden een rol kan spelen. Nederland heeft, evenals andere landen, aangeboden te faciliteren/bemiddelen, laatstelijk in november 1997, waarbij gesteld is dat ons land daartoe bereid zou zijn indien beide partijen in het conflict zulks specifiek wensen. Het huidige standpunt van de Srilankaanse regering is dat zij wel een faciliterende, doch niet een bemiddelende rol van derden zou accepteren. Het is bemoedigend dat sinds oktober vorig jaar vanuit de Srilankaanse samenleving – bedrijfsleven, religieuze en andere groeperingen – bij regering en oppositie wordt aangedrongen het zo spoedig mogelijk eens te worden over de decentralisatiemaatregelen, en het conflict via onderhandelingen tot een oplossing te brengen. Op initiatief van Nederland heeft de EU-Azië-Werkgroep zich dezer dagen over de ontwikkelingen in Sri Lanka beraden. </antwoord>
      <antwoord nummer="5 en 6">Ik blijf graag concrete voorstellen ondersteunen die de positie van de door het etnisch conflict geraakte bevolking in Sri Lanka kan verbeteren. UNHCR en vele andere humanitaire organisaties zijn sinds jaren actief in alle conflictgebieden en worden daarbij ook door Nederland ondersteund. Behalve UNHRC spelen ook andere door Nederland gesteunde organisaties als ICRC, UNICEF, MSF en ZOA een actieve rol bij het leningen van humanitaire noodsituaties. De opvang en ondersteuning van vluchtelingen is reeds in 1991 door UNHCR in de regio en in Sri Lanka zelf ter hand genomen. UNHCR ontvangt hiertoe reeds enige jaren een bijdrage uit Nederlandse noodhulpfondsen. Eigen Nederlandse opvangprojekten zouden geen meerwaarde hebben naast die van UNHCR. </antwoord>
      <antwoord nummer="7">Nederland ondersteunt sinds eind 1998 een programma voor de rehabilitatie van 3000 huizen in het district Trincomalee. Aangesloten wordt bij een lopend programma van de Srilankaanse regering dat beoogt de levensomstandigheden van de door het etnisch conflict getroffen bevolking aldaar te verbeteren. Het programma sluit aan bij de bestaande samenstelling van de bevolking (Tamil, Moslim en Singalees; iedere groep telt ca. 30 procent van de totale bevolking) in het district en stelt fondsen ter beschikking waarmee voor iedere bevolkingsgroep 1000 huizen kunnen worden hersteld. Het beoogde effect van dit project is dat een deel van de arme bevolking van het Trincomalee district dat veel te lijden heeft gehad van het conflict een normaal leven kan hervatten. </antwoord>
      <noten afkomstig="antwoord"/>
   </antwoorden>
</kvr>
