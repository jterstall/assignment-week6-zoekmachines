<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over aanscherping van de regelgeving voor de farmaceutische industrie en onderzoek. (Ingezonden 2 maart 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22538
</item>
         <item attribuut="Rubriek">Bedrijfsleven en industrie (Industrie) Gezondheidszorg (Geneesmiddelen)</item>
         <item attribuut="Trefwoorden">Farmaceutische industrie</item>
         <item attribuut="Vindplaats">Kamervragen met antwoord 2004-2005, nr. 1208, Tweede Kamer</item>
         <item attribuut="Vraagnr_bij_indiening">2040509710</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-03-16</item>
         <item attribuut="Datum_indiening">2005-03-02</item>
         <item attribuut="Document-id">KVR22538</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2563" allpagenumbers="2563 2564 2565" vetnummer="2040509710" code="0405tkkvr1208" lopendefooter="Tweede Kamer, vergaderjaar 2004–2005, Aanhangsel" filenaam="KVR22538" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1208" onderwerp="" indiendatum="2005-03-2">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-03-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Wat is uw reactie op de vaststelling dat psychofarmaca slechts zelden bij kinderen en adolescenten worden onderzocht, omdat de omvang van de doelgroep relatief klein is, en de farmaceutische industrie het risico loopt op negatieve publiciteit, indien het effect in deze groep hier minder positief of zelfs negatief is? <voetnoot nummer="1"/>
      </vraag>
      <vraag nummer="2">Wat vindt u van het feit dat een aantal klinische trials met negatief resultaat niet is gepubliceerd? </vraag>
      <vraag nummer="3">Vindt u de aanscherping van de Amerikaanse regelgeving ten aanzien van registratie van geneesmiddelen bij gebruik door kinderen, in de zogenaamde «Best Pharmaceuticals for Children Acts» terecht? Zo ja, wat heeft u in Nederland op dit gebied ondernomen? </vraag>
      <vraag nummer="4">Hoeveel geneesmiddelen worden in Nederland voorgeschreven aan kinderen die niet zijn geregistreerd, ofwel uitsluitend voor volwassenen, de zogenaamde off-label prescriptie, en bent u het met de onderzoekers eens dat, zolang deze praktijk wordt gehandhaafd, aan striktere voorwaarden moet worden voldaan? </vraag>
      <vraag nummer="5">Bent u bereid wat betreft het voorschrijven van SSRI’s (antidepressiva) aan kinderen de richtlijnen aan te scherpen, zodat het voorschrijven wordt afgeraden in plaats van dat alleen gewaarschuwd wordt voor bijwerkingen? Zo ja, deelt u de mening dat dit ook voor prozac zou moeten gelden, gezien de recente onderzoeksresultaten hierover waaruit blijkt dat ook prozac suïcidale neigingen bij kinderen veroorzaakt? </vraag>
      <vraag nummer="6">Klopt het dat het Europees Geneesmiddelen bureau (EMEA) voor 70procent wordt gesubsidieerd door de farmaceutische industrie, de Food and Drug Administration (FDA) voor 50procent en de Britse Medicine and Healthcareproducts Regulatory Agency (MHRA) voor 100%? Hoe zit dat bij de Nederlandse registratieautoriteit? </vraag>
      <vraag nummer="7">Bent u het met de onderzoekers eens dat alle resultaten van klinisch onderzoek – dus ook van negatieve trials – openbaar moeten worden gemaakt? Zo ja, deelt u de mening dat dit niet uitsluitend aan de industrie kan worden overgelaten, en dat dit via een centraal overheidsorgaan moet gebeuren? </vraag>
      <vraag nummer="8" voetnoot="2">Bent u bereid de mogelijkheden van voorwaardelijke registratie te onderzoeken, zeker als het gaat om geneesmiddelengebruik bij kinderen en adolescenten, waarbij de behandelaar verplicht wordt gesteld verslag te doen van het effect en de bijwerkingen, en waarbij gebruikers zelf ook in de gelegenheid worden gesteld hun ervaringen te melden? <voetnoot nummer="2"/>, 3) </vraag>
      <vraag nummer="9">Bent u bereid met deskundigen in overleg te gaan of vrijwillige melding van bijwerkingen wel afdoende is? </vraag>
      <vraag nummer="10" voetnoot="4">Wat is uw reactie op het artikel van Dehue <voetnoot nummer="4"/>waarin ze beschrijft hoe de industrie de uitkomsten van wetenschappelijke studies manipuleert, en bent u van mening dat u hier voldoende inzicht in heeft? Zo neen, bent u bereid het College ter Beoordeling van Geneesmiddelen (CBG) opdracht te geven onderzoek te doen naar de invloed van de industrie op het onderzoek, en naar middelen om dit aan te pakken? </vraag>
      <vraag nummer="11">Bent u het eens met Dehue dat financiële onafhankelijkheid de basis moet zijn van een meer betrouwbaar systeem? Zo ja, bent u bereid mijn eerdere voorstellen over het instellen van zogenaamde buffers tussen financiering en onderzoek nog eens te bezien? </vraag>
      <noten afkomstig="vraag">
         <noot nummer="5"/>
         <noot nummer="1">Maandblad Geestelijke volksgezondheid, maart 2005, artikelen Rinne, Treffers en Dehue en andere artikelen</noot>
         <noot nummer="2">Zie noot 1</noot>
         <noot nummer="3" datum="2005-03-1" bron="Algemeen Dagblad">Algemeen Dagblad, 1 maart 2005</noot>
         <noot nummer="4">Zie noot 1</noot>
         <noot nummer="5">Onafhankelijke minnaars, www.sp.nl , juni 2001</noot>
      </noten>
   </vragen>
   <antwoorden aantal="11">
      <antwoord nummer="1">Het ontwerpvoorstel voor een Verordening van de Europese Commissie over geneesmiddelen voor kinderen uit oktober 2004 geeft aan dat er in de nabije toekomst verandering moet komen inzake deze ongewenste situatie. De farmaceutische industrie wordt – volgens dit voorstel – verplicht om een onderzoeksplan in te dienen voor onderzoek met geneesmiddelen bij kinderen bij elke nieuwe registratie of uitbreiding van registratie. Kortheidshalve verwijs ik u naar de brief van 22 december van staatssecretaris Nicolaï aan uw kamer waarin dit Commissievoorstel en het voorlopige Nederlandse standpunt hierover aan de orde komen. </antwoord>
      <antwoord nummer="2">Deze situatie is onwenselijk. Inmiddels heeft de farmaceutische industrie aangegeven dat zij ook trials met negatieve uitkomsten openbaar wil maken. Ik vind dit een uitstekend initiatief. Een goede wetenschappelijke discussie kan immers alleen worden gevoerd op basis van alle relevante informatie. Dit is ook de reden dat de Centrale Commissie Mensgebonden Onderzoek (CCMO) bij onderzoeksprotocollen die aan haar ter beoordeling worden voorgelegd uitdrukkelijk aandacht schenkt aan de bepalingen in het protocol over openbaarmaking van onderzoeksgegevens. Het uitgangspunt bij die beoordeling is dat resultaten van onderzoek zonder beperking openbaar gemaakt moeten worden. De CCMO adviseert de medisch-ethische toetsingscommissies om bij hun beoordelingen dit zelfde uitgangspunt te hanteren. </antwoord>
      <antwoord nummer="3">Nederland heeft geen afzonderlijke initiatieven ondernomen, maar is wel nauw betrokken bij het voorstel van de Europese Commissie (zie mijn antwoord op vraag 1). Dit voorstel is overigens geïnspireerd door, maar geen kopie van, de wetgeving op dit gebied in de VS. Het voorstel wordt besproken in overleg tussen de lidstaten en de Commissie. Het voorstel is eveneens naar het Europese Parlement gezonden ter bespreking. Te zijner tijd – naar verwachting in 2006 – zal via een co-decisieprocedure over het voorstel van de Commissie beslist worden. </antwoord>
      <antwoord nummer="4">Ten aanzien van de SSRI’s bedraagt dit aantal ongeveer 4500; hierover heb ik uw kamer in 2004 al bericht. Het overgrote deel van deze kinderen is overigens in de leeftijdscategorie 12 tot en met 17 jaar. Ten aanzien van alle geregistreerde geneesmiddelen is dit deze vraag momenteel niet te beantwoorden, noch op Nederlands, noch op Europees niveau. In het wetsvoorstel van de Europese Commissie (zie mijn antwoord op vraag 1) wordt voorgesteld een verplichting op te nemen voor elke lidstaat om een inventarisatie hiervan te maken. De achtergrond hiervan is dat aan de hand van deze gegevens lacunes in de documentatie vastgesteld kunnen worden en bijgevolg prioriteiten voor research. Bij deze visie sluit ik mij aan en te zijner tijd zal ik bezien hoe ik uitvoering kan geven in Nederland aan dit voorstel. </antwoord>
      <antwoord nummer="5">Nee, daartoe ben ik niet bereid. De Europese registratieautoriteit, waar het College ter beoordeling van geneesmiddelen in participeert, heeft zich eerder hierover gebogen en een standpunt bepaald. Het ligt niet op mijn terrein – en ik zie evenmin redenen daartoe – om van dit standpunt af te wijken. </antwoord>
      <antwoord nummer="6">De EMEA is een agentschap onder de verantwoordelijkheid van de Europese Commissie. De EMEA brengt tarieven in rekening voor verrichtte diensten, zoals beoordeling van door de industrie ingediende registratiedossiers. Ik noem dat geen subsidie. Daarnaast ontvangt de EMEA een financiële bijdrage van de Europese Commissie. Hiermee wordt bijvoorbeeld compensatie gegeven voor de inkomstenderving die ontstaat doordat de Europese Commissie ontheffing verleent voor de registratie van weesgeneesmiddelen. Deze ontheffing wordt verleend als gevolg van Verordening (EG)141/2000 inzake de weesgeneesmiddelen. De formele beslising over toelating van een geneesmiddel via de centrale procedure tot de Europese markt berust bij de Europese Commissie en niet bij de EMEA of het Committe for Human Medicinal Products (CHMP). Deze adviseren de Europese Commissie over het al of niet toelaten van geneesmiddel. Het Nederlandse College ter beoordeling van geneesmiddelen en het ondersteunende agentschap is voor zijn inkomsten volledig afhankelijk van de tarieven voor registratie. De tariefstelling vindt plaats na mijn instemming. Ook wat betreft de Nederlandse registratieautoriteit is er dus geen sprake van subsidiëring door de industrie. Over de situatie bij FDA en MHRA heb ik geen informatie ingewonnen, aangezien hier een vergelijkbare redenering opgaat. </antwoord>
      <antwoord nummer="7">Ja, ik vind dat deze openbaar moeten zijn. In Nederland uitgevoerde klinische studies moeten vooraf toestemming krijgen van METC’s/CCMO. Beide instanties zullen de gegevens in bezit krijgen van de uitgevoerde klinische studies, wat ook de uitkomst van deze studies zal zijn. Zie ook mijn antwoord op vraag 2. </antwoord>
      <antwoord nummer="8">Voorwaardelijke registratie bestaat de facto al. Geneesmiddelenfabrikanten zijn verplicht het eventueel optreden van schadelijke effecten te registreren en periodiek te melden aan de registratieautoriteiten. Afhankelijk van deze gegevens kunnen registratieautoriteiten besluiten een registratie in te trekken. Een bedrijf kan ook zelf besluiten een geneesmiddel terug te trekken van de markt (zoals in 2004 met Vioxx is gebeurd) of besluiten een middel vooralsnog niet op de markt te brengen, ondanks registratie ( zoals in 2004 gebeurd is met Onsenal, eveneens een COX-2 remmer). Ik geef er de voorkeur aan dat gebruikers van geneesmiddelen eventuele bijwerkingen melden aan hun behandelaar en dat deze dit meldt aan Lareb. </antwoord>
      <antwoord nummer="9">Verplichte registratie en melding van bijwerkingen bestaat al voor de farmaceutische industrie. Met betrekking tot de beroepsgroepen heb ik geen aanwijzingen dat het vrijwillig melden van bijwerkingen van geneesmiddelen onvoldoende effectief is. </antwoord>
      <antwoord nummer="10">Manipulatie van onderzoeksgegevens is te allen tijde onjuist. Het is de verantwoordelijkheid van de registratieautoriteiten om de kwaliteit van de ingediende dossiers te beoordelen. Het CBG maakt deel uit van de Europese registratieautoriteit en overlegt in die hoedanigheid met de autoriteiten van de andere lidstaten. Er hebben mij tot nu toe geen signalen bereikt van deze zijde van deze autoriteiten dat men niet in staat is registratiedossiers op fraude te beoordelen. </antwoord>
      <antwoord nummer="11">Ja, daar ben ik het mee eens. Anderzijds zullen onderzoekers verbonden aan wetenschappelijke instellingen en (academische) ziekenhuizen een redelijke beloning verwachten voor hun inspanningen. Men kan dit niet gelijkstellen aan omkoping of fraudering. Deze aspecten stelt u aan de orde op de website van uw partij. Als reactie en aanvulling wil ik refereren aan het project van het Nederlandse voorzitterschap van de EU «Priority Medicines for the Citizens of Europe and the World». Het doel van dit project is beïnvloeding van de researchagenda voor geneesmiddelenonderzoek met behulp van publieke Europese financiële middelen uit het 7e kaderprogramma. Het door u voorgestelde fonds zou men in dit aspect kunnen bezien. Overigens is het ook duidelijk – en het «Priority Medicines «project geeft dit ook aan – dat de ontwikkeling van geneesmiddelen uiteindelijk niet mogelijk is zonder de intellectuele, logistieke en financiële inbreng van de industrie. Voortkomend uit dit project, tenslotte, werkt ZonMw samen met de nationale researchorganisaties van een tiental andere lidstaten aan een voorstel om geneesmiddelenonderzoek bij kinderen te initiëren of bevorderen met behulp van middelen uit het toekomstige 7e kaderprogramma. </antwoord>
      <noten afkomstig="antwoord"/>
   </antwoorden>
</kvr>
