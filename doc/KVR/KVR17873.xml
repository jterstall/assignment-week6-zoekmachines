<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid en de staatssecretaris van Financiën over de detailhandel, de uitzendbranche en bevriezing van het toetsloon. (Ingezonden 24 april 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17873
</item>
         <item attribuut="Inhoud">Vragen over de gevolgen van het versnellen van de afdrachtvermindering in met name de detailhandel en uitzendbranche, vanwege het bevriezen en niet indexeren van het toetsloon.</item>
         <item attribuut="Rubriek">Arbeid (Arbeidsbemiddeling) Bedrijfsleven en industrie (Midden- en kleinbedrijf) Inkomen en rechtspositie (Inkomens)</item>
         <item attribuut="Trefwoorden">Detailhandel Minimumlonen Uitzendbureaus</item>
         <item attribuut="Vindplaats">Kamervragen met antwoord 2002-2003, nr. 1368, Tweede Kamer</item>
         <item attribuut="Vraagnr_bij_indiening">2020310800</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2003-06-03</item>
         <item attribuut="Datum_indiening">2003-04-24</item>
         <item attribuut="Document-id">KVR17873</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2855" allpagenumbers="2855 2856 2857" vetnummer="2020310800" code="0203tkkvr1368" lopendefooter="Tweede Kamer, vergaderjaar 2002–2003, Aanhangsel" filenaam="KVR17873" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1368" onderwerp="" indiendatum="2003-04-24">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid en de staatssecretaris van Financiën</vraagt-aan>
      </vraagdata>
      <antwoorddata antwoorddatum="3 juni 2003), zie ook Aanhangsel Handelingen nr. 1334, vergaderjaar 2002–2003 1, 2, 3 en 4 Vanuit de uitzendbranche hebben wij inderdaad onlangs signalen ontvangen. De Algemene Bond Uitzendondernemingen (ABU) heeft dit in een schrijven naar het Ministerie van Sociale Zaken en Werkgelegenheid kenbaar gemaakt. Ook ID-werkgevers hebben deze kwestie recentelijk aangekaart bij het Ministerie van Sociale Zaken en Werkgelegenheid. Deze werkgevers zitten in diverse sectoren, met name bij openbare veiligheid, beheer openbare ruimte, zorg, onderwijs, en kinderopvang. De gefaseerde afschaffing van de afdrachtvermindering lage lonen (SPAK) is opgenomen in het Strategisch Akkoord en is wettelijk uitgewerkt in het Belastingplan 2003. Daarin is ook de gefaseerde afbouw geregeld. Zo is de Jeugd-SPAK in 2003 afgeschaft en wordt de volwassenen-SPAK in de jaren 2003–2006 gefaseerd beëindigd. Zoals is vermeld in de toelichting op het Belastingplan 2003-deel I">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het u bekend dat met name in de detailhandel en de uitzendbranche grote beroering is ontstaan, omdat de afdrachtvermindering niet in de beoogde vier jaar wordt beëindigd, maar feitelijk in (ruim) twee jaar omdat het toetsloon (in 2002 nog ongeveer 115% van het wettelijk minimumloon) is bevroren en dus niet is geïndexeerd? <voetnoot nummer="1"/>
      </vraag>
      <vraag nummer="2">Zijn destijds de materiële gevolgen van de maatregel voor bevriezing van het toetsloon goed onderkend? </vraag>
      <vraag nummer="3">Heeft u signalen dat ook in andere sectoren problemen ontstaan als gevolg van het versneld beëindigen van de Specifieke afdrachtskorting lage lonen (SPAK)? </vraag>
      <vraag nummer="4">In welke mate is bij de berekening van het budgettair beslag van de maatregel rekening gehouden met de bevriezing van het toetsloon? </vraag>
      <vraag nummer="5" voetnoot="2">Bent u van mening dat gezien de huidige economische situatie die naar het zich laat aanzien op korte termijn niet zal verbeteren, maar eerder verslechteren, de bevriezing van het toetsloon zeer negatieve gevolgen voor de werkgelegenheid in de betreffende branches zal hebben? <voetnoot nummer="2"/>
      </vraag>
      <vraag nummer="6">Klopt het dat tijdens het Najaarsoverleg is afgesproken dat de maatregel «het gefaseerd afschaffen in vier jaar van de afdrachtvermindering lage lonen van 23 jaar en ouder» opnieuw zal worden beoordeeld aan de hand van de maatschappelijke en economische situatie van dat moment? Hoe beoordeelt u die maatregel momenteel? </vraag>
      <vraag nummer="7">Wat is bekend over de gevolgen van het afschaffen van de SPAK voor jongeren, mede in relatie tot de toenemende jeugdwerkloosheid? </vraag>
      <vraag nummer="8">Bent u, ondanks de verslechtering van de economie, nog steeds van mening dat het arbeidsmarktbeleid primair aanbod-gestuurd en niet vraag-gestuurd moet zijn? </vraag>
      <vraag nummer="9">Hoe denkt u dat maatregelen uit het belastingplan 2003 en uit de begroting Sociale Zaken en Werkgelegenheid 2003 kunnen bijdragen om de sterk oplopende werkloosheid te bestrijden? </vraag>
      <noten afkomstig="vraag">
         <noot nummer="1" titel="kloof">Aangezien de CAO-lonen alleen al vanwege een inflatiecorrectie over het algemeen jaarlijks met ongeveer 2% tot 3% stijgen, zal het toetsloon relatief veel minder bedragen dan circa 115% van het minimumloon. Deze «kloof» wordt uiteraard met het jaar groter</noot>
         <noot nummer="2">Uit berekeningen en schattingen bij diverse bedrijven valt de conclusie te trekken dat van het beoogde bedrag van de afdrachtvermindering nog maar ongeveer tweederde tot de helft daadwerkelijk kan worden verkregen</noot>
      </noten>
   </vragen>
   <antwoorden aantal="6">
      <antwoord nummer="1, 2, 3 en 4" voetnoot="1">Vanuit de uitzendbranche hebben wij inderdaad onlangs signalen ontvangen. De Algemene Bond Uitzendondernemingen (ABU) heeft dit in een schrijven naar het Ministerie van Sociale Zaken en Werkgelegenheid kenbaar gemaakt. Ook ID-werkgevers hebben deze kwestie recentelijk aangekaart bij het Ministerie van Sociale Zaken en Werkgelegenheid. Deze werkgevers zitten in diverse sectoren, met name bij openbare veiligheid, beheer openbare ruimte, zorg, onderwijs, en kinderopvang. De gefaseerde afschaffing van de afdrachtvermindering lage lonen (SPAK) is opgenomen in het Strategisch Akkoord en is wettelijk uitgewerkt in het Belastingplan 2003. Daarin is ook de gefaseerde afbouw geregeld. Zo is de Jeugd-SPAK in 2003 afgeschaft en wordt de volwassenen-SPAK in de jaren 2003–2006 gefaseerd beëindigd. Zoals is vermeld in de toelichting op het Belastingplan 2003-deel I <voetnoot nummer="1"/>, is er voor gekozen voor de tussenliggende periode het toetsloon voor de afdrachtvermindering lage lonen niet jaarlijks meer bij te stellen. In het Belastingplan 2003 is geregeld dat het toetsloon zoals dat gold voor 2002 ( 17 576) ook zou gelden voor de jaren 2003, 2004 en 2005. Per 1 januari 2006 is de SPAK volledig afgebouwd. Bij de vormgeving van het afbouwtraject is de budgettaire fasering zoals vastgelegd in het Strategisch akkoord medebepalend geweest. Door de bevriezing van het toetsloon zullen minder werknemers onder het toetsloon vallen dan zonder bevriezing het geval zou zijn geweest. Het toetsloon ligt in 2003 ongeveer op de grens van 112% WML. Hierdoor zullen werkgevers voor een beperktere groep werknemers een afdrachtvermindering ontvangen. Hiermee is bij de berekening van het budgettaire beslag rekening gehouden. In 2004 en 2005 wordt de benodigde bezuiniging bij de SPAK ingevuld met een verdere verlaging van de SPAK-bedragen. Het toetsloon zal in 2004 en 2005 worden gekoppeld aan het niveau van het WML dat het in 2003 bedraagt (ca 112% WML). Op deze manier wordt voorkomen dat in 2004 en 2005 meer werknemers met hun inkomen boven het toetsloon vallen en hun werkgevers voor hen geen SPAK meer ontvangen. De aanpassing zal zodanig worden vormgegeven dat de benodigde bezuiniging op de SPAK in 2004 en 2005 gehaald wordt. De precieze vormgeving zal worden opgenomen in het Belastingplan 2004. </antwoord>
      <antwoord nummer="5">De afbouw van de SPAK sluit aan bij het beleid van het kabinet om – gelet op de verwachte structurele krapte op de arbeidsmarkt – het accent meer te leggen op stimulering van arbeidsaanbod dan op de stimulering van de arbeidsvraag. De doelstelling van de SPAK was om de vraag naar laagproductieve arbeid te stimuleren. De arbeidskorting is bedoeld om betaalde arbeid aantrekkelijker te maken en richt zich op de aanbodzijde van de arbeidsmarkt. De arbeidskorting bereikt in tegenstelling tot de SPAK alle werkenden en stimuleert daarmee ook meer productieve arbeid. Dit verschil impliceert een hogere arbeidsproductiviteitsontwikkeling bij de arbeidskorting dan bij de SPAK; een verschuiving van SPAK naar arbeidskorting heeft daarmee een positief effect op de economische groei en op de totale werkgelegenheid. De afschaffing van de SPAK is daarnaast ook ingegeven vanwege twijfels over de effectiviteit van de regeling. In het eindrapport van de IBO Toekomst van het arbeidsmarktbeleid is geconcludeerd dat het effect van de SPAK op de werkgelegenheid niet groot is (meer dan 92% van de laagbetaalden vindt een baan zonder de SPAK). Over het geïsoleerde effect op de werkgelegenheid in specifieke branches van het bevriezen van het toetsloon zijn in 2003 geen gegevens voorhanden. Zoals in het antwoord op vraag 1,2,3 en 4 wordt aangegeven zal het toetsloon in 2004 niet worden bevroren. </antwoord>
      <antwoord nummer="6">Nee, er is niet afgesproken dat de maatregel voor 2004 opnieuw zou worden bezien. Het meerjarig beleid is vastgelegd in het Strategisch Akkoord. Tijdens het Najaarsoverleg is afgesproken dat in 2003 tijdens een volgend tripartiet overleg in ieder geval gesproken zou moeten worden over het arbeidsmarktinstrumentarium, onder meer: modernisering instrumentarium, gesubsidieerde arbeid en loonkostensubsidies (waaronder de afdrachtsvermindering lage lonen; SPAK). Het stimuleren van het arbeidsaanbod via vermindering van de armoedeval heeft de hoogste prioriteit van het kabinet. Daarnaast is er ook aandacht voor de productiviteitsval (zie ook vraag 8). </antwoord>
      <antwoord nummer="7">Het is nog te vroeg iets te zeggen over het effect van het afschaffen van de jongeren-Spak. Door de lage economische groei stijgt de werkloosheid. De jeugdwerkloosheid loopt momenteel harder op dan de werkloosheid voor de totale beroepsbevolking. Dat is echter geen onverwachte ontwikkeling. Ook in het verleden is gebleken dat de arbeidsmarktpositie van jongeren conjunctuurgevoeliger is dan die van de totale beroepsbevolking. Van belang is op te merken dat er voor werkgevers nog mogelijkheden zijn om de loonkosten van jongeren te verminderen. In veel CAO’s liggen namelijk de laagste CAO-jeugdloonschalen 10 à 20%-punt boven de wettelijke minimumjeugdlonen. Het kabinet heeft een plan van aanpak jeugdwerkloosheid gemaakt. </antwoord>
      <antwoord nummer="8">Van belang is dat het arbeidsmarktbeleid van het Rijk zich richt op structurele problemen op de arbeidsmarkt. Eerste prioriteit is dat het arbeidsaanbod de komende jaren structureel vergroot wordt om (toekomstige) tekorten op de arbeidsmarkt en de vergrijzingslasten op te vangen. Ondanks de huidige lage economische groei is het dus zaak de structurele problemen aan de aanbodzijde prioriteit te geven, mede ook omdat de conjuncturele schommelingen tijdelijk van aard zijn. Met de voorgenomen Wet Werk en Bijstand is het daarnaast de bedoeling gemeenten een ongedifferentieerd reïntegratiebudget te geven waarbinnen zij zelf prioriteiten kunnen stellen. Zo kunnen gemeenten met het reïntegratiebudget kiezen voor vraagstimulering van arbeid, bijvoorbeeld via loonkostensubsidies, als de situatie daarom vraagt. Immers, het aanpakken van de productiviteitsval vraagt om individueel maatwerk. </antwoord>
      <antwoord nummer="9" voetnoot="2">Loonmatiging kan door de invloed op de concurrentiepositie een belangrijke bijdrage leveren tot het vergroten van de economische groei. Het vergroten van de economische groei is van belang voor het terugdringen van de werkloosheid. Tijdens het zogenaamde Najaarsoverleg tussen het kabinet en de sociale partners in november 2002 zijn over loonmatiging afspraken gemaakt. Het kabinet ondersteunt met diverse beleidsmaatregelen de voorgenomen loonmatiging die in de Stichting van de Arbeid is afgesproken <voetnoot nummer="2"/>. Daarnaast zijn diverse maatregelen opgenomen in het Belastingplan 2003 en de begroting van Sociale Zaken en Werkgelegenheid 2003 die de algemene werking van de arbeidsmarkt verbeteren en zo de oplopende werkloosheid bestrijden. Zo zijn er maatregelen genomen die gericht zijn op het vergroten van het arbeidsaanbod door het verminderen van de armoedeval. Tevens is het verbeteren van de kwaliteit van het arbeidsaanbod via scholing van belang. Ook de vermindering van de administratieve lasten voor werkgevers past in dit beleid. Om de oplopende werkloosheid, zowel onder jongeren als de rest van de beroepsbevolking, te bestrijden is recentelijk besloten tot het vacatureoffensief waarbij het de bedoeling is dat werkzoekenden sneller worden bemiddeld naar openstaande vacatures. Daarnaast heeft het kabinet een plan van aanpak gemaakt om de oplopende jeugdwerkloosheid te bestrijden. </antwoord>
      <noten afkomstig="antwoord">
         <noot nummer="1">Kamerstukken II, 2002/2003, 28 607, nr. 3, blz. 44</noot>
         <noot nummer="2">Brief van de minister van Sociale Zaken en Werkgelegenheid en de minister van Financiën aan de Tweede Kamer, Kamerstukken II, 2002/2003, 28 600 XV, nr. 23</noot>
      </noten>
   </antwoorden>
</kvr>
