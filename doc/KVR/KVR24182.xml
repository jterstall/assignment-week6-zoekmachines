<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over Personal Health Service. (Ingezonden 5 oktober 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24182
</item>
         <item attribuut="Inhoud">Vragen over de nieuwe commerciële specialistendienst Personal Health Service, waarvan alleen mensen met voldoende geld of een werkgever die wil betalen, gebruik kunnen maken.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorginstellingen)</item>
         <item attribuut="Trefwoorden">Medische specialisten Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 241, Tweede Kamer</item>
         <item attribuut="Vraagnr_bij_indiening">2050600910</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-10-26</item>
         <item attribuut="Datum_indiening">2005-10-05</item>
         <item attribuut="Document-id">KVR24182</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="515" allpagenumbers="515 516" vetnummer="2050600910" code="0506tkkvr241" lopendefooter="Tweede Kamer, vergaderjaar 2005–2006, Aanhangsel" filenaam="KVR24182" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="241" onderwerp="" indiendatum="2005-10-5">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-10-26">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Erkent u dat de nieuwe commerciële specialistendienst Personal Health Service leidt tot «voorkruipzorg», daar alleen wie voldoende geld heeft of een werkgever die wil betalen, gebruik kan maken van deze directe zorg, en iemand met minder inkomen is aangewezen op de reguliere zorg en eventuele daar bestaande wachtlijsten? <voetnoot nummer="1"/>
      </vraag>
      <vraag nummer="2">Deelt u de mening dat voorrang op andere dan medische gronden in strijd is met de principes waarop de gezondheidszorg gebaseerd dient te zijn? Zo ja, gaat u maatregelen nemen om alle initiatieven die ertoe strekken dat voorrang wordt verleend aan bepaalde groepen op grond van niet medische criteria, te beëindigen? </vraag>
      <vraag nummer="3">Erkent u dat dit soort bijverdiensten van specialisten via Personal Health Service ten koste kan gaan van de reguliere ziekenhuiszorg, en kan leiden tot langere wachtlijsten en vermindering van de kwaliteit van zorg? </vraag>
      <vraag nummer="4">Zou het niet beter zijn als de specialisten, indien ze tijd over hebben, deze besteden aan het aanpakken van de wachtlijsten en het verbeteren van de kwaliteit van de reguliere zorg voor iedereen? </vraag>
      <vraag nummer="5">Deelt u de mening dat met Personal Health Service het principe van huisarts als poortwachter wordt ondermijnd, en dat dit ongewenst is? </vraag>
      <vraag nummer="6">Deelt u de mening van de zorgverzekeraars dat de tarieven veel te hoog zijn, en zij daarom de nieuwe specialistendienst niet vergoeden? </vraag>
      <noten afkomstig="vraag">
         <noot nummer="1" datum="2005-10-3" bron="De Telegraaf, 2oktober jl., de Volkskrant">De Telegraaf, 2oktober jl., de Volkskrant, 3 oktober 2005</noot>
      </noten>
   </vragen>
   <antwoorden aantal="6">
      <antwoord nummer="1">Omdat er momenteel nog erg weinig informatie beschikbaar is over de diensten die Personal Health Services (PHS) gaat aanbieden, heb ik de initiatiefnemers uitgenodigd om hun plannen te komen toelichten. Inmiddels heb ik wel begrepen dat PHS enkel een zogenaamde «mini expertise» gaat aanbieden. Mensen die geen tijd hebben om op reguliere tijden een arts te bezoeken, kunnen hier tegen betalen gebruik van maken. Als op basis van deze «mini expertise» wordt geconcludeerd dat de cliënt verder behandeld moet worden, zal die cliënt net als iedereen afhankelijk zijn van de planning binnen het ziekenhuis of ZBC. Ziekenhuizen en specialisten moeten voorkomen dat patiënten die een consult hebben gehad via Personal Health Services voorrang krijgen binnen het ziekenhuis. </antwoord>
      <antwoord nummer="2">Ik ben van mening dat een ieder die zorg nodig heeft deze binnen een redelijke termijn moet ontvangen. Het geven van voorrang aan patiënten op basis van medische gronden vind ik legitiem. In het initiatief van Personal Health Services is er overigens geen sprake van voorrang binnen het verzekerde systeem. De patiënten consulteren de artsen preventief. Als blijkt dat iemand iets mankeert, dan is de patiënt alsnog afhankelijk van het reguliere circuit. Dit betekent dat de patiënt via de huisarts eventueel naar een medisch specialist wordt doorverwezen. Bij deze doorverwijzing gelden dezelfde wachttijden als voor andere patiënten. </antwoord>
      <antwoord nummer="3">PHS geeft aan dat de medisch specialisten de diensten buiten de reguliere werktijd gaan aanbieden. Als de productie van de medisch specialist binnen de ziekenhuizen minimaal gelijk blijft, gaat dit niet ten koste van de reguliere zorg. </antwoord>
      <antwoord nummer="4">Medisch specialisten maken afspraken met het ziekenhuis over de uren die ze werken of de productie die ze leveren. Afhankelijk van deze afspraak heeft de specialist veel of weinig «eigen tijd». Zoals ik al bij vraag 3 heb aangeven ben ik van mening dat een ieder die zorg nodig heeft binnen een redelijke termijn kwalitatief goed zorg moet krijgen. Als een ziekenhuis dit niet kan leveren zijn mogelijk de afspraken met de medisch specialisten te beperkt. </antwoord>
      <antwoord nummer="5">In de Zorgverzekeringswet staat dat medisch specialistische zorg enkel wordt vergoed na doorverwijzing door de eerste lijn, waaronder de huisarts. De diensten van PHS vallen daarom niet onder de ZFW of vanaf 2006 onder de ZVW. Ook de vervolgbehandeling valt, zonder verwijzing door de huisarts, niet onder de collectieve verzekering. Dat betekent dat een patiënt die gebruik maakt van de diensten van PHS, wil hij voor vergoeding van de vervolgzorg in aanmerking komen, alsnog langs de huisarts zal moeten. Om deze reden ondermijnt PHS het principe van de huisarts als poortwachter niet. Ik vind het trouwens niet verstandig om de huisarts te omzeilen. Het is voor een patiënt toch lastig om te schatten bij welke specialist hij exact moeten zijn. De huisarts is breed opgeleid en daardoor bij uitstek geschikt voor het herkennen van ziekten en het verwijzen naar de juiste specialist. </antwoord>
      <antwoord nummer="6">De dienst van PHS vallen niet onder de aanspraak voor de ZFW of ZVW. Verzekeraars kunnen zelf kiezen welke zorg ze voor welke premie in het derde compartiment verzekeren. Los van de vraag of de verzekeraars de diensten als derde compartiment zorg willen verzekeren, moet er zowel in het tweede als in het derde compartiment een rechtsgeldig WTG tarief in rekening worden gebracht. De prijzen die PHS in rekening wil brengen zijn niet conform de WTG tarieven. Verzekeraars mogen om deze reden de diensten ook niet via de aanvullende zorgverzekering vergoeden. </antwoord>
      <noten afkomstig="antwoord"/>
   </antwoorden>
</kvr>
