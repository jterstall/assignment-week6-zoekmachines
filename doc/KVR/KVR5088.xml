<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Valk en Middel (beiden PvdA) over na de Tweede Wereldoorlog gerecupereerde kunstwerken. (Ingezonden 28 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5088
</item>
         <item attribuut="Rubriek">Cultuur en taal (Beeldende kunsten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Kunst Oorlogen</item>
         <item attribuut="Vindplaats">Kamervragen met antwoord 1996-1997, nr. 1342, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Valk</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">1997-06-06</item>
         <item attribuut="Datum_indiening">1997-05-28</item>
         <item attribuut="Document-id">KVR5088</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2741" allpagenumbers="2741 2742" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1342" onderwerp="" indiendatum="1997-05-28">
         <vrager partij="PvdA" oorsprong="parlement">Valk</vrager>
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-06-6">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Van hoeveel na de Tweede Wereldoorlog gerecupereerde kunstwerken is het onbekend wat daarvan de afkomst is? <voetnoot nummer="1"/>
      </vraag>
      <vraag nummer="2">Bent u bereid te laten onderzoeken waar de gerecupereerde kunstwerken zich bevinden die door de Stichting Nederlands Kunstbezit als bruikleen zijn afgestaan? </vraag>
      <vraag nummer="3">Wat is uw oordeel over het standpunt van het Instituut Collectie Nederland om de herkomst van deze kunstwerken niet aan de bruikleennemers bekend te maken omdat «dat het esthetisch genot dat je van een kunstwerk hebt zou belasten»? </vraag>
      <vraag nummer="4">Werpt dit gebrek aan kennis hindernissen op voor particulieren die op zoek zijn naar kunstwerken van omgekomen familieleden? </vraag>
      <vraag nummer="5">Welke inspanningen zijn er sinds de Tweede Wereldoorlog verricht om de eigenaren van deze kunstwerken op te sporen? </vraag>
      <vraag nummer="6">Bent u bereid een actief beleid te voeren opdat mogelijke eigenaren dan wel hun nabestaanden weer in het bezit kunnen komen van hun oorspronkelijke eigendom? Zo ja, aan welke initiatieven denkt u dan? </vraag>
      <noten afkomstig="vraag">
         <noot nummer="1" datum="1997-05-24" bron="De Volkskrant">De Volkskrant, 24 mei 1997</noot>
      </noten>
   </vragen>
   <antwoorden aantal="6">
      <antwoord nummer="1">De herkomst van de gerecupereerde werken is bekend, want geregistreerd. De namens het Ministerie van Financiën met de recuperatie belaste Stichting Nederlandsch Kunstbezit (SNK) registreerde op de aangifteformulieren onder andere wie de voormalige eigenaar was en op welke wijze (roof, confiscatie, gedwongen verkoop, vrijwillige verkoop) hij zijn kunstbezit tijdens de oorlog was kwijtgeraakt. Een deel van de 3585 in de NK-collectie ingeschreven inventarisnummers behoort tot de categorie kunstwerken waarvan de eigenaar niet werd gevonden (zie ook vraag 5). Alle aangifteformulieren berusten nog in het SNK-archief in het Ministerie van Financiën, waar zij volgens de procedure en de voorwaarden van de Wet Openbaarheid Bestuur (WOB) door een ieder geraadpleegd kunnen worden. </antwoord>
      <antwoord nummer="2">Ja. Er bestaat reeds een geautomatiseerde inventaris en bruikleenadministratie van deze zogenaamde NK-collectie van aan de Staat vervallen gerecupereerde kunstwerken, die sinds 1949 wordt beheerd door het Instituut Collectie Nederland en zijn voorgangers. Het merendeel van de werken bevindt zich in langdurig bruikleen bij musea en ministeries (waaronder ambassades), slechts een klein deel is in depot. In de in 1992 gepubliceerde Illustrated Summary Catalogue van de schilderijen van oude meesters, waaronder de meeste NK-werken, is bij de museale bruiklenen aangegeven waar zij zich bevinden, bij de overige is dat om veiligheidsredenen niet gedaan. Voor kamerleden kan een actuele computeruitdraai van de standplaatsen van alle NK-werken op elk gewenst moment worden aangeleverd. </antwoord>
      <antwoord nummer="3">In de pers is een terloopse uitlating van een medewerker van het Instituut Collectie Nederland vrij weergegeven. Musea doen meestal uitgebreid onderzoek naar werken voordat zij besluiten ze in bruikleen aan te vragen. Daarvoor krijgen zij alle noodzakelijke gegevens ter beschikking. Bij de feitelijke bruikleenverstrekking worden echter slechts de meest essentiële technische gegevens van de betreffende werken verstrekt voor het bruikleencontract, zoals gebruikelijk in het museale bruikleenverkeer (kunstenaar, titel, materiaal, afmetingen, inventarisnummer en verzekerdewaarde). Afgezien van niet-museale locaties en de verzekerdewaarde zijn alle gegevens van NK-werken voor een ieder beschikbaar. </antwoord>
      <antwoord nummer="4">Gelet op het open karakter van de inventaris van de NK-collectie (zie voorgaande antwoorden) zijn er feitelijk geen hindernissen voor de opsporing van vermiste werken door particulieren. Bovendien zijn er overheidsinstanties zoals de Centrale Recherche Informatiedienst en de Inspectie Cultuurbezit van mijn ministerie, die particulieren gaarne behulpzaam zijn, voor zover dat binnen hun vermogen ligt. </antwoord>
      <antwoord nummer="5">Gerecupereerde kunstwerken waarvan op grond van de aangifteformulieren duidelijk was dat zij op onvrijwillige wijze in Duitse handen waren geraakt, werden gerestitueerd. De gerecupereerde werken waarvan de eigenaren niet direct vindbaar waren, werden tentoongesteld in diverse musea. Eigenaren die aangegeven hadden dat zij kunstwerken waren kwijtgeraakt door confiscatie, roof of verkoop onder dwang kregen van de SNK een toegangsbewijs voor de tentoonstellingen en konden na identificatie hun kunstwerken terugkrijgen indien zij hun eigendom konden aantonen. Destijds vrijwillig verkochte kunstwerken vervielen automatisch aan de Staat, kunstwerken waarvan de eigenaren niet werden gevonden kwamen in staatsbeheer. Beide categorieën vormen samen de NK-collectie, die nu 3585 inventarisnummers omvat. Over de recuperatie en het bestaan van de NK-collectie is zowel direct na de oorlog alsook in recenter jaren gepubliceerd. </antwoord>
      <antwoord nummer="6">Ja. Ik was en ben bereid om particulieren van dienst te zijn die menen rechtens aanspraak te kunnen maken op gerecupereerde kunstwerken en daar niet eerder toe in staat waren. Nieuwe claims zullen met de grootst mogelijke zorgvuldigheid worden behandeld. Zij kunnen worden ingediend bij de Inspectie Cultuurbezit, die mij zal adviseren over de afhandeling van deze claims. </antwoord>
      <noten afkomstig="antwoord"/>
   </antwoorden>
</kvr>
