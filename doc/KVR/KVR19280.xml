<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris en de minister van Volksgezondheid, Welzijn en Sport over de verhoging eigen bijdrage zorg en ingevoerde eigen bijdrage voor begeleiding en dagbesteding. (Ingezonden 14 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19280
</item>
         <item attribuut="Inhoud">Vragen over onder andere de informatievoorziening over en de financiële gevolgen van de ingevoerde eigen bijdrage voor begeleiding en dagbesteding.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen)</item>
         <item attribuut="Trefwoorden">Eigen bijdrage Gezondheidszorg</item>
         <item attribuut="Vindplaats">Kamervragen met antwoord 2003-2004, nr. 652, Tweede Kamer</item>
         <item attribuut="Vraagnr_bij_indiening">2030405980</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-01-20</item>
         <item attribuut="Datum_indiening">2004-01-14</item>
         <item attribuut="Document-id">KVR19280</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1387" allpagenumbers="1387 1388" vetnummer="2030405980" code="0304tkkvr652" lopendefooter="Tweede Kamer, vergaderjaar 2003–2004, Aanhangsel" filenaam="KVR19280" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="652" onderwerp="" indiendatum="2004-01-14">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-20">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op het bericht dat betrokkenen nog niet zijn ingelicht over de nieuw ingevoerde eigen bijdrage voor begeleiding en dagbesteding? <voetnoot nummer="1"/>
      </vraag>
      <vraag nummer="2">Vindt u het acceptabel wanneer mensen door deze regeling zouden gaan afzien van begeleiding en/ of dagbesteding? Zo neen, wat gaat u doen om dit te voorkomen? </vraag>
      <vraag nummer="3">Wat is volgens u een redelijke termijn waarop mensen die met deze nieuwe vorm van eigen bijdrage te maken krijgen, inzicht krijgen in wat voor hen de financiële gevolgen zijn? </vraag>
      <vraag nummer="4">Wat gaat er ondernomen worden als deze termijn wordt overschreden? </vraag>
      <vraag nummer="5">Wanneer kunnen betrokkenen de nieuwe begrijpelijke brief van het Centraal Administratie Kantoor (CAK) verwachten? Kan de Kamer een afschrift van deze brief ontvangen? </vraag>
      <vraag nummer="6">Bent u van mening dat veel onrust bij betrokkenen kan worden weggenomen indien zij op tijd hun rekening ontvangen? Zo ja, wat is volgens u op tijd? </vraag>
      <vraag nummer="7">Is volgens u het CAK in staat om de rekening op tijd te versturen? Zo ja, wat gaat u ondernemen wanneer blijkt dat betrokkenen de rekening niet op tijd hebben gekregen? </vraag>
      <vraag nummer="8">Hoe staat het met de ouderdomsanalyse? Wat zijn tot op heden de resultaten van deze analyse? </vraag>
      <vraag nummer="9">Wat is uw reactie op het initiatief van het Zorgbureau Twente? </vraag>
      <vraag nummer="10">Kunnen deze vragen en de vragen van 2 januari jl. over dit onderwerp vóór 19 januari 2004 worden beantwoord? </vraag>
      <noten afkomstig="vraag">
         <noot nummer="1" datum="2004-01-9" bron="De Volkskrant">De Volkskrant, 9 januari 2004</noot>
      </noten>
   </vragen>
   <antwoorden aantal="10">
      <antwoord nummer="1">Cliënten die dagbehandeling in een verpleeghuis ontvangen zullen een eigen bijdrage zijn verschuldigd per 12 juli 2004. Voor die tijd zal men uitgebreid worden geïnformeerd. De cliënten van dagverzorging in een verzorgingshuis betaalden in 2003 al een eigen bijdrage. Zorgkantoren zitten in een afrondende fase voor wat betreft het informeren van deze cliënten over de verhoging. </antwoord>
      <antwoord nummer="2">Uitgangspunt bij de verhoging van de eigen bijdrage is geweest dat deze inkomensafhankelijk is gebleven om door cliënten te kunnen worden opgebracht. Dat is volgens het kabinet ook het geval. </antwoord>
      <antwoord nummer="3">Cliënten die dagbehandeling in een verpleeghuis ontvangen zijn eveneens een eigen bijdrage verschuldigd. Hiermee sluit deze groep aan bij de gebruikers van ondersteunende dan wel activerende begeleiding in de gehandicaptenzorg en de GGZ, die ook voor het eerst een eigen bijdrage gaan betalen. Omdat het voor het eerst is en instellingen al hun administratieve processen hierop af moeten stemmen zal dit ingaan per 12 juli 2004. Voor die tijd zal men uitgebreid worden geïnformeerd. De cliënten van dagverzorging in een verzorgingshuis betaalden in 2003 al een eigen bijdrage. Zorgkantoren zitten in een afrondende fase voor wat betreft het informeren van deze cliënten over de verhoging. Hiermee zijn cliënten spoedig na het besluit tot verhoging van de eigen bijdrage, dat 12 december 2003 in het staatsblad is verschenen, geïnformeerd. </antwoord>
      <antwoord nummer="4">Zie mijn antwoord op vraag 3. </antwoord>
      <antwoord nummer="5">Over een tweede brief van het CAK met aanvullende informatie over de verhoging van de eigen bijdrage is overleg gevoerd met direct betrokken partijen in het veld. In gezamenlijk overleg is vastgesteld dat cliënten het meest effectief worden geïnformeerd als dit kan plaatsvinden met individuele informatie over de hoogte van de eigen bijdrage in het zorgjaar 2004. Het CAK start medio februari a.s. met het informeren van de cliënten over de hoogte van de eigen bijdrage middels het verzenden van een beschikking waarin de maximale eigen bijdrage per zorgperiode van 4 weken staat vermeld. Deze beschikking is nog niet de definitieve rekening. Die wordt enkele weken later verstuurd op basis van het aantal uren zorg dat de cliënt in de eerste vier weken van het zorgjaar 2004 heeft ontvangen. Het bedrag dat op de rekening staat, kan dus lager uitpakken dan het maximumbedrag in de beschikking. </antwoord>
      <antwoord nummer="6">Ja. Hoewel de huidige onrust met name ook wordt veroorzaakt door de verhoging van de eigen bijdrage. Zoals u weet is de inning van de eigen bijdrage met name door de inkomensafhankelijkheid een complex proces. Op verzoek van mijn ambtvoorganger heeft het CVZ samen met het CAK het inningproces inmiddels al behoorlijk verbeterd. In mijn brief van 10 november 2003 (Tweede Kamer, vergaderjaar 2003–2004, 26 631, nr. 62) heb ik de Kamer geïnformeerd dat ik in het voorjaar 2004 op basis van de zogenaamde ouderdomsanalyse voldoende gegevens heb die inzicht geven in de doorlooptijden binnen het inningproces, waarna ik een weloverwogen besluit kan nemen over redelijke termijnen (Motie Kant). </antwoord>
      <antwoord nummer="7">Zie mijn antwoord op vraag 6. </antwoord>
      <antwoord nummer="8">Zie mijn antwoord op vraag 6. </antwoord>
      <antwoord nummer="9">Naar aanleiding van het bericht dat Zorgbureau Twente in Enschede de helft van de eigen bijdrage voor thuiszorg terugstortte op de rekening van zijn klanten, heb ik contact op laten nemen met het Zorgkantoor Zwolle. Het is immers instellingen niet toegestaan om de eigen bijdrage van hun klanten voor de helft ten laste van het AWBZ-budget terug te betalen. Deze instelling ontvangt ten laste van de AWBZ een budget voor het bieden van AWBZ-zorg aan AWBZ-verzekerden. Het is vervolgens niet toegestaan deze middelen voor een ander doel aan te wenden dan voor het verlenen van zorg. Wat Zorgbureau Twente aldus doet is derhalve in strijd met de AWBZ. Het betreffend zorgkantoor heeft inmiddels actie ondernomen om deze activiteiten van Zorgbureau Twente te beëindigen. </antwoord>
      <antwoord nummer="10">Ik heb alle vragen van de Kamer zo spoedig mogelijk beantwoord. </antwoord>
      <noten afkomstig="antwoord"/>
   </antwoorden>
</kvr>
