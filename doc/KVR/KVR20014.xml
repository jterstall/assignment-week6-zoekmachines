<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Szabó (VVD) aan de minister voor Ontwikkelingssamenwerking over hulp van Nederlandse organisaties aan Cuba. (Ingezonden 18 maart 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20014
</item>
         <item attribuut="Inhoud">Is het waar dat de zusterorganisaties van de Nederlandse MFO's in Cuba onder invloed staan van Castro en zijn regime.</item>
         <item attribuut="Rubriek">Ontwikkelingssamenwerking (Ontwikkelingshulp Midden-Amerika)</item>
         <item attribuut="Trefwoorden">Cuba Ontwikkelingssamenwerking</item>
         <item attribuut="Vindplaats">Kamervragen met antwoord 2003-2004, nr. 1304, Tweede Kamer</item>
         <item attribuut="Vraagnr_bij_indiening">2030410820</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="VVD">Szabó</persoon>
         </item>
         <item attribuut="Datum_reaktie">2004-04-13</item>
         <item attribuut="Datum_indiening">2004-03-18</item>
         <item attribuut="Document-id">KVR20014</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2757" allpagenumbers="2757 2758" vetnummer="2030410820" code="0304tkkvr1304" lopendefooter="Tweede Kamer, vergaderjaar 2003–2004, Aanhangsel" filenaam="KVR20014" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1304" onderwerp="" indiendatum="2004-03-18">
         <vrager partij="VVD" oorsprong="parlement">Szabó</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2004-04-13">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de column «Mabel en de En-Gee-Oo»? <voetnoot nummer="1"/>
      </vraag>
      <vraag nummer="2">Kunt u, met verwijzing naar de door de schrijver genoemde relaties tussen Nederlandse medefinancieringsorganisaties (MFO’s) en aan Castro gelieerde organisaties in Cuba aangeven, om welke MFO’s dit gaat, wat voor relaties deze MFO’s hebben met deze zusterorganisaties en hoeveel geld hiermee is gemoeid? </vraag>
      <vraag nummer="3">Staan deze zusterorganisaties van de Nederlandse MFO’s in Cuba daadwerkelijk onder invloed van Castro en zijn regime? Zo ja, acht u het wenselijk dat samengewerkt wordt met organisaties die aan een regime gelieerd zijn dat de mensenrechten ernstig schendt en tevens op geen enkele wijze voldoet aan het criterium van goed bestuur? </vraag>
      <vraag nummer="4">Kunt u aantonen dat er geen Nederlands ontwikkelingsgeld via deze MFO’s naar het regime van Castro gaat? </vraag>
      <vraag nummer="5">Acht u het wenselijk dat MFO’s samenwerken met organisaties in landen die niet op de landenlijst staan? Zo ja, leidt dit dan niet tot verbrokkeling van het budget? Zo neen, welke maatregelen zult u nemen om te garanderen dat MFO’s niet met Nederlands ontwikkelingsgeld actief zijn in andere dan de 36 aangewezen landen? </vraag>
      <noten afkomstig="vraag">
         <noot nummer="1" datum="2004-03-13" bron="Elsevier">Elsevier, 13 maart 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De medefinancieringsorganisaties Hivos en Novib onderhouden relaties met organisaties in Cuba. Het gaat om een partnerrelatie, bestaande uit het ondersteunen en financieren van activiteiten die deze organisaties ontplooien op de thema’s cultuur, gender, HIV/AIDS, voedselzekerheid en milieu. Novib financiert de ondersteuning van programma’s en partners in Cuba uit het Novib/Derde Wereldfonds. Dit zijn eigen Novib-fondsen waarmee geen Nederlands overheidsgeld is gemoeid. De door Hivos verleende steun in Cuba wordt gefinancierd vanuit de subsidie die is toegekend in het kader van het Medefinancieringsprogramma, dat onderdeel is van de begroting voor ontwikkelingssamenwerking. Voor 2004 is het maximale bedrag dat Hivos heeft begroot voor de 15 partnerorganisaties ongeveer € 750 000. </antwoord>
      <antwoord nummer="3">Het Nederlandse bilaterale beleid ten opzichte van Cuba is de laatste jaren steeds gericht geweest op het bijdragen aan de doorbreking van het isolement dat het Cubaanse regime de eigen bevolking oplegt, door contact te onderhouden met Cubaanse individuen en organisaties. Het uitgangspunt van de MFO’s om initiatieven van de Cubaanse bevolking te ondersteunen om invloed uit te oefenen op de leefomstandigheden en op te komen voor haar rechten, sluit hierbij aan. Samenwerking met organisaties die niet zelfstandig een projectvoorstel bij Hivos kunnen indienen en deze niet zelfstandig kunnen uitvoeren, is uitgesloten. Zoals ik in mijn antwoord op kamervragen van de leden Brinkel en Ferrier (Aanhangsel Handelingen nr. 9, vergaderjaar 2003–2004) heb aangegeven, worden de relaties met de Cubaanse organisaties voortdurend kritisch heroverwogen door de MFO’s. </antwoord>
      <antwoord nummer="4">Hivos ondersteunt haar partners op het vlak van HIV/AIDS-bestrijding en preventie, cultuur, biodiversiteit, rechtvaardige genderrelaties alsmede op het terrein van de bescherming van natuurgebieden. De financiering van deze activiteiten geschiedt rechtstreeks aan de organisaties in Cuba waar Hivos mee samenwerkt. Wel is het zo dat deze organisaties een formele band hebben met vakministeries. Dit kan niet anders vanwege het centraal geleide karakter van de Cubaanse samenleving waarin geen Cubaanse NGO kan functioneren zonder toestemming van de overheid. Dit betekent echter niet dat financiering van projecten uitgevoerd door deze organisaties regimebestendigend werkt. Door voor specifieke projecten en activiteiten te kiezen gericht op het bevorderen van pluriforme ideeën en vermindering van het isolement van het Cubaanse volk, draagt Hivos bij aan de ontwikkeling van een civil society in Cuba. Het afbouwen van deze steun zou de bevolking rechtstreeks raken. </antwoord>
      <antwoord nummer="5">De medefinancieringsorganisaties zijn autonoom in de keuze van de landen waar zij actief willen zijn en de onderwerpen waarop zij willen werken, zoals ook staat vastgelegd in het MFP-beleidskader 2003–2006. Wel hebben zij, naar aanleiding van het rapport van de Adviescommissie MFP-breed (de Commissie-Box, 2002) alsmede van het Eindrapport van de Stuurgroep Evaluatie MFP (het rapport-De Ruyter, 2002) – en sommigen al daarvoor – een proces van concentratie en specialisatie ingezet, dat naar verwachting efficiency en effectiviteit ten goede komt. Zoals ik stel in mijn beleidsnotitie «Aan Elkaar Verplicht» vindt er overleg plaats met de MFO’s over de vraag hoe de complementariteit kan worden bevorderd tussen het bilaterale beleid en de programma’s van de MFO’s. Deze samenwerking kan de effectiviteit bevorderen. Dit neemt niet weg dat de MFO’s vrij zijn in hun keuze voor programma’s in landen waar een bilateraal programma met de overheid niet mogelijk is. </antwoord>
      <noten afkomstig="antwoord"/>
   </antwoorden>
</kvr>
