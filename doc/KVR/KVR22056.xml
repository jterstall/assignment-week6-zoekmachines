<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Griffith en Örgü (beiden VVD) aan de ministers van Justitie en voor Vreemdelingenzaken en Integratie over groepsverkrachtingen. (Ingezonden 7 december 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22056
</item>
         <item attribuut="Inhoud">Vragen naar aanleiding van het artikel 'Groepsverkrachting 200 maal per jaar' in NRC Handelsblad van 3 december 2004. Indiener wijst onder meer op de destructieve uitwerking voor de integratie, die het gevolg kan zijn van dit soort verkrachtingen, aangezien overwegend allochtone jongeren zich hieraan schuldig maken. Deze vragen dienen ter aanvulling op eerdere vragen over dit onderwerp van het lid Arib (PvdA), die eveneens op 7 december 2004 werden ingezonden.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen) Welzijn (Minderheden)</item>
         <item attribuut="Trefwoorden">Jeugdigen Minderheden Zedendelicten</item>
         <item attribuut="Vindplaats">Kamervragen met antwoord 2004-2005, nr. 774, Tweede Kamer</item>
         <item attribuut="Vraagnr_bij_indiening">2040504520</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Örgü</persoon>
<persoon partij="VVD">Griffith</persoon>
         </item>
         <item attribuut="Datum_reaktie">2005-01-19</item>
         <item attribuut="Datum_indiening">2004-12-07</item>
         <item attribuut="Document-id">KVR22056</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1639" allpagenumbers="1639 1640" vetnummer="2040504520" code="0405tkkvr774" lopendefooter="Tweede Kamer, vergaderjaar 2004–2005, Aanhangsel" filenaam="KVR22056" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="774" onderwerp="" indiendatum="2004-12-7">
         <vrager partij="VVD" oorsprong="parlement">Örgü</vrager>
<vrager partij="VVD" oorsprong="parlement">Griffith</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="19 januari 2005), zie ook Aanhangsel Handelingen nr. 661, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het artikel en het daarin genoemde onderzoek van het Nederlands Studiecentrum Criminaliteit en Rechtshandhaving? <voetnoot nummer="1"/>
      </vraag>
      <vraag nummer="2">Bent u van oordeel dat het vóórkomen van dit soort verkrachtingen, waarbij overwegend allochtone jongeren, schuldig maken aan groepsverkrachtingen, een uiterst destructieve uitwerking heeft op de integratie van allochtonen in onze samenleving? Hoe beoordeelt u de structureel verstoorde beeldvorming in kringen van zowel daders als slachtoffers? </vraag>
      <vraag nummer="3">Ziet u in dit onderzoek reden om de onder u resorterende diensten te sommeren extra aandacht te besteden aan deze problematiek? Wat kan er gedaan kan worden aan het kennelijk structureel ontbreken van inzicht in ernst en gevolg van de verkrachtingen bij de daders (citaat: «het is een soort recreatie»)? </vraag>
      <vraag nummer="4">Heeft u de indruk dat lagere overheden en hulpverleningsinstanties de neiging hebben om individuele groepsverkrachtingen «stil te houden» om onrust in de samenleving te voorkomen? Wat vindt u daarvan? Wat zou naar uw oordeel, de manier moeten zijn waarop de media door de betrokken instanties in dit soort zaken zou moeten worden benaderd? </vraag>
      <vraag nummer="5">Welke sancties kunnen de jongeren krijgen die zich schuldig maken aan groepsverkrachting, indien zij worden berecht volgens het jeugdstrafrecht en indien zij worden berecht volgens het volwassenenstrafrecht? Is het in alle gevallen mogelijk deze jongeren te berechten volgens het volwassenenstrafrecht? In welke gevallen niet? Vindt u dit acceptabel? Bent u bereid te bevorderen dat er ruimer gebruik kan worden gemaakt van het volwassenenstrafrecht bij de berechting van dit soort zeer ernstige misdrijven? </vraag>
      <vraag nummer="6">Hoeveel jongeren hebben zich schuldig gemaakt aan groepsverkrachtingen? Hoeveel van hen zijn nog op vrije voeten? Hoe is dit mogelijk en welke consequenties verbindt u hieraan? </vraag>
      <vraag nummer="7">Ziet u in de onduidelijkheid over het daadwerkelijke aantal groepsverkrachtingen aanleiding om alsnog nader onderzoek in te stellen naar de specifieke aard en de omvang van de vormen van ernstig crimineel gedrag gepleegd door jongeren tussen de 14 en 16 jaar al dan niet in groepsverband, die de rechtsorde ernstig hebben geschokt? Zo ja, wilt u bij dat onderzoek dan ook de straffen en maatregelen die de rechter deze jongeren heeft opgelegd betrekken? </vraag>
      <vraag nummer="8">Ziet u in het onderzoek aanleiding te onderzoeken of de wettelijke bewijsregeling met betrekking tot de betreffende delictsbepalingen toereikend is? </vraag>
      <noten afkomstig="vraag">
         <noot nummer="1" datum="2004-12-3" bron="NRC Handelsblad" titel="Groepsverkrachtingen 200 maal per jaar">NRC Handelsblad, 3 december 2004: «Groepsverkrachtingen 200 maal per jaar»</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Arib (PvdA), eveneens ingezonden 7 december 2004, (vraagnummer 2040504510). </toelichting>
   <antwoorden aantal="8">
      <antwoord nummer="1">Ik heb kennis genomen van het artikel in het NRC en van het betreffende dossieronderzoek in het Tijdschrift voor Seksuologie, nr. 28. </antwoord>
      <antwoord nummer="2">Het betreft ernstige delicten, en het signaal, dat deze jongeren dit gedrag normaal schijnen te vinden, is schokkend. In kleine kring van allochtone jongeren die behoren tot de dadergroep bestaat een zeer ernstig verstoorde beeldvorming van seksuele moraal, blijkt uit het onderzoek. De slachtoffers bestaan voor driekwart uit autochtone meisjes van gemiddeld 13 jaar. De dossierstudie naar groepszedendelicten van het Nederlands Studiecentrum Criminaliteit en Rechtshandhaving Leiden waar de krant naar verwijst, maakt geen melding van verstoorde beeldvorming onder de slachtoffers. </antwoord>
      <antwoord nummer="3">Een soortgelijke vraag is gesteld door lid Arib, ingezonden 7 december 2004 (Aanhangsel Handelingen nr. 752, vergaderjaar 2004–2005), waarop ik het volgende antwoord gaf: Meisjes (en jongens) hebben het recht op bescherming tegen seksuele uitbuiting – in welke vorm dan ook. Dat staat in het VN-verdrag Rechten van het Kind, dat ook door Nederland is geratificeerd. Wanneer het slachtoffer niet zelf getuigt van hetgeen haar overkomen is, dient allereerst de sociale omgeving alert te zijn op signalen van seksueel misbruik, zodat snel ingrijpen mogelijk is. Daarom heeft het ministerie van Justitie de brochure Seksueel misbruik van kinderen uitgebracht, waarin onder meer uitgeweid wordt over de signalen die kunnen wijzen op seksueel geweld. Verder is het van belang dat professionals hierop alert zijn. In 2003 heeft het ministerie van Justitie hiertoe lesmodules laten ontwikkelen voor het politieonderwijs. Van belang is voorts dat (potentiële) slachtoffers zich weerbaarder opstellen om (herhaling van) seksueel misbruik te voorkomen. Een beproefde methode vormen de Marietje Kessels-projecten voor het basisonderwijs, die de weerbaarheid tegen (seksueel) machtsmisbruik moeten vergroten. Om de introductie van deze projecten te stimuleren, heeft het ministerie van Justitie gedurende enkele jaren een stimuleringssubsidie beschikbaar gesteld. Ook is een soortgelijke weerbaarheidscursus voor het voortgezet onderwijs ontwikkeld. Bij het voorkomen van seksueel geweld en van groepsverkrachtingen in het bijzonder is ook een dadergerichte behandeling aangewezen. Er zijn diverse methodieken in omloop, die hetzij vrijwillig gevolgd, hetzij in een justitieel kader opgelegd kunnen worden. Speciaal voor jeugdige daders van zedendelicten zijn er specifieke, op het delict gerichte leerstraffen die beogen de jongeren meer oog te laten krijgen voor de gevolgen van hun handelen voor het slachtoffer. Veelal is echter de achterliggende problematiek van deze jonge zedendelinquenten dermate complex, dat daderbehandeling slechts een beperkte bijdrage kan leveren aan het voorkomen van recidive. Een andere insteek voor het helpen voorkomen van deze problematiek is opvoedings-ondersteuning voor probleemgezinnen. Voor genoemde insteek is de Staatssecretaris van Volksgezondheid, Welzijn en Sport de eerstverantwoordelijke. </antwoord>
      <antwoord nummer="4">Die indruk heb ik niet. Ik zie voorshands geen aanleiding om benaderingswijzen, door de betrokken instanties, van de media te wijzigen. </antwoord>
      <antwoord nummer="5">In de eerste plaats dient te worden opgemerkt dat het Wetboek van Strafrecht het delict «groepsverkrachting» als zodanig niet kent. De betreffende gedraging zou echter kunnen worden gekwalificeerd als het medeplegen van verkrachting (artikel 47 en artikel 242 Sr) op grond waarvan de medepleger een maximumstraf van 12 jaar opgelegd zou kunnen krijgen. Indien de gedraging de dood ten gevolge heeft zou deze maximumstraf kunnen oplopen tot 15 jaar. Op jeugdigen die ten tijde van het plegen van het delict de leeftijd van 12 maar nog niet van 18 jaar hebben bereikt is in beginsel het jeugdstrafrecht van toepassing. Voor de strafmaxima betekent dit dat voor jeugdigen tussen de 12 en 16 jaar de maximumstraf van één jaar jeugddetentie geldt, terwijl 16 en 17-jarigen het maximum van twee jaar jeugddetentie opgelegd zouden kunnen krijgen. De ernst van het feit, de persoonlijkheid van de dader of de omstandigheden waaronder het feit is begaan kunnen voor de rechter reden zijn de jeugdige, die de leeftijd van zestien jaar had bereikt op het moment dat hij het feit beging, een straf uit het sanctiearsenaal voor volwassenen op te leggen (artikel 77b Sr). Hoewel het volwassenenstrafrecht minder wordt toegepast dan vóór 1995, lijkt wel de tendens merkbaar om in ernstige zaken de eerstgenoemde grond (ernst van het feit) boven de tweede grond te laten prevaleren. </antwoord>
      <antwoord nummer="6">Gelet op het feit dat de groepsverkrachting niet als een zelfstandig delict in het Wetboek van Strafrecht is opgenomen kan uit het Bedrijfsprocessensysteem van het Openbaar Ministerie niet worden afgeleid hoeveel jongeren zich in het verleden schuldig hebben gemaakt aan groepsverkrachting. Evenmin is bekend hoeveel van hen op dit moment nog op vrije voeten zijn. </antwoord>
      <antwoord nummer="7">Ik zie thans geen aanleiding voor een nader onderzoek gelet op de reeds ontplooide activiteiten en ontwikkelde instrumenten zoals genoemd bij de beantwoording van vraag 3. </antwoord>
      <antwoord nummer="8">Het Openbaar Ministerie acht de wettelijke bewijsregeling met betrekking tot de relevante delictsbepalingen toereikend. </antwoord>
      <noten afkomstig="antwoord"/>
   </antwoorden>
</kvr>
