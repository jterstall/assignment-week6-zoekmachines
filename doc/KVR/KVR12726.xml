<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de minister van Sociale Zaken en Werkgelegenheid over de gevolgen van de komst van CWI's voor allochtonen. (Ingezonden 6 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12726
</item>
         <item attribuut="Inhoud">Vragen over artikel in de Volkskrant van 2 november j.l. over een advies, dat aangeeft dat allochtonen in de nieuwe structuur met Centra voor Werk en Inkomen (CWI's) moeilijker bemiddelbaar worden.</item>
         <item attribuut="Rubriek">Arbeid (Arbeidsmarkt) Welzijn (Minderheden)</item>
         <item attribuut="Trefwoorden">Arbeidsmarkt Buitenlandse werknemers</item>
         <item attribuut="Vindplaats">Kamervragen met antwoord 2000-2001, nr. 347, Tweede Kamer</item>
         <item attribuut="Vraagnr_bij_indiening">2000102030</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2000-12-05</item>
         <item attribuut="Datum_indiening">2000-11-06</item>
         <item attribuut="Document-id">KVR12726</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="719" allpagenumbers="719 720" vetnummer="2000102030" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12726" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="347" onderwerp="" indiendatum="2000-11-6">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-12-5">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het advies «CWI en de allochtonen op de arbeidsmarkt»? <voetnoot nummer="1"/>
      </vraag>
      <vraag nummer="2">Deelt u de zorg van de onderzoeker J. Veenman dat in de nieuwe structuur allochtonen moeilijker bemiddelbaar worden? </vraag>
      <vraag nummer="3">Kunt u de voornaamste conclusies uit het onderzoek van commentaar voorzien? </vraag>
      <noten afkomstig="vraag">
         <noot nummer="1" datum="2000-11-2" bron="Volkskrant" titel="Komst CWI slecht voor allochtonen">Volkskrant, 2 november 2000: «Komst CWI slecht voor allochtonen»</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Neen. Deze conclusie kan overigens ook niet worden afgeleid uit de inhoud van het rapport. Het rapport stelt dat met de komst van CWI’s de positie van moeilijk bemiddelbare groepen niet per definitie zal verbeteren. Deze waarschuwing is op zichzelf terecht. Echter, de nieuwe verantwoordelijkheidsverdeling tussen partijen leidt ertoe dat gericht en intensief aandacht kan worden besteed aan de reïntegratie van werklozen in álle fasen. De éénloket-benadering van de CWI’s en het door de CWI’s op te stellen reïntegratieadvies dragen zorg voor een gericht aanbod voor cliënten. In het verlengde daarvan worden door de verantwoordelijke partijen afspraken gemaakt over een sluitende aanpak in de keten van dienstverlening en moet worden toegezien op een goede uitvoering van die afspraken. De nieuwe situatie biedt daar juist de mogelijkheden voor. </antwoord>
      <antwoord nummer="3">Het rapport gaat niet alleen in op de CWI-vorming, maar richt zich voor een belangrijk deel ook op de gevolgen van SUWI en de privatisering van reïntegratieactiviteiten voor moeilijk bemiddelbare groepen. De conclusies uit het rapport hebben dan ook niet alleen betrekking op de CWI’s, maar meer op de arbeidstoeleiding en (re)integratie op de arbeidsmarkt van moeilijk bemiddelbare groepen in het algemeen. In het rapport wordt een aantal kenmerken van de komst van CWI’s geschetst die als positief worden aangemerkt voor werkzoekenden in het algemeen en/of allochtone werkzoekenden in het bijzonder. Het gaat hierbij onder meer om de extra nadruk op reïntegratie in de nieuwe situatie, de éénloket-benadering en de combinatie van claimbeoordeling en directe bemiddeling voor fase 1-werkzoekenden, de ontwikkeling van kwaliteitseisen voor private reïntegratiebedrijven en de ontwikkeling van een Cliënt Volg Communicatie Stelsel (CVCS). Daarnaast worden enkele punten als mogelijk negatief aangemerkt in het rapport. Het gaat hierbij om de volgende drie punten. a. Commercialisering Een vraag die in het rapport wordt gesteld is of de tendens van privatisering niet te ver doorschiet: met het overlaten van reïntegratieactiviteiten aan de markt bestaat het risico van «afroming» van het cliëntenbestand, ofwel het gevaar bestaat dat de makkelijk te bemiddelen cliënten het eerst geholpen worden, waardoor de moeilijker bemiddelbare cliënten worden benadeeld. De suggestie in het rapport dat reïntegratiebedrijven en CWI’s een zelfstandige keuzevrijheid hebben voor wat betreft welke cliënten wel of niet actief worden opgepakt, berust op een misverstand. De opzet is er juist op gericht om een sluitende keten van dienstverlening – dus maatwerk, passend bij de positie op de arbeidsmarkt – te kunnen bieden aan alle werkzoekenden, ook de moeilijk(er) bemiddelbare. Reïntegratiebedrijven zijn «slechts» opdrachtnemers in deze keten van dienstverlening. De publieke opdrachtgevers bepalen voor en aan wie welke opdrachten worden verstrekt. b. Zelfredzaamheid In het rapport wordt als risico benoemd dat bij de afsplitsing van reïntegratiewerkzaamheden te weinig rekening wordt gehouden met (het ontbreken van) zelfredzaamheid van bepaalde groepen werkloze cliënten. In het rapport wordt gesteld dat het niet voor de hand ligt om alleen voor fase 1-cliënten een volledige éénloket-benadering te realiseren, terwijl cliënten uit fase 2 en 3 te maken zullen krijgen met een verdeling van activiteiten over het publieke en private domein. In het rapport wordt ervoor gepleit om ook de activiteiten voor fase 2 en 3 binnen het CWI vorm te geven. Uitgangspunt van SUWI is een heldere verantwoordelijkheidsverdeling tussen verschillende partijen met betrekking tot reïntegratieactiviteiten voor cliënten. De CWI’s garanderen dat van iedere cliënt in een reïntegratieadvies wordt vastgesteld welk aanbod het meest geschikt is voor de cliënt. De afspraken die in het kader van de sluitende aanpak (zullen) worden gemaakt leiden ertoe, dat aan alle cliënten het voor hen meest geschikte aanbod kan worden gedaan. Op deze wijze is voor fase 2, 3 en 4 de keten van dienstverlening sluitend. Via het concept Bedrijfsverzamelgebouw wordt naar gestreefd de dienstverlening bij elkaar te brengen. c. Fase-indeling Het gaat hier met name om het feit dat in de methodiek die wordt gehanteerd om tot de fasering van een cliënt te komen (de Kansmeter) de mogelijkheid bestaat dat etnische herkomst een (negatief) effect heeft op de fase-indeling. Zo kunnen allochtonen eerder in de fase «nader te bepalen» ingedeeld worden dan in plaats van in fase 1. De fase-indeling is geen objectief gegeven. Het argument waarom deze mogelijkheid op dit moment openstaat is er met name in gelegen dat sommige allochtonen, maar ook sommige ouderen of vrouwen, hoewel zij zijn ingedeeld in fase 1, in de praktijk toch extra begeleiding nodig hebben bij het vinden van werk. Voor cliënten van fase ntb staan meer mogelijkheden open voor dergelijke begeleiding dan voor cliënten in fase 1. Voor de fase 1 cliënten wordt na een half jaar bezien of deze fase-indeling nog correct is. De indeling in een andere fase leidt daarbij dus tot extra dienstverlening waar nodig. De auteur merkt dit in zijn rapport overigens ook zelf op. Op dit ogenblik wordt de Kansmeter overigens herzien. Daarbij wordt expliciet gekeken naar de vraag of, in afwijking van een consistente indeling, etniciteit, geslacht of leeftijd nog een reden kan zijn om een cliënt niet in fase 1 in te delen. Hierover vindt op dit moment overleg plaats met de «kolommen». </antwoord>
      <noten afkomstig="antwoord"/>
   </antwoorden>
</kvr>
