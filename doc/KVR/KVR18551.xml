<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Haersma Buma en De Pater-van der Meer (beiden CDA) aan de minister van Verkeer en Waterstaat over het mogelijk doorgeven van camerabeelden van Rijkswaterstaat aan de politie. (Ingezonden 3 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18551
</item>
         <item attribuut="Inhoud">Vragen naar aanleiding van een bericht in de Staatscourant van 23 juni 2003 over het mogelijk doorgeven van camerabeelden van Rijkswaterstaat aan de politie. Gevraagd wordt het Privacyregelement Verkeersregistratiesystemen aan de Kamer te doen toekomen en aan te passen zodanig dat de politie ook zonder concrete verdenking de camerabeelden kan gebruiken.</item>
         <item attribuut="Rubriek">Staats- en bestuursrecht (Privacy) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Opsporingen Privacy</item>
         <item attribuut="Vindplaats">Kamervragen met antwoord 2003-2004, nr. 26, Tweede Kamer</item>
         <item attribuut="Vraagnr_bij_indiening">2020314340</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Haersma Buma</persoon>
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2003-09-22</item>
         <item attribuut="Datum_indiening">2003-07-03</item>
         <item attribuut="Document-id">KVR18551</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="59" allpagenumbers="59 60" vetnummer="2020314340" code="0203tkkvr26" lopendefooter="Tweede Kamer, vergaderjaar 2003–2004, Aanhangsel" filenaam="KVR18551" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="26" onderwerp="" indiendatum="2003-07-3">
         <vrager partij="CDA" oorsprong="parlement">Van Haersma Buma</vrager>
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-09-22">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bereid het Privacyreglement Verkeersregistratiesystemen aan de Kamer te doen toekomen? <voetnoot nummer="1"/>
      </vraag>
      <vraag nummer="2">Waarom mag de politie alleen bij concrete verdenking gebruik maken van de beelden die door Rijkswaterstaat worden opgenomen? </vraag>
      <vraag nummer="3">Wat gebeurt er wanneer door de camera’s een strafbaar feit wordt geconstateerd? </vraag>
      <vraag nummer="4">Deelt u de mening dat de bestrijding van criminaliteit en onveiligheid vergt dat de politie ook zonder concrete verdenking van de beelden gebruik moet kunnen maken? </vraag>
      <vraag nummer="5">Bent u ermee bekend dat de Londense politie op ruime schaal gebruik kan maken van de beelden die aldaar door de tolcamera’s worden opgenomen? </vraag>
      <vraag nummer="6">Waarom kan op dit terrein in Nederland niet wat in Groot-Brittannië wel kan? </vraag>
      <vraag nummer="7">Bent u bereid het Privacyreglement Verkeersregistratiesystemen zodanig aan te passen dat de politie ook zonder concrete verdenking beelden kan gebruiken op een vergelijkbare wijze als in Londen? </vraag>
      <noten afkomstig="vraag">
         <noot nummer="1" datum="2003-06-23" bron="Staatscourant">Staatscourant, 23 juni 2003</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Ja, u treft het als bijlage <voetnoot nummer="1"/>bij deze brief aan. Het privacyreglement is overigens inmiddels ook gepubliceerd in de Staatscourant van 9 juli 2003, nr. 129/pag.10. </antwoord>
      <antwoord nummer="2">De Wet bescherming persoonsgegevens bepaalt dat persoonsgegevens in beginsel niet voor een ander doel dan waarvoor ze zijn verzameld mogen worden gebruikt. Het doel van de verwerking van persoonsgegevens van verkeersregistratiesystemen is het beheer van waterstaatswerken zoals (water)wegen, sluizen en bruggen. De Minister van Verkeer en Waterstaat heeft als verantwoordelijke voor de registratie de bevoegdheid de gegevens voor een ander doel (te laten) gebruiken in het belang van de voorkoming, opsporing en vervolging van strafbare feiten. In dat kader is ook de voorziening getroffen in het privacyreglement om inzage te geven aan instanties die zich beroepen op een toezichthoudende taak of opsporingsbevoegdheid, mits gericht naar gegevens wordt gevraagd. Hiervoor is gekozen om zoveel mogelijk recht te doen aan het primaire doel van het gebruik van de verkeersregistratiesystemen, het beheren van waterstaatswerken. Indien de systemen tevens standaard gebruikt zouden kunnen worden voor toezicht of opsporing zou dit niet alleen kunnen leiden tot een onnodige aantasting van de privacy, maar ook tot gevolg kunnen hebben dat de bereidheid van de betrokkenen om medewerking te verlenen onder druk komt te staan. Dit laatste speelt vooral een rol bij systemen waarbij de betrokkenen zelf gegevens moeten verstrekken voor de registratie zoals het Meld- en Volgsysteem voor de scheepvaart (IVS90). Samenvattend trek ik de conclusie dat het dus niet mogelijk is de politie zonder meer toegang te verlenen tot alle videocamerabeelden die in het kader van het verkeerstoezicht worden opgeslagen. </antwoord>
      <antwoord nummer="3">De ambtenaren die via een videocamera kennis nemen van een strafbaar feit, zijn in beginsel niet gehouden een dergelijk feit ter kennis te brengen van de politie. Er worden immers alleen persoonsgegevens verwerkt voor beheersdoeleinden. Opsporing van strafbare feiten staat daarbij niet voorop, ook al omdat de betreffende ambtenaren niet beschikken over opsporingsbevoegdheid. Slechts in die gevallen waarin een onaanvaardbare inbreuk wordt gemaakt op de rechtsorde, zullen de verkregen persoonsgegevens spontaan ter beschikking van de politie worden gesteld. Overigens merk ik op dat de politie te allen tijde deze gegevens kan vorderen in verband met strafrechtelijk onderzoek. </antwoord>
      <antwoord nummer="4">Zie het antwoord op vraag 2. </antwoord>
      <antwoord nummer="5">Uit informatie van de website www.cclondon.com van het Londense tolsysteem blijkt niet dat de politie in Londen zomaar gebruik kan maken van de beelden van de tolcamera’s. Ook in Engeland geldt «dataprotection» en «privacypolicy». Het verstrekken van persoonsgegevens aan de politie is, net als in Nederland, gebonden aan regels, gebaseerd op de Europese privacyrichtlijn (EG95/46). De persoonsgegevens van het tolsysteem worden overigens niet langer dan 24 uren bewaard, tenzij de betrokkene niet betaalt. </antwoord>
      <antwoord nummer="6">Zie het antwoord op vraag 5. </antwoord>
      <antwoord nummer="7">Nee, daarvoor is naar mijn mening geen aanleiding. Mocht u een dergelijk gebruik toch nodig vinden, dan is daarvoor een wijziging noodzakelijk van de Wet bescherming persoonsgegevens. Deze wet valt onder de verantwoordelijkheid van mijn ambtgenoot van Justitie. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
