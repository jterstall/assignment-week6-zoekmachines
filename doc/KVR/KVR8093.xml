<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Balkenende en Bijleveld-Schouten (beiden CDA) aan de staatssecretaris van Financiën over USZO-uitkeringen. (Ingezonden 15 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8093
</item>
         <item attribuut="Inhoud">Vragen gaan onder meer in op neveneffecten van de loskoppeling van het ABP en het USZO.</item>
         <item attribuut="Rubriek">Belastingen (Inkomstenbelasting) Gezondheidszorg (Zorgverzekeringen)</item>
         <item attribuut="Trefwoorden">Inkomstenbelasting Ziektekostenverzekeringen</item>
         <item attribuut="Vindplaats">Kamervragen met antwoord 1998-1999, nr. 253, Tweede Kamer</item>
         <item attribuut="Vraagnr_bij_indiening">2989900060</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Balkenende</persoon>
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1998-11-02</item>
         <item attribuut="Datum_indiening">1998-09-15</item>
         <item attribuut="Document-id">KVR8093</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="513" allpagenumbers="513 514" vetnummer="2989900060" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8093" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="253" onderwerp="" indiendatum="1998-09-15">
         <vrager partij="CDA" oorsprong="parlement">Balkenende</vrager>
         <vrager partij="CDA" oorsprong="parlement">Bijleveld-Schouten</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2 november 1998), zie ook Aanhangsel Handelingen nr. 144, Vergaderjaar 1998–1999">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat het ABP als gevolg van de loskoppeling van het USZO bij de brutering van de IKZ (interim ziektekostenuitkering) vanaf 1 januari jl. geen rekening meer houdt met de USZO-uitkeringen die de belastingplichtige ontvangt? </vraag>
      <vraag nummer="2">Is het waar dat de belastingdienst de USZO-uitkeringen wel in haar berekeningen meeneemt, waardoor het kan voorkomen dat belasting wordt geheven tegen een hoger tarief dan waartegen de IZK-uitkering wordt gebruteerd? </vraag>
      <vraag nummer="3">Is het u bekend dat bij het ABP al meerdere brieven hieromtrent zijn binnengekomen, zodat kan worden vastgesteld dat de situatie niet op zichzelf staat, maar dat het ABP hiertegen niets kan ondernemen omdat zij gehouden is de bruteringsrichtlijnen van de fiscus te volgen? </vraag>
      <vraag nummer="4">Bent u van mening dat hier een onbedoeld en onrechtvaardig neveneffect plaatsvindt van de loskoppeling van het ABP en het USZO? </vraag>
      <vraag nummer="5">Bent u bereid maatregelen te nemen om deze onrechtvaardigheid op te heffen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Dit is inderdaad het geval, zij het dat deze werkwijze al vanaf 1 januari 1996 plaatsvindt. </antwoord>
      <antwoord nummer="2">Ja. </antwoord>
      <antwoord nummer="3" voetnoot="1">Het ABP heeft een aantal brieven over deze kwestie ontvangen. Anders dan uit de vraagstelling zou volgen, schrijft de Belastingdienst geen bruteringsrichtlijnen voor. De tegemoetkoming in de ziektekosten (voorheen: de interim-uitkering) maakt deel uit van de rechten van de betrokkenen tegenover het pensioenfonds. De wijze waarop aan de bedoeling om deze (belaste) tegemoetkoming op netto-basis te verstrekken invulling is gegeven, is neergelegd in verschillende Koninklijke Besluiten en regelingen in de personeelsrechtelijke sfeer <voetnoot nummer="1"/>. Daarin is voor de brutering van de tegemoetkoming een koppeling gelegd met uitsluitend het inkomen dat de betrokkene ontvangt van de uitbetalende instantie. Zou de bruto-tegemoetkoming op een hoger bedrag worden vastgesteld, dan bestaat daartegen vanuit fiscaal oogpunt geen enkel bezwaar. </antwoord>
      <antwoord nummer="4 en 5">Tot 1 januari 1996 betaalde ABP/USZO een combinatie van uitkeringen in één bedrag uit en hield daarop loonbelasting/premie volksverzekeringen in. Het tarief voor de brutering van de ziektekostentegemoetkoming werd toen bepaald op basis van de totale uitkering. Na de loskoppeling van ABP en USZO vindt uitbetaling van de uitkeringen afzonderlijk plaats. Het ABP, dat de tegemoetkoming in de ziektekosten verstrekt, bruteert deze momenteel op basis van alleen de ABP-uitkering. Hierdoor is het mogelijk dat degenen die zowel een USZO- als een ABP-uitkering genieten na de loskoppeling een lagere bruto-tegemoetkoming ontvangen dan daarvoor. Ontvangen zij vervolgens een aanslag inkomstenbelasting/premie volksverzekeringen, dan is het mogelijk dat op hun inkomen een hoger marginaal tarief van toepassing is dan dat waarmee bij de brutering rekening is gehouden. Dit laatste doet zich niet alleen voor in de hier bedoelde situatie. Ook bij werknemers met gelijktijdig meer deeltijdbanen of bij werknemers die naast hun baan een arbeidsongeschiktheidsuitkering genieten kunnen zulke gevolgen optreden. Voor degenen die al vóór 1 januari 1996 zowel een ABP-uitkering als een USZO-uitkering genoten en recht hadden op een ziektekostentegemoetkoming, is dit een niet-bedoeld effect van de loskoppeling. De Directieraad van de Stichting Pensioenfonds ABP heeft besloten om betrokkenen op hun verzoek een vergoeding te geven ter compensatie van het hier bedoelde nadeel. </antwoord>
      <noten afkomstig="antwoord">
         <noot nummer="1">Momenteel zijn dit het Besluit tegemoetkoming ziektekosten rijkspersoneel, het Interimbesluit ziektekosten burgerlijke ambtenaren defensie, de Regeling uitvoering IZBAD en het Besluit tegemoetkoming ziektekosten en inkomenstoeslag onderwijs-en onderzoekspersoneel</noot>
      </noten>
   </antwoorden>
</kvr>
