<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over baangebruik op Schiphol. (Ingezonden 15 april 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20282
</item>
         <item attribuut="Inhoud">Vragen naar aanleiding van het artikel 'Wijziging baangebruik Schiphol' (Nieuwsblad Transport, 30 maart 2004), in aanvulling op antwoorden 28 en 43 uit de Lijst van Vragen en Antwoorden over de Toekomst van de nationale luchthaven (Kamerstuk 26959, nr. 61).</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 2003-2004, nr. 1544, Tweede Kamer</item>
         <item attribuut="Vraagnr_bij_indiening">2030412950</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-05-13</item>
         <item attribuut="Datum_indiening">2004-04-15</item>
         <item attribuut="Document-id">KVR20282</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3265" allpagenumbers="3265 3266" vetnummer="2030412950" code="0304tkkvr1544" lopendefooter="Tweede Kamer, vergaderjaar 2003–2004, Aanhangsel" filenaam="KVR20282" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1544" onderwerp="" indiendatum="2004-04-15">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-05-13">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Wijziging baangebruik Schiphol»? <voetnoot nummer="1"/>
      </vraag>
      <vraag nummer="2">Klopt de strekking van dit artikel? Zo ja, heeft deze wijziging enige relatie met de afwikkeling van de incidenten rond de parallelle starts van de Polderbaan en de Zwanenburgbaan, de zogenaamde operationele problematiek op Schiphol? Welke? Hoe staat het met de afwikkeling van deze problematiek? </vraag>
      <vraag nummer="3" voetnoot="2">Wanneer ontvangt de Kamer het oordeel van de Inspecteur-Generaal van de Handhavingsdienst, dat u op 23 januari jl. binnen enkele weken verwachtte? <voetnoot nummer="2"/>
      </vraag>
      <vraag nummer="4" voetnoot="3 4">Hebt u al enig zicht wanneer de huidige normen overschreden worden zoals aangekondigd door LVNL op 19 januari 2004 <voetnoot nummer="3"/>, indien het tijdelijk afwijkend vliegpatroon voortduurt? Wanneer ontvangt de Kamer dit inzicht, zoals u eerder hebt toegezegd? <voetnoot nummer="4"/>
      </vraag>
      <vraag nummer="5">Klopt het dat, ondanks de toezegging van president-directeur Cerfontaine over Spaarndam, de situatie nu erger is dan ooit omdat de vluchten nu in Noordelijke richting grotendeels over dit dorp worden afgehandeld? </vraag>
      <vraag nummer="6">Wanneer komt er een definitieve oplossing voor de veiligheidsproblemen bij parallel starten van de Polderbaan en de Zwanenburgbaan? </vraag>
      <vraag nummer="7">Bent u van mening dat als de sector operationele problemen heeft, zij dit zelf moet oplossen en niet moet afwentelen op de bewoners? Blijft u bij uw standpunt dat u overschrijdingen van de milieunormen sowieso niet zult gaan gedogen? </vraag>
      <noten afkomstig="vraag">
         <noot nummer="1">Nieuwsblad Transport, 30maart 2004</noot>
         <noot nummer="2" documenttype="Kamerstuk" kamerstuk-id="26 959" documentnummer="61">Kamerstuk 26 959, nr. 61, antwoord 28</noot>
         <noot nummer="3">Bijlage bij Kamerstuk 26 959, nr. 60</noot>
         <noot nummer="4" documenttype="Kamerstuk" kamerstuk-id="26 959" documentnummer="61">Kamerstuk 26 959, nr. 61, antwoord 43</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">Ik zie in het artikel <voetnoot nummer="1"/>geen onjuistheden. Ik veronderstel dat u daarop doelt met de vraag of de strekking van het artikel klopt. In het artikel wordt gemeld dat Schiphol en de luchtverkeersleiding de preferentie van het baangebruik wijzigen. Het baangebruik is hét sturingsmiddel van luchtvaartsector om het vliegverkeer zo af te wikkelen dat binnen de gestelde milieugrenzen kan worden gebleven. Er zijn dan ook geen regels aan de baanpreferenties gesteld. Wijzigingen zoals in het artikel beschreven zijn toegestaan en noodzakelijk om overschrijdingen te voorkomen. De wijziging van de baanpreferenties heeft een indirecte relatie met de problematiek van parallel starten. De primaire reden voor toepassing van het stuurinstrument preferentiewisseling is om afwijkingen van het gemiddelde weer, waar de milieunormen op zijn gebaseerd, te kunnen compenseren. Daarnaast is het dit jaar ook nodig om het verkeer zo te sturen dat binnen de door de invoerfout foutief berekende grenswaarden te kunnen blijven. De problematiek van het parallel starten voegt hieraan een extra factor toe. Doordat het verkeer om de veiligheid te waarborgen vanaf parallelle banen direct uit elkaar wordt gestuurd, lopen tijdens deze procedure de grenswaarden in de handhavingspunten links en rechts van de parallelle banen sneller vol. De sector dient dus ook hiervoor stuurcorrecties op het baangebruik uit te voeren om binnen de grenswaarden te blijven. Luchtverkeersleiding Nederland zal naar verwachting medio deze zomer een definitieve oplossing voor de parallel starten problematiek bepalen. Ik zal u hierover zo spoedig mogelijk informeren. </antwoord>
      <antwoord nummer="3" voetnoot="1 1">Ik stuur u het rapport <voetnoot nummer="1"/>van de Inspectie ter informatie tezamen met de beantwoording van deze vragen. Ik wijs u er op dat de LVNL opmerkingen heeft gemaakt over het rapport, die zij mij per brief kenbaar heeft gemaakt. Deze brief voeg ik bij. <voetnoot nummer="1"/>
      </antwoord>
      <antwoord nummer="4">Neen. Gegeven de diverse onzekere variabelen, waaronder niet alleen de weersontwikkelingen, maar ook het moment van invoering van het herstel van de invoerfout, is op dit moment niet goed aan te geven of er concrete overschrijding van bepaalde grenswaarden zal optreden en zo ja wanneer. De mogelijke gevolgen van de tijdelijke procedure voor parallel starten, en de nog te kiezen definitieve oplossing, voor een mogelijke overschrijding van regels voor route-gebruik zijn onderwerp van nadere studie. Ik heb de LVNL gevraagd zo spoedig mogelijk nadere informatie te verstrekken. Zodra die beschikbaar is, wordt u daarover geïnformeerd. </antwoord>
      <antwoord nummer="5">Door de problematiek van het parallel starten wordt momenteel gemiddeld dichter langs Spaarndam gevlogen dan zonder de beheersmaatregel het geval zou zijn. Deze maatregel wordt alleen toegepast in situaties waarin tijdens startpieken parallel naar het noorden wordt gestart. Tijdens alle overige situaties worden de standaardvertrekroutes normaal toegepast. De milieugrenzen blijven echter volledig van kracht, hetgeen betekent dat meer geluid nu zal moeten worden gecompenseerd door minder geluid op een ander moment in het jaar. Overigens is de wijziging van de vliegroute bij Spaarndam nog in procedure. De wijziging zal tegelijk met het herstel van de invoerfout van kracht worden, naar verwachting in de loop van deze zomer. </antwoord>
      <antwoord nummer="6">De LVNL verwacht medio deze zomer een definitieve oplossing voor de problematiek van het parallel starten te kunnen bepalen. Vervolgens zal deze, afhankelijk van het benodigde traject van implementatie, naar verwachting per 1 november 2004 worden ingevoerd. </antwoord>
      <antwoord nummer="7">Ja, ik vind dit een probleem dat de sector zelf dient op te lossen. Zoals ik ook in het overleg met uw Kamer over de parallelle starts heb aangegeven, vind ik dat de oplossing in beginsel binnen de normen moet worden opgelost. In beginsel, aangezien het altijd mogelijk is dat er een heroverweging moet plaatsvinden over de situatie. Een voorbeeld is de invoerfout, waardoor zonder herstel de mainportdoelstelling van de Schipholwet in het gedrang komt en zeer grote financiële schade kan optreden. Bij de problematiek van de parallelle starts heb ik totnogtoe geen enkele aanleiding om de milieunormen ter discussie te stellen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
