<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers voor Vreemdelingenzaken en Integratie en van Volksgezondheid, Welzijn en Sport over de vergoeding van dieetkosten aan asielzoekers. (Ingezonden 3 april 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25676
</item>
         <item attribuut="Inhoud">Vragen over vergoeding van kosten van glutenvrij dieet voor asielzoekers die lijden aan de chronische ziekte coeliakie. Asielzoekers hebben op grond van de Regeling Verstrekkingen Asielzoekers (RVA) recht op leefgeld, maar hiervan kunnen coeliakie-patiënten onmogelijk de kosten voor een glutenvrij dieet (rond de 900 euro per jaar) betalen. Indiener wijst erop dat het COA in minstens twee gevallen heeft geweigerd om dergelijke dieetkosten te vergoeden, wat heeft geleid tot ernstige medische problemen.</item>
         <item attribuut="Rubriek">Gezondheidszorg (Patiënten) Gezondheidszorg (Zorgverzekeringen) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Patiënten Vluchtelingen Vreemdelingen Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1532, Tweede Kamer</item>
         <item attribuut="Vraagnr_bij_indiening">2050610900</item>
         <item attribuut="Afkomstig_van">Vreemdelingenzaken en Integratie (VI) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-05-24</item>
         <item attribuut="Datum_indiening">2006-04-03</item>
         <item attribuut="Document-id">KVR25676</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3265" allpagenumbers="3265 3266" vetnummer="2050610900" code="0506tkkvr1532" lopendefooter="Tweede Kamer, vergaderjaar 2005–2006, Aanhangsel" filenaam="KVR25676" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1532" onderwerp="" indiendatum="2006-04-3">
         <vrager partij="SP" oorsprong="parlement">De Wit</vrager>
         <vraagt-aan>de ministers voor Vreemdelingenzaken en Integratie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="24 mei 2006), zie ook Aanhangsel Handelingen nr. 1375, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat mensen die lijden aan de chronische ziekte coeliakie een levenslang glutenvrij dieet moeten volgen om ernstige gezondheidsproblemen te voorkomen? </vraag>
      <vraag nummer="2" voetnoot="1">Is het u tevens bekend dat het volgen van een glutenvrij dieet extra kosten (boven de normale kosten van voeding) met zich mee brengt, die volgens de berekening van het Voedingscentrum afhankelijk van leeftijd en geslacht tussen de 900 en 1000 euro per jaar bedragen? <voetnoot nummer="1"/>
      </vraag>
      <vraag nummer="3">Kunt u aangeven of asielzoekers die op grond van de Regeling Verstrekkingen Asielzoekers (RVA) recht hebben op leefgeld, die lijden aan coeliakie en op doktersvoorschrift een glutenvrij dieet moeten volgen, in principe op grond van artikel 17 (vergoeding buitengewone kosten) van de RVA een vergoeding krijgen voor de meerkosten die zij onvermijdelijk moeten maken om aan hun dieeteisen te voldoen, en die zij onmogelijk kunnen betalen van het reguliere leefgeld? Zo neen, waarom niet? </vraag>
      <vraag nummer="4" voetnoot="2">Is het u bekend dat het COA in (minstens) twee gevallen heeft geweigerd om de meerkosten van het glutenvrije dieet (deels) te vergoeden? Is het u bekend dat dit in één van deze gevallen (betreffende een asielzoekster die verblijft in AZC Luttelgeest) heeft geleid tot ernstige medische problemen, waardoor ziekenhuisopname noodzakelijk bleek? <voetnoot nummer="2"/>Is het u bekend dat in dit geval het COA pas na de ziekenhuisopname en na wekenlang aandringen van de behandelend arts heeft ingestemd met het (deels) vergoeden van de meerkosten van het voorgeschreven dieet? Kunt u aangeven of het COA inmiddels ook aan de asielzoeker die verblijft in AZC Medemblik een vergoeding van de dieetkosten verstrekt? Wat is uw oordeel over de handelswijze van het COA in deze gevallen? Acht u het verantwoord dat asielzoekers wekenlang niet in staat zijn gesteld zich te houden aan de dieetvoorschriften die hen door een arts zijn opgelegd om te voorkomen dat zij ernstige medische klachten ontwikkelen? </vraag>
      <vraag nummer="5">Bent u bereid om ervoor te zorgen dat asielzoekers die recht hebben op opvang op grond van de RVA in alle gevallen in staat worden gesteld zich te houden aan de dieetvoorschriften die hen door een arts zijn opgelegd, om te voorkomen dat zij ernstige medische klachten ontwikkelen? Kunt u garanderen dat het COA waar nodig, gezien de dieetvoorschriften en de meerkosten die dit oplevert, op grond van artikel 17 van de RVA aan de betrokken asielzoeker een vergoeding van deze buitengewone kosten zal verstrekken? Zo neen, waarom niet? </vraag>
      <noten afkomstig="vraag">
         <noot nummer="1">Zie www.glutenvrij.nl</noot>
         <noot nummer="2">Zie het persbericht van de Nederlandse Coeliakievereniging, 30 maart 2006 op www.glutenvrij.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De Regeling verstrekking asielzoekers (RVA), artikel 17 biedt de mogelijkheid om noodzakelijke kosten, die naar de aard of hoogte van deze kosten in rede niet uit de reguliere leefgelden kunnen worden betaald, aanvullend te vergoeden. De kosten voor een door een arts voorgeschreven glutenvrij dieet behoren tot deze categorie. Voornoemde kosten komen derhalve op grond van artikel 17 in aanmerking voor vergoeding. </antwoord>
      <antwoord nummer="4">Het is mij bekend dat de asielzoekster in een ziekenhuis moest worden opgenomen. De behandelend arts heeft dit aan de Inspectie voor de gezondheidszorg laten weten in een op 23 maart jl. ontvangen brief. Naar aanleiding van deze brief heb ik contact opgenomen met het COA. Van de zijde van het COA is mij verzekerd dat het beleid is dat kosten, die voortkomen uit het volgen van een door een arts voorgeschreven dieet en die door hun hoogte in rede niet uit de leefgelden kunnen worden betaald, worden vergoed op basis van artikel 17 van de RVA. Het COA heeft overigens niet geweigerd om de meerkosten van een glutenvrij dieet te vergoeden. De bewoonster uit AZC Luttelgeest ontvangt reeds vanaf eind oktober 2003, toen bij haar coeliakie werd geconstateerd, een vergoeding voor de kosten van een glutenvrij dieet. Zij woonde toen nog in Den Haag, waar zij administratief was geplaatst bij familie. In Den Haag heeft de medische advisering de gemoeide extra kosten van een glutenvrij dieet op € 10 per week ingeschat. Op basis van dat advies is vanaf dat moment deze wekelijkse tegemoetkoming van € 10 uitgekeerd. Toen mevrouw eind november 2003 verhuisde naar AZC Luttelgeest is deze wekelijkse vergoeding niet meer ter discussie gesteld, maar gehandhaafd op de in Den Haag vastgestelde hoogte van € 10 per week. Ik hecht er dus aan duidelijk te stellen dat het COA wél al jarenlang een vergoeding betaalde nadat was geconstateerd dat deze asielzoekster een glutenvrij dieet moest volgen. Op enig moment moet de asielzoekster geconstateerd hebben dat de vergoeding van € 10 niet meer volstond. Helaas hebben zij en haar familie zich niet gewend tot het COA om aan te geven dat de vergoeding tekort aan het schieten was. Het is tragisch dat de asielzoekster dit niet bij het COA heeft gemeld, dat zij kennelijk heeft getracht binnen haar middelen te blijven door haar dieet niet meer te volgen en dat dit in een ziekenhuisopname heeft geresulteerd. Inmiddels heeft de behandelend arts contact opgenomen met het COA en namens zijn patiënte aangegeven dat de vergoeding te laag is. Daarop heeft het COA actie ondernomen en de vergoeding verhoogd naar € 20 per week, zoals is berekend met behulp van de door het Voedingscentrum ontwikkelde berekeningsmodule voor meerkosten van diëten. Voor de bewoner in AZC Medemblik, die overigens in tegenstelling tot de berichtgeving zeventien is, geldt dat per maart jl. de diagnose «coeliakie» is gesteld. Hij heeft tevens in die maand een aanvraag voor een vergoeding op grond van artikel 17 Rva voor het volgen van een glutenvrij dieet ingediend. Dit verzoek is inmiddels gehonoreerd en ook hij krijgt een uitkering die direct is vastgesteld op € 20 per week, Ik acht het niet verantwoord dat mensen zich niet kunnen houden aan een door de arts voorgeschreven dieet. Het relaas van het COA leert mij echter dat oprecht getracht is de vergoeding voor het volgen van deze diëten op het juiste niveau vast te stellen en naar mijn oordeel heeft het COA zich naar behoren van haar taak gekweten. </antwoord>
      <antwoord nummer="5">Gezien de recente signalen heeft het COA reeds aangegeven het beleid op dit punt op korte termijn eenduidig te zullen beschrijven in een nadere beleidsregel ten behoeve van de uitvoering van artikel 17 van de RVA. Hierbij zal expliciet worden verwezen naar de door het Voedingscentrum ontwikkelde berekeningsmodule voor meerkosten van diëten om de wekelijkse tegemoetkoming te kunnen vaststellen. Deze methodiek wordt jaarlijks herijkt. Aansluiting op deze methodiek borgt dus dat asielzoekers ook in de toekomst voldoende tegemoetkoming zullen krijgen om de hen door een arts voorgeschreven diëten te kunnen volgen. </antwoord>
      <noten afkomstig="antwoord"/>
   </antwoorden>
</kvr>
