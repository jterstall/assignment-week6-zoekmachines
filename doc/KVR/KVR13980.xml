<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf (ChristenUnie) en M.B. Vos (GroenLinks) aan de staatssecretaris van Landbouw, Natuurbeheer en Visserij over het hamsterreservaat te Heer. (Ingezonden 7 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13980
</item>
         <item attribuut="Inhoud">Vragen naar aanleiding van berichten over het Zuid-Limburgse hamsterreservaat te Heer de Akker, dat door een boer is omgeploegd en bepoot met aardappels. Gevraagd wordt onder meer welke inspanningen de staatssecretaris heeft gepleegd om dit te voorkomen, nadat bleek dat de boer zijn grond niet wilde verkopen en geen hamsterbeheersovereenkomst wilde afsluiten tegen de geboden prijs.</item>
         <item attribuut="Rubriek">Landbouw (Landbouwgronden) Natuur (Dierenbescherming) Natuur (Fauna)</item>
         <item attribuut="Trefwoorden">Beschermde diersoorten Dierenbescherming Landbouwgronden</item>
         <item attribuut="Vindplaats">Kamervragen met antwoord 2000-2001, nr. 1451, Tweede Kamer</item>
         <item attribuut="Vraagnr_bij_indiening">2000111800</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="ChristenUnie">Stellingwerf</persoon>
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">2001-07-04</item>
         <item attribuut="Datum_indiening">2001-06-07</item>
         <item attribuut="Document-id">KVR13980</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3023" allpagenumbers="3023 3024" vetnummer="2000111800" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13980" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1451" onderwerp="" indiendatum="2001-06-7">
         <vrager partij="ChristenUnie" oorsprong="parlement">Stellingwerf</vrager>
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-07-4">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kent u de berichten waaruit blijkt dat in het Zuid-Limburgse hamsterreservaat te Heer de Akker, waar vorig jaar ten minste zeven hamsters in winterslaap gingen en dit voorjaar ten minste vier hamsters uit winterslaap zijn ontwaakt, is omgeploegd en bepoot met aardappels? Welke inspanningen heeft u richting de betreffende grondeigenaar gepleegd om dit te voorkomen, nadat bleek dat hij zijn grond niet wilde verkopen en geen hamsterbeheersovereenkomst wilde afsluiten tegen de door u geboden prijs? </vraag>
      <vraag nummer="2">Heeft u overwogen om de betreffende agrariër meer geld voor de beheersovereenkomst te bieden? Heeft u overwogen om een gedoogovereenkomst voor alleen de burchten af te sluiten? Of heeft u ten minste overwogen om de aanwezige hamsters te «evacueren» of erop toe te zien dat de hamsters veilig het aangrenzende terrein konden bereiken? </vraag>
      <vraag nummer="3">Indien het antwoord op vorige vragen ontkennend is, hoe moeten wij dan de inspanningen ten behoeve van het Hamsterbeschermingsplan interpreteren? </vraag>
      <vraag nummer="4">Is het waar dat u een tijdelijke coördinator heeft aangesteld, speciaal voor de bescherming van de hamster en zijn leefgebied en een vacature heeft uitstaan voor een vaste coördinator? Wat is de rol van die coördinator in deze situatie geweest? </vraag>
      <vraag nummer="5" voetnoot="1">Is het waar dat u de boer als schuldige aanmerkt? <voetnoot nummer="1"/>Zo ja, moeten wij dit dan als een nieuwe beleidslijn beschouwen, waarbij individuele boeren beschermde soorten moeten veiligstellen waarvoor de staat verplichtingen is aangegaan met Europese lidstaten? Bent u op grond van de nationale en internationale verplichtingen niet zelf verantwoordelijk voor de bescherming van ook deze bedreigde diersoort? </vraag>
      <vraag nummer="6" voetnoot="2">Wat is uw beleid voor de situatie dat na herintroductie hamsters en hamsterburchten voorkomen buiten de aangewezen hamsterreservaten? Zijn in die situatie de betreffende boeren wel in staat om de hamsterburchten te ontdekken en te herkennen? <voetnoot nummer="2"/>
      </vraag>
      <vraag nummer="7">Is het waar dat het aantal afgesloten zesjarige beheersovereenkomsten substantieel kleiner is dan de voorheen afgesloten éénjarige beheersovereenkomsten, zowel in aantal deelnemers als in oppervlakte? Klopt het dat deze overeenkomsten op ieder moment eenzijdig opgezegd kunnen worden zonder gevolgen voor de bedrijfsvoering zoals gesteld door de provincie Limburg en de Dienst Landelijk Gebied? </vraag>
      <vraag nummer="8">Heeft de aanvullende ingebrekestelling van de Europese Commissie van eind april 2001 – volgens welke er in het Nederlandse recht wettelijke instrumenten ontbreken om de populatie van de hamster te beschermen – vooral betrekking op het gestelde in de vorige vraag? Zo ja, wat is uw reactie hier dan op? </vraag>
      <vraag nummer="9">Hoe is het te verklaren dat u zowel in Heerlen, waar volgens inventarisatierapporten eenzelfde aantal hamsters voorkwam in «wit gebied» buiten de EHS, als in het hamsterreservaat bij Heer, de initiatiefnemers van het Grensoverschrijdend Bedrijventerrein een miljoenen gulden kostend compensatieplan oplegt, terwijl u tegelijkertijd niet hebt weten te voorkomen dat bij Heer hamsterburchten in de EHS zijn ondergeploegd? </vraag>
      <noten afkomstig="vraag">
         <noot nummer="1" datum="2001-06-1" bron="De Telegraaf">De Telegraaf, 1 juni 2001</noot>
         <noot nummer="2">In Heerlen konden de hamsterdeskundigen pas na veel onderzoek met zekerheid bepalen of het al dan niet om hamsterburchten ging</noot>
      </noten>
   </vragen>
   <antwoorden aantal="8">
      <antwoord nummer="1 en 2">Ja. De Dienst Landelijk Gebied (DLG) heeft op 6 juni jl. de agrariër bezocht om opnieuw na te gaan of het afsluiten van een gedoogovereenkomst mogelijk is. Na een aanvankelijke weigering om een gedoogovereenkomst af te sluiten is de betrokken agrariër alsnog daarmee akkoord gegaan. Ondanks dat overeenstemming was bereikt zijn recent op het bedoelde perceel wederom veldwerkzaamheden verricht. Zowel langs de privaatrechtelijke als de strafrechtelijke lijn is daartegen opgetreden. Het evacueren van de dieren is niet overwogen. De dieren hebben op eigen kracht het naastgelegen perceel, met hamstervriendelijk beheer, kunnen bereiken. </antwoord>
      <antwoord nummer="3">Het beschermingsplan voor de hamster heeft een grotere reikwijdte dan het perceel te Heer. De uitvoering van het bechermingsplan is gezamenlijk ter hand genomen door mijn ministerie, agrariërs, provincie Limburg en overige betrokken partijen uit de regio. </antwoord>
      <antwoord nummer="4">Ja. De tijdelijke coördinator heeft overleg gevoerd met de AID en DLG over de ontstane situatie. Hij heeft geregeld dat een permanente monitoring/inventarisatie van de populatie te Heer plaats vindt. </antwoord>
      <antwoord nummer="5">Voor de bescherming van internationaal bedreigde soorten, zoals de hamster, ben ik verantwoordelijk. Op grond van de Natuurbeschermingswet dienen de hamsterburchten beschermd te worden, ook door particuliere grondgebruikers. Zoals gebruikelijk is in dit soort situaties is het onderzoek naar mogelijke overtreding van de Natuurbeschermingswet door de betreffende agrariër in handen van de AID en het Openbaar Ministerie. </antwoord>
      <antwoord nummer="6">Als burchten gevonden worden buiten kernleefgebieden moeten deze ook beschermd worden. Het geven van voorlichting om burchten te leren herkennen is onderdeel van het beleid. </antwoord>
      <antwoord nummer="7">Voorheen is met 15 grondgebruikers voor 67 hectare aan eenjarige overeenkomsten afgesloten. Nu is met 9 grondgebruikers voor 33 hectare aan zesjarige overeenkomsten afgesloten. Op de huidige overeenkomsten zijn de subsidievoorwaarden van de Subsidieregeling Agrarisch Natuurbeheer van toepassing. Deze overeenkomsten kunnen niet eenzijdig worden opgezegd. Als de subsidievoorwaarden niet worden nageleefd kan LASER overgaan tot terugvordering van uitbetaalde vergoeding. </antwoord>
      <antwoord nummer="8">Nee. De ingebrekestelling heeft geen betrekking op een concrete situatie. </antwoord>
      <antwoord nummer="9">Bij de aanleg van het bedrijventerrein in Heerlen was sprake van een definitieve functiewijziging van het gebied. Hier was geen sprake van in het gebied te Heer. </antwoord>
      <noten afkomstig="antwoord"/>
   </antwoorden>
</kvr>
