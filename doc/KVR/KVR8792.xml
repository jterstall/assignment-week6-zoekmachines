<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) aan de minister van Verkeer en Waterstaat over de aanbestedingen van infrastructuur. (Ingezonden 9 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8792
</item>
         <item attribuut="Inhoud">Vragen over mogelijke besparing door een betere spreiding van aanbestedingen in de infrastructuur.</item>
         <item attribuut="Rubriek">Bouw (Aanbestedingen) Ruimtelijke ordening en infrastructuur (Algemeen)</item>
         <item attribuut="Trefwoorden">Aanbestedingen Infrastructuur</item>
         <item attribuut="Vindplaats">Kamervragen met antwoord 1998-1999, nr. 861, Tweede Kamer</item>
         <item attribuut="Vraagnr_bij_indiening">2989907420</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">1999-03-01</item>
         <item attribuut="Datum_indiening">1999-02-09</item>
         <item attribuut="Document-id">KVR8792</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1761" allpagenumbers="1761 1762" vetnummer="2989907420" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8792" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="861" onderwerp="" indiendatum="1999-02-9">
         <vrager partij="VVD" oorsprong="parlement">Verbugt</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-03-1">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Deelt u de opvattingen van het Grond-, Water- en Wegenbouwoverlegorgaan dat een betere spreiding van aanbesteding van infrastructuurprojecten een voordeel van enkele honderden miljoenen guldens per jaar zou kunnen opleveren? <voetnoot nummer="1"/>
      </vraag>
      <vraag nummer="2">Wat heeft de uitvoering van het in 1953 met de sector GWWO gesloten convenant over een betere regelgeving en spreiding tot nu toe opgeleverd? </vraag>
      <vraag nummer="3">Deelt u de kritiek van de sector dat de gewenste spreiding van werkeenheden nog niet van de grond is gekomen? Zo ja, wat zijn de oorzaken hiervan? Zo neen, kunt u dit toelichten? </vraag>
      <vraag nummer="4">Biedt het eerder genoemde convenant mogelijkheden die nog niet zijn benut? Zo ja, waarom niet? </vraag>
      <vraag nummer="5">Bent u bereid nog bestaande belemmeringen in het aanbestedingsbeleid voor infrastructurele bouwprojecten op te heffen, om daarmee een zo groot mogelijke spreiding van werkzaamheden en kostenvoordelen te behalen? </vraag>
      <noten afkomstig="vraag">
         <noot nummer="1" datum="1999-01-27" bron="Rapport GWWO">Rapport GWWO, 27 januari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ik zou dit graag willen nuanceren. De recent door het EIB, in opdracht van GWWO, uitgevoerde studie zette vraagtekens bij de te verwachten kosten/kwaliteitseffecten van een betere werkspreiding. In beschouwing moet betrokken worden dat het leveren van de gewenste kwaliteit van werken in perioden met minder gunstige condities ook extra kosten met zich brengt. </antwoord>
      <antwoord nummer="2">Een aantal belemmeringen in de regelgeving, bv. het verbod om asfalt te verwerken in de winterperiode, zijn weggenomen. Er hebben experimenten plaatsgevonden met integrale meerjarige beheer- en onderhoudscontracten. De aanbestedingsloze periode in de bouwvakvakantie is door Rijkswaterstaat afgeschaft. Er wordt gewerkt aan prestatiebestekken, waarin door het formuleren van produkt en functionele eisen, de aannemer grotere vrijheden heeft om de continuïteit binnen zijn bedrijf te bevorderen. Door het uitbrengen van een zgn. aanbestedingskalender wordt het bedrijfsleven in staat gesteld te anticiperen op komende werken. De grotere infrastructurele werken worden gespreid over het jaar aanbesteed en in uitvoering genomen. Voor grotere (langlopende) onderhoudswerken geldt hetzelfde. Kleinere onderhoudsbestekken kennen nog enige seizoensinvloeden. Het aanbestedingsbeleid kent verder geen beperkingen die een betere spreiding in de weg staan. </antwoord>
      <antwoord nummer="3">Historisch gezien zijn weersomstandigheden en het jaarlijks budgetritme oorzaken (geweest) van binnenjaarlijkse discontinuïteit. Dit heeft ertoe geleid dat zowel opdrachtgevers, aannemers als aannemerspersoneel zich hebben ingesteld op deze seizoenen. Om dit, sinds vele jaren, ingeslepen stramien te doorbreken is het nodig dat iedere partij het zijne oppakt. Opdrachtgevers zullen langlopende werken, onafhankelijker van de kalender op de markt moeten brengen, aannemers zullen hun personeel ook in de wintermaanden aan zich moeten binden en de investering voor hun werkapparaat gedurende de wintermaanden moeten doen en werknemers moeten afzien van de uitkeringsperiode waaraan ze gewend zijn geraakt. De verschillende partijen zullen zich hiervoor moeite moeten getroosten (in de zin van planningen, werkorganisatie, CAO-aanpassingen, etc.). Het zal dus zeker zo zijn dat ook hier de «kost voor de (eventuele) baat uitgaat». In het onlangs door het GWWO georganiseerde minisymposium hebben alle partijen dit benadrukt en gezamenlijk gesteld dat de inspanningen gericht moeten zijn op het realiseren van meer continuïteit, ter verhoging van imago en kwaliteit van de sector (en mogelijk op termijn kostenvoordeel). Een bijkomende complicatie wordt gevormd doordat andere beleidsuitgangspunten bepalend zijn voor het uitvoeren van werken en voorkeurperioden in het jaar. Zo worden in het kader van filevrij wegonderhoud de zomervacantieperiode en de nachtelijke uren benut voor werken. In de hoek van de waterkeringen dienen werken buiten het stormseizoen plaats te vinden. </antwoord>
      <antwoord nummer="4">Nee. </antwoord>
      <antwoord nummer="5">Het aanbestedingsbeleid is er reeds zoveel mogelijk op gericht om belemmeringen weg te nemen en zo kosteneffectief mogelijk te werken. Een zo groot mogelijke spreiding van werken wordt, voorzover zich daartegen geen andere en overstijgende beleidsuitgangspunten verzetten, nagestreefd. </antwoord>
      <noten afkomstig="antwoord"/>
   </antwoorden>
</kvr>
