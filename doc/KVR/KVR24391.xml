<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Szabó en Balemans (beiden VVD) aan de ministers van Defensie en van Onderwijs, Cultuur en Wetenschap over de herdenking van de 400ste geboortedag van Michiel de Ruyter. (Ingezonden 26 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24391
</item>
         <item attribuut="Inhoud">Gevraagd wordt naar de invulling van dit jubileum met name op Nederlandse scholen, gezien de voorbeeldfunctie die De Ruyter kan hebben voor de Nederlandse samenleving en de jeugd in het bijzonder. Tevens wordt gevraagd naar de stand van zaken rondom de bouw van de replica van 'De 7 Provinciën'.</item>
         <item attribuut="Rubriek">Cultuur en taal (Algemeen) Geschiedenis en geografie (Algemeen) Verkeer, vervoer en waterstaat (Schepen)</item>
         <item attribuut="Trefwoorden">Historische figuren en gebeurtenissen Maatschappij en samenleving Schepen</item>
         <item attribuut="Vindplaats">Kamervragen met antwoord 2005-2006, nr. 428, Tweede Kamer</item>
         <item attribuut="Vraagnr_bij_indiening">2050602090</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Szabó</persoon>
            <persoon partij="VVD">Balemans</persoon>
         </item>
         <item attribuut="Datum_reaktie">2005-11-25</item>
         <item attribuut="Datum_indiening">2005-10-26</item>
         <item attribuut="Document-id">KVR24391</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="919" allpagenumbers="919 920" vetnummer="2050602090" code="0506tkkvr428" lopendefooter="Tweede Kamer, vergaderjaar 2005–2006, Aanhangsel" filenaam="KVR24391" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="428" onderwerp="" indiendatum="2005-10-26">
         <vrager partij="VVD" oorsprong="parlement">Szabó</vrager>
         <vrager partij="VVD" oorsprong="parlement">Balemans</vrager>
         <vraagt-aan>de ministers van Defensie en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-11-25">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u zich ervan bewust dat de herdenking van de 400ste geboortedag van Michiel de Ruyter een uitstekende gelegenheid is om de kennis van en de waardering voor de Nederlandse geschiedenis en de Nederlandse identiteit te bevorderen? </vraag>
      <vraag nummer="2">Welke inspanningen bent u voornemens te verrichten om de viering van de 400ste geboortedag van Michiel de Ruyter zodanig vorm te geven dat zijn voorbeeldfunctie voor de Nederlandse samenleving en in het bijzonder voor de Nederlandse jeugd weer nieuwe inhoud krijgt? </vraag>
      <vraag nummer="3">Op welke wijze zult u bevorderen dat op alle Nederlandse scholen aandacht wordt besteed aan de De Ruyter-herdenking? Hoe zal worden voorkomen dat onderwijsinstellingen in het schooljaar 2006–2007 géén aandacht zullen besteden aan deze herdenking? Welke budgetten worden beschikbaar gesteld voor de herdenking en de aandacht daarvoor in Nederlandse onderwijsinstellingen? </vraag>
      <vraag nummer="4">Zal ook worden bevorderd dat de media aandacht besteden aan de De Ruyter-herdenking? Welke financiële middelen worden ter beschikking gesteld voor historische documentaires over De Ruyter en over de oorlogen waarbij hij betrokken was? </vraag>
      <vraag nummer="5">Hoe staat het met de bouw van de replica van «De 7 Provinciën», het vlaggeschip van De Ruyter tijdens belangrijke zeeslagen in de Tweede en de Derde Engelse Zee-oorlog, op de Batavia-werf in Lelystad? Kunt u aangeven wanneer deze replica gereed zal zijn? Welke rol kan «De 7 Provinciën» (in wording) spelen bij de feestelijkheden van 2007? Hoe zult u bevorderen dat de bouw van de replica verder voorspoedig en vlot zal verlopen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Wij zijn ons ervan bewust dat de 400ste geboortedag van Michiel de Ruyter een goede aanleiding kan zijn om aandacht te besteden aan de Nederlandse geschiedenis. Meer in zijn algemeenheid onderschrijven wij het belang van goede kennis van en waardering voor de Nederlandse geschiedenis in al zijn facetten; dat wil zeggen van zowel de positieve als de negatieve aspecten. Om dit te bevorderen heeft de Minister van OCW eerder dit jaar de Commissie Van Oostrom ingesteld en gevraagd te komen met een voorstel voor een historische, culturele en maatschappelijke canon van Nederland. De commissie komt in september 2006 met haar voorstel. </antwoord>
      <antwoord nummer="2 en 3">De viering van de 400ste geboortedag van Michiel de Ruyter is in handen van een nationaal comité. De minister van Defensie is lid van het comité van aanbeveling. In het kader van de Wet SLOA bereidt de Stichting Leerplanontwikkeling (SLO) ten behoeve van scholen, docenten en leerlingen een handleiding voor met onderwijsmateriaal gericht op de herdenking van Michiel de Ruyter. Scholen ontvangen dit materiaal gratis en zijn vrij hiervan al dan niet gebruik te maken. Scholen kunnen, in aanvulling hierop, vanuit de eigen budgetten activiteiten ondernemen die aansluiten bij dit materiaal. De Koninklijke Marine zal, in nauwe samenwerking met de Stichting vierhonderd jaar Michiel de Ruyter, speciale aandacht schenken aan de 400ste geboortedag. De Stichting organiseert met lokale instellingen en stichtingen tal van evenementen. Zo staan onder meer op het programma een feestelijke opening van het herdenkingsjaar in Vlissingen, een vlootschouw nabij de kust van Vlissingen en een herdenkingslezing in de Nieuwe Kerk te Amsterdam, waar de graftombe van Michiel de Ruyter zich bevindt. Ook tijdens de Nationale Vlootdagen 2007 zal aandacht worden besteed aan de 400ste geboortedag van deze marineman. </antwoord>
      <antwoord nummer="4">De educatieve omroep TELEAC/NOT is op de hoogte van het herdenkingsjaar. Samenwerking met de SLO, rondom het reeds voor het onderwijs tot stand gebrachte VOC-materiaal, wordt onderzocht. OCW financiert de publieke omroep als bestel maar doet nadrukkelijk niet aan financiering van afzonderlijke programma’s en heeft evenmin zeggenschap over de keuze van de publieke omroep voor thema’s. De media worden actief benaderd door de Directie Voorlichting van het Ministerie van Defensie over operaties, oefeningen en deelname van eenheden van de Koninklijke Marine aan (inter-)nationale evenementen. Deze wijze van optreden zal ook bij de deelname aan activiteiten in het kader van het jubileumjaar worden gehanteerd. </antwoord>
      <antwoord nummer="5">De bouw van de replica van «De 7 Provinciën» is een particulier initiatief en wordt niet door het rijk financieel ondersteund. Hoewel de bouw van de replica, onder andere ten gevolge van gedegen historisch onderzoek en het kleine aantal deelnemers vanuit reïntegratiebedrijven dat bij de werkzaamheden is betrokken, nog geruime tijd zal duren, heeft de Bataviawerf laten weten in 2007 ruimschoots aandacht te zullen schenken aan het verhaal over De Ruyter en de Nederlandse maritieme geschiedenis. </antwoord>
      <noten afkomstig="antwoord"/>
   </antwoorden>
</kvr>
