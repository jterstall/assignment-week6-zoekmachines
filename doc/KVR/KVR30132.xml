<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart over de positie van het Kwaliteitscentrum Examinering (KCE). (Ingezonden 5 november 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30132
</item>
         <item attribuut="Inhoud">Vragen naar aanleiding van beslissing van staatssecretaris Van Bijsterveldt (OCW) om het toezicht op MBO-examens per 15 november 2007 weg te halen bij het Kwaliteitscentrum Examinering (KCE). Indiener wil weten hoe dit besluit zich verhoudt tot de bepalingen over intrekking in de Wet educatie beroepsopleidingen (WEB) en wat dit voor gevolgen heeft voor de rechtspositie van het personeel van KCE. Indiener wijst op de lovende woorden van VNO-NCW en MKB-Nederland over het toezicht van KCE op de kwaliteit van examens van MBO-opleidingen. In het voorjaar van 2007 heeft de voorganger van Van Bijsterveldt een advies van KCE genegeerd inzake standaarden voor MBO-examens en examenlicenties van 85 MBO-opleidingen.</item>
         <item attribuut="Rubriek">Beroepsonderwijs en volwasseneneducatie (Examens) Beroepsonderwijs en volwasseneneducatie (Kwaliteit van het beroepsonderwijs)</item>
         <item attribuut="Trefwoorden">Examens Kwaliteit van het beroepsonderwijs en de volwasseneneducatie Mbo</item>
         <item attribuut="Vindplaats">Kamervragen met antwoord 2007-2008, nr. 653, Tweede Kamer</item>
         <item attribuut="Vraagnr_bij_indiening">2070804260</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2007-11-13</item>
         <item attribuut="Datum_indiening">2007-11-05</item>
         <item attribuut="Document-id">KVR30132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1395" allpagenumbers="1395 1396" vetnummer="2070804260" code="0708tkkvr653" lopendefooter="Tweede Kamer, vergaderjaar 2007–2008, Aanhangsel" filenaam="KVR30132" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="653" onderwerp="" indiendatum="2007-11-5">
         <vrager partij="D66" oorsprong="parlement">Pechtold</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart</vraagt-aan>
      </vraagdata>
      <antwoorddata antwoorddatum="2007-11-13">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het dat uw ambtsvoorganger in oktober en november 2006 twee reacties van het Kwaliteitscentrum Examinering (KCE) heeft ontvangen op de publicatie van de regeling examinering beroepsopleidingen en tarieven Kwaliteitscentrum examinering beroepsopleidingen 2006, waarin uw departement wordt afgeraden de «best practices» uit de voorlichtingsbrochure van KCE in het standaardenkader op te nemen? Zo ja, waarom is dit toch gebeurd? <voetnoot nummer="1"/>
      </vraag>
      <vraag nummer="2">Waarom heeft u, ondanks afraden van KCE, dit voorjaar aangegeven op basis van deze nieuwe standaarden voornemens te zijn 85 MBO-opleidingen hun examenlicentie te ontnemen? </vraag>
      <vraag nummer="3">Betreurt u het achteraf bezien, het advies van KCE niet te hebben opgevolgd? </vraag>
      <vraag nummer="4">Deelt u het inzicht van VNO-NCW en MKB-Nederland dat de kwaliteit van examens in het MBO de laatste jaren juist sterk is toegenomen, mede dankzij KCE? Zo neen, waarom niet? </vraag>
      <vraag nummer="5">Waarom heeft u besloten het toezicht per 15 november aanstaande bij KCE weg te halen en over te hevelen naar de Inspectie? Hoe verhoudt dit besluit zich tot de bepalingen over de intrekking van de aanwijzing zoals beschreven in de Wet educatie beroepsopleidingen (WEB)? </vraag>
      <vraag nummer="6">Bent u bereid uw toezegging aan het bestuur van KCE van begin september 2007, waarin u heeft aangegeven de rechtspositie van het personeel van KCE (baan-, functie- en salarisgarantie, met behoud van de geldende primaire en secundaire arbeidsvoorwaarden) te waarborgen, gestand te doen? Zo ja, bent u bereid deze toezegging op zo kort mogelijke termijn op schrift te laten uitwerken en het personeel van KCE hiervan in kennis te stellen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="OCW-06-16484">Kamerstuk OCW-06-16484</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Bij wijze van handreiking aan de instellingen zijn in de regeling «examinering beroepsopleidingen en tarieven KCE (2006)» <voetnoot nummer="1"/>naast de standaarden ook de bijbehorende ijkpunten opgenomen en de «good practices» van bewijs(stukken) van goede examinering. KCE heeft mij in de door u bedoelde brieven gevraagd de «good practices» uit de regeling te schrappen. Als reden voerde KCE aan, dat het zich anders juridisch genoodzaakt zag deze «good practices» op te vatten als de enige manier voor instellingen om goede examenkwaliteit aan te tonen. In reactie op zijn brieven heb ik KCE laten weten dat «good practices» niets meer en niets minder zijn dan voorbeelden van wat als bewijsstuk kan dienen. Deze «good practices» kunnen (als mogelijkheid) houvast bieden aan scholen die twijfelen over de geschiktheid van de door hun verzamelde bewijsstukken. Het vermelden van «good practices» in de regeling verandert niets aan de definitie. In de regeling is dan ook expliciet vermeld dat «good practices «relevante voorbeelden [zijn] die kunnen dienen als onderdelen van de bewijslast». Naast mijn schriftelijke reacties is dit meerdere malen onderwerp van gesprek geweest met KCE. Ondanks mijn toelichting heeft KCE de «good practices» in zijn onderzoek gehanteerd als waren het door mij opgelegde normen, waaraan de examinering van opleidingen in alle gevallen moet voldoen. </antwoord>
      <antwoord nummer="2" voetnoot="2">Allereerst wil ik benadrukken dat deze 85 opleidingen niet aan de hand van de nieuwe, maar aan de hand van de oude standaarden zijn beoordeeld. De kwestie zoals verwoord bij vraag 1, is dus niet van toepassing op deze opleidingen. Het behoort tot mijn verantwoordelijkheid een zelfstandige afweging te maken voor welke opleidingen met slechte examens ik een sanctietraject wil starten. Ik heb het advies <voetnoot nummer="2"/>van de toezichthouder goed bestudeerd. Omdat opvolgen van het advies zou betekenen dat ik het principe van rechtsgelijkheid zou moeten schenden, heb ik dit ter zijde geschoven. In plaats daarvan heb ik alle opleidingen met een score lager dan 50% op de examens zelf in een sanctietraject geplaatst. Dit criterium sluit aan bij de normering die KCE heeft gehanteerd. Bij de toepassing van de 50%-norm heb ik me laten leiden door het oordeel, zoals KCE dat in de instellingsrapporten had vastgelegd en waarvan KCE mij heeft laten weten dat deze betrouwbaar zijn en na een volledig onderzoek tot stand gekomen. Gaandeweg de hoor- en wederhoorprocedure bleek dat scholen konden aantonen dat het oordeel van KCE niet altijd een volledige weergave van de kwaliteit liet zien en dat er twijfels waren over de betrouwbaarheid van het oordeel. Dat gold óók voor de opleidingen waar KCE een afkeurende verklaring had afgegeven en zich dus kon vinden in de start van een sanctietraject. Uit het inspectieonderzoek kwamen vergelijkbare tekortkomingen als in de hoor- en wederhoorprocedure aan het licht, waardoor ik bij geen van die 85 opleidingen voldoende juridische grond had mijn voornemen door te zetten. </antwoord>
      <antwoord nummer="3">Het volledig opvolgen van het advies van KCE zou zoals gezegd, hebben geleid tot rechtsongelijkheid en alleen al daarom was het opvolgen van dit advies geen optie. Inmiddels is gebleken dat ook voor de opleidingen waarvoor KCE wel tot sanctionering adviseerde de juridische grondslag onvoldoende is. Hierover heb ik u bij brief van 6 september jl. geïnformeerd (Kamerstuk 27 451, nr. 76). </antwoord>
      <antwoord nummer="4">Per augustus 2004 is de huidige examensystematiek in werking getreden. Onderdeel van deze systematiek is dat het toezicht werd belegd bij een afzonderlijke toezichthouder. Die toezichthouder moet jaarlijks de kwaliteit van examinering van alle mbo-opleidingen in Nederland beoordelen. In geval van onvoldoende kwaliteit kunnen vergaande sancties worden opgelegd. Door deze systematiek is de examenkwaliteit weer op de kaart gezet. In het algemeen constateer ik dan ook dat het met de kwaliteit van de examinering in het mbo de goede kant op gaat. Instellingen steken de nodige energie in verbeteringen en dit komt tot uitdrukking in het oordeel van de toezichthouder. </antwoord>
      <antwoord nummer="5">De conclusies van het inspectieonderzoek en de uitkomsten van de hoor- en wederhoorprocedure bleken in lijn te zijn met elkaar. Ik heb toen met het bestuur van KCE over mijn bevindingen gesproken. Het bestuur deelde de bevindingen van de inspectie en mijn oordeel in dezen ten principale niet. Daarmee is een fundamenteel verschil van inzicht ontstaan over de kwaliteit van de uitvoering van de taak van KCE. Na overleg heb ik samen met het bestuur van KCE vastgesteld dat dit verschil van inzicht schadelijk is voor het adequaat verder functioneren van de examenbeoordeling. Gezamenlijk zijn wij tot de conclusie gekomen dat de ontstane situatie zich niet leende voor continuering en in onderlinge overeenstemming is besloten dat per 15 november 2007 de taakaanwijzing van KCE wordt ingetrokken. Juist vanuit het belang van goed functionerend toezicht heb ik mezelf de vraag gesteld welke partij op zo kort mogelijke termijn dit toezicht zou kunnen uitoefenen. De inspectie acht ik daartoe de geëigende partij en de wettelijke taken van KCE ten aanzien van de examinering van de beroepsopleidingen zullen dan ook op 15 november 2007 overgaan naar de inspectie. Ik ben bevoegd een taakaanwijzing in te trekken. Om de nieuwe situatie te verankeren is echter wel een wetswijziging nodig. Het streven is erop gericht om rond het kerstreces een voorstel daartoe aan de Tweede Kamer voor te leggen. </antwoord>
      <antwoord nummer="6">In het Algemeen Overleg met de Vaste Commissie voor OCW van de Tweede Kamer van 1 november jl. heb ik toegelicht op welke wijze ik de rechtspositie van het KCE-personeel wil respecteren. Bij brief van 18 oktober jl. heeft de door mij aangestelde transitiemanager de medewerkers van KCE laten weten dat het voltallige personeel met gelijkwaardige arbeidsvoorwaarden aangesteld kan worden bij de inspectie. De inzet is te komen tot een pakket van arbeidsvoorwaarden dat recht doet aan de huidige positie van het de medewerkers van KCE. Gezien de grote overeenkomsten in arbeidsvoorwaarden verwacht ik tot een mooi pakket te kunnen komen. De transitiemanager is met de door het KCE-personeel aangewezen vakbond in gesprek om tot een gedetailleerde invulling van arbeidsvoorwaarden te komen. Naar verwachting leidt dit op korte termijn tot een convenant. Over de inbedding van de taken van KCE in de inspectie vindt momenteel nader overleg plaats, waarbij zowel de OR van KCE als de OR van de inspectie betrokken zijn. Tot slot, KCE maakt tevens gebruik van een groot aantal freelance inleenauditoren. De inspectie heeft inmiddels aangegeven graag van hun diensten gebruik te willen blijven maken. Op dit moment is een begin gemaakt met de feitelijke samenwerking tussen de inspectie en de medewerkers van KCE om de continuïteit van het toezicht op de examens voor 2007–2008 te kunnen waarborgen. </antwoord>
      <noten afkomstig="antwoord">
         <noot nummer="1">Zie staatscourant van 25 oktober 2006, nummer 208</noot>
         <noot nummer="2">KCE heeft mij geadviseerd geen examenlicenties in te trekken bij die opleidingen die ondanks hun zeer lage score toch vooruitgang hadden geboekt</noot>
      </noten>
   </antwoorden>
</kvr>
