<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spekman (PvdA) aan de staatssecretaris van Justitie over mogelijke schending van het refoulementverbod bij de overdracht van asielzoekers aan Griekenland in het kader van de Dublinverordening. (Ingezonden 22 juni 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29254
</item>
         <item attribuut="Inhoud">Vragen naar aanleiding van een brief van Amnesty International waarin ernstige zorgen worden geuit over de Griekse praktijk ten aanzien van de behandeling van asielaanvragen, waaronder het niet in behandeling nemen van verzoeken van overgedragen asielzoekers uit andere EU-lidstaten in het kader van de Dublinverordening. Ook de UNHCR is van mening dat landen zouden moeten afzien van het terugsturen van asielzoekers naar Griekenland. Indiener verzoekt de overdrachten naar Griekenland te staken totdat er sprake is van substantiële verbeteringen en er wettelijke garanties bestaan dat inhoudelijk op het asielverzoek zal worden beslist binnen een redelijke termijn en zonder het opleggen van vrijheidsontnemende maatregelen.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Griekenland Mensenrechten Nationaliteitsrecht Vluchtelingen</item>
         <item attribuut="Vindplaats">Kamervragen met antwoord 2006-2007, nr. 2578, Tweede Kamer</item>
         <item attribuut="Vraagnr_bij_indiening">2060718970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Spekman</persoon>
         </item>
         <item attribuut="Datum_reaktie">2007-09-04</item>
         <item attribuut="Datum_indiening">2007-06-22</item>
         <item attribuut="Document-id">KVR29254</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5463" allpagenumbers="5463 5464 5465" vetnummer="2060718970" code="0607tkkvr2578" lopendefooter="Tweede Kamer, vergaderjaar 2006–2007, Aanhangsel" filenaam="KVR29254" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2578" onderwerp="" indiendatum="2007-06-22">
         <vrager partij="PvdA" oorsprong="parlement">Spekman</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="4 september 2007), zie ook Aanhangsel Handelingen nr. 2177, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de brief van Amnesty International waarin ernstige zorgen worden geuit over de al jaren voortdurende praktijk in Griekenland ten aanzien van de behandeling van asielaanvragen, waaronder het niet in behandeling nemen van de verzoeken van overgedragen asielzoekers uit andere EU-lidstaten in het kader van de Dublinverordening? <voetnoot nummer="1"/>
      </vraag>
      <vraag nummer="2">Bent u bekend met het standpunt van de UNHCR – zoals verwoord in twee openbare documenten van november 2004 en november 2005 – ten aanzien van de Griekse asielprocedure, te weten dat staten zouden moeten afzien van het terugsturen van asielzoekers naar Griekenland, vanwege het feit dat zulke teruggestuurde asielzoekers geen hernieuwde toegang tot de asielprocedure hebben, wat tot indirect refoulement kan leiden? </vraag>
      <vraag nummer="3">Bent u bekend met ernstige misstanden in de Griekse asielprocedure, zoals het niet in gelegenheid stellen van asielzoekers om een asielverzoek in te dienen, de lange termijnen die worden genomen om te beslissen op het asielverzoek en het geheel onthouden van opvang tijdens de asielprocedure? </vraag>
      <vraag nummer="4" voetnoot="2">Bent u bekend met de zeer slechte detentieomstandigheden van asielzoekers in Griekenland, waar in december 2006 een zeer kritisch rapport over is verschenen van het Europees Comité inzake de voorkoming van folteringen en onmenselijke of vernederende behandelingen of bestraffingen (CPT)? <voetnoot nummer="2"/>
      </vraag>
      <vraag nummer="5">Bent u bereid in Europees verband een maximale inspanning te leveren om er voor te zorgen dat Griekenland zijn verplichtingen uit de relevante verdragen en de Dublinverordening daadwerkelijk naleeft en Griekenland aan te spreken op bovengenoemde ernstige misstanden? </vraag>
      <vraag nummer="6" voetnoot="3">Is er sprake van een zogenaamde inbreukprocedure op grond van artikel 226 EU Verdrag waarin door de Europese Commissie aan Griekenland vragen over de asielprocedure aan de orde zijn gesteld? <voetnoot nummer="3"/>
      </vraag>
      <vraag nummer="7">Kunt u bewerkstelligen dat inzicht kan worden verkregen in de klachten over de Griekse procedure zoals die door de Europese Commissie naar voren zijn gebracht? Kan er duidelijkheid worden gegeven over eventuele verbeteringen die door de Griekse overheid in de wetgeving zijn doorgevoerd? </vraag>
      <vraag nummer="8">Bent u bereid de overdrachten naar Griekenland in het kader van de Dublinverordening te staken totdat afdoende gebleken is van substantiële verbeteringen, totdat er wettelijke garanties bestaan dat inhoudelijk op het asielverzoek zal worden beslist binnen een redelijke termijn en zonder het opleggen van vrijheidsontnemende maatregelen? </vraag>
      <noten afkomstig="vraag">
         <noot nummer="1">Brief van Amnesty International van 1 juni 2007 aan de Staatssecretaris van Justitie, met kenmerk dir/en/2007/167</noot>
         <noot nummer="2">Report to the Government of Greece carried out by the European Committee for the Prevention of torture and inhuman or degrading treatment or punishment form 27 August to 9 September 2005, Strasbourg 20 December 2006</noot>
         <noot nummer="3" datum="2007-05-25" bron="Zie Uitspraak van de Rechtbank ’s-Gravenhage, nevenzittingsplaats Zwolle">Zie Uitspraak van de Rechtbank ’s-Gravenhage, nevenzittingsplaats Zwolle, 25 mei 2007, Awb 07/13878</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik ben bekend met documenten van UNHCR van november 2004 en februari 2006 getiteld «UNHCR position on important aspects of refugee protection in Greece». Uit die documenten blijkt onder andere dat sommige personen die op grond van de Dublin II Verordening naar Griekenland zijn teruggestuurd geen inhoudelijke behandeling van hun asielverzoek krijgen omdat zij hun verblijfplaats hebben verlaten zonder de politie te informeren. UNHCR dringt bij de Griekse regering aan op een inhoudelijke behandeling van het asielverzoek. UNHCR dringt er verder op aan dat derde landen garanties met hetzelfde gevolg vragen alvorens asielzoekers naar Griekenland terug te sturen. Overigens hebben zich sedertdien nieuwe ontwikkelingen voorgedaan. De Griekse autoriteiten hebben tijdens EU-overleg in het kader van het Dublin Contact Comité in Brussel een schrijven van 13 november 2006 overhandigd. Daarin hebben zij, kort samengevat, erkend dat er een probleem was met betrekking tot de verenigbaarheid van de Griekse wetgeving en de Dublin II Verordening, dat de handelwijze met betrekking tot het niet-inhoudelijk afsluiten van procedures in gevallen waarin asielaanvragers hun verblijfplaats hebben verlaten zonder de politie te informeren sinds 8 juni 2006 veranderd is en dat een relevante bepaling in de nieuwe asielwet, die de richtlijn minimumnormen asielprocedures zal omzetten in de nationale wetgeving, zal worden opgenomen. Op basis van de verzekering van de Griekse autoriteiten dat de praktijk veranderd is, ga ik er van uit dat Griekenland de refoulementverboden respecteert. De ontwikkelingen met betrekking tot de wijziging van de Griekse wetgeving op dit punt zal ik nauwgezet volgen. In het geval mij – al dan niet via andere EU-lidstaten – signalen bereiken dat er knelpunten bestaan in de uitvoeringspraktijk, zal ik daar adequaat op reageren en uw Kamer daarover berichten. </antwoord>
      <antwoord nummer="3">Ik ben bekend met kritiek op de Griekse asielprocedure. In eerdergenoemd document van UNHCR van februari 2006 stelt UNHCR ten aanzien van de opvang onder andere met tevredenheid vast dat de Griekse regering, met steun van het Europees Vluchtelingenfonds, de laatste paar jaren maatregelen heeft genomen om de capaciteit te verbeteren. UNHCR doet ook een beroep op de Griekse overheid en ngo’s om voldoende opvangcapaciteit te verzekeren. In de reactie op het CPT-rapport (vraag en antwoord 4) hebben de Griekse autoriteiten aangegeven dat een asielaanvraag kan worden ingediend op het moment van de binnenkomst als ook op ieder moment gedurende het verblijf binnenlands, zonder enige beperking. Overigens betekent de omstandigheid dat de asielprocedure verbeterd zou kunnen of moeten worden op zichzelf niet dat sprake is van refoulement van asielzoekers die bescherming behoeven. </antwoord>
      <antwoord nummer="4">Ik ben bekend met genoemd zeer kritische rapport van het CPT naar aanleiding van het bezoek van het CPT aan Griekenland in augustus/september 2005. Blijkens haar website (www.cpt.coe.int) heeft het CPT in februari 2007 Griekenland weer bezocht en was het belangrijkste doel van dit bezoek om de maatregelen te onderzoeken die de Griekse autoriteiten hebben genomen om de aanbevelingen van het CPT na het bezoek in augustus/september 2005 te implementeren. Een rapport van dit bezoek is, voor zover mij bekend, (nog) niet gepubliceerd. </antwoord>
      <antwoord nummer="5">In Europees verband is en wordt al de nodige inspanning geleverd om te waarborgen dat Griekenland zijn verplichtingen nakomt. Mede naar aanleiding van vragen en opmerkingen in EU-overleg heeft Griekenland de vroegere praktijk om procedures niet-inhoudelijk af te sluiten in gevallen waarin asielaanvragers hun verblijfplaats hebben verlaten zonder de politie te informeren gewijzigd. Griekenland heeft toegezegd dat een relevante bepaling zal worden opgenomen in de nieuwe asielwet, die de richtlijn minimumnormen asielprocedures zal omzetten in de nationale wetgeving. De implementatie wordt door de Europese Commissie gevolgd. Overigens geldt dat de implementatietermijn van de richtlijn minimumnormen asielprocedures nog niet is verstreken. Het Hof van Justitie heeft, nadat de Europese Commissie de zaak aanhangig had gemaakt, in april 2007 uitgesproken dat Griekenland zijn verplichtingen uit richtlijn 2003/9/EG (richtlijn minimumnormen opvang) niet is nagekomen door niet binnen de gestelde termijn de wettelijke en bestuursrechtelijke bepalingen vast te stellen die nodig zijn om aan deze richtlijn te voldoen. Zoals hieronder vermeld bij antwoord 6 heeft de Europese Commissie besloten tot een procedure ex artikel 226 EG-verdrag tegen Griekenland inzake de uitvoering van de Dublinverordening. </antwoord>
      <antwoord nummer="6">De Europese Commissie heeft mij desgevraagd geïnformeerd dat zij op 27 juni 2007 besloten heeft tot een procedure op grond van artikel 226 EG-Verdrag tegen Griekenland inzake de uitvoering van de Dublinverordening. </antwoord>
      <antwoord nummer="7">De Commissie heeft aangegeven geen inhoudelijke informatie te kunnen geven over haar met redenen omkleed advies aan Griekenland. Het advies is op 29 juni jl. naar Griekenland verzonden, maar is niet openbaar. De Griekse autoriteiten is door de Commissie een periode van twee maanden gegeven om de nodige maatregelen te treffen ter opvolging van het advies. De Commissie heeft wel aangegeven dat Griekenland de Commissie op de hoogte heeft gebracht van geplande verbeteringen van de Griekse asielwet maar dat deze veranderingen nog niet zijn ingevoerd. Zoals hierboven vermeld in antwoord 3 hebben de Griekse autoriteiten in een schrijven van 13 november 2006 bericht dat de handelwijze met betrekking tot het niet-inhoudelijk afsluiten van procedures in gevallen waarin asielaanvragers hun verblijfplaats hebben verlaten zonder de politie te informeren inmiddels gewijzigd is. Ik ga er op basis van de verzekering van de Griekse autoriteiten van uit dat Griekenland de refoulementverboden respecteert. De Commissie heeft laten weten geen aanwijzingen te hebben dat de Griekse autoriteiten zich niet houden aan bovengenoemd schrijven van 13 november 2006. Ik ben bereid om de Griekse autoriteiten te vragen mij op de hoogte te stellen van de geplande verbeteringen van de asielwetgeving. </antwoord>
      <antwoord nummer="8">Zoals vermeld in antwoord 3 betekent de omstandigheid dat de Griekse asielprocedure verbeterd zou kunnen of moeten worden op zichzelf niet dat sprake is van refoulement van asielzoekers die bescherming behoeven. Gelet op de omstandigheid dat Griekenland de praktijk heeft aangepast, dat een relevante bepaling in de nieuwe asielwet zal worden opgenomen en ik niet beschik over aanwijzingen dat Griekenland zich niet houdt aan de gewijzigde werkwijze, ben ik thans niet bereid om overdrachten naar Griekenland te staken en de betreffende asielverzoeken te behandelen. In dit verband wijs ik er op dat ook andere EU-lidstaten overdragen aan Griekenland onder verwijzing naar het schrijven van de Griekse autoriteiten van 13 november 2006. Verder vermeld ik nog dat op 19 juli 2007 een zitting bij de Afdeling bestuursrechtspraak van de Raad van State heeft plaatsgevonden met betrekking tot overdracht naar Griekenland in het kader van de Dublinverordening, waar mijn standpunt mondeling is toegelicht. </antwoord>
      <noten afkomstig="antwoord"/>
   </antwoorden>
</kvr>
