<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de Turks-Koerdische asielzoeker Sabri H. (Ingezonden 21 augustus 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18477
</item>
         <item attribuut="Inhoud">Vragen naar aanleiding van berichten over de nog niet uitgeprocedeerde Turks-Koerdische asielzoeker Sabri H., die na zijn uitzetting naar Turkije is gearresteerd wegens betrokkenheid bij de Koerdische PKK.</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Mensenrechten Terrorisme Turkije</item>
         <item attribuut="Vindplaats">Kamervragen met antwoord 2002-2003, nr. 1883, Tweede Kamer</item>
         <item attribuut="Vraagnr_bij_indiening">2020316160</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-09-09</item>
         <item attribuut="Datum_indiening">2003-08-21</item>
         <item attribuut="Document-id">KVR18477</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3959" allpagenumbers="3959 3960" vetnummer="2020316160" code="0203tkkvr1883" lopendefooter="Tweede Kamer, vergaderjaar 2002–2003, Aanhangsel" filenaam="KVR18477" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1883" onderwerp="" indiendatum="2003-08-21">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-09-9">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het feit dat de nog niet uitgeprocedeerde Turks-Koerdische asielzoeker Sabri H. na zijn uitzetting naar Turkije omstreeks 4 juni jl. is gearresteerd wegens betrokkenheid bij de Koerdische verzetsbeweging PKK? <voetnoot nummer="1"/>
      </vraag>
      <vraag nummer="2">Vindt u dat er geen risico van arrestatie was terwijl de advocaat van de heer H. duidelijk melding had gemaakt van de vervolging en marteling die de heer H. en zijn familie in Turkije hadden moeten doorstaan als gevolg van betrokkenheid bij de PKK? </vraag>
      <vraag nummer="3">Is het feit dat de heer H. voor zijn amnestie destijds verklaard heeft afstand te nemen van de PKK, een voldoende reden om aan te nemen dat er voor betrokkene geen gevaar voor vervolging is? Zo ja, waarom? </vraag>
      <vraag nummer="4">Bent u bekend met de richtlijnen van de UNHCR over de wijze waarop het Vluchtelingenverdrag geïnterpreteerd en gehanteerd dient te worden? Kent u specifiek de richtlijn van «inclusion before exclusion» die bepaalt dat eerst de aanvraagredenen beoordeeld moeten worden voordat eventuele uitsluitingsgronden uit de asielprocedure worden beschouwd? In welke mate is deze richtlijn gevolgd in de beschikking van de IND op de aanvraag van de heer H.? In hoeverre kunt u garanderen dat de redenen voor asiel worden gewogen vóór de redenen voor afwijzing worden overwogen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-08-16" bron="Trouw, 9 augustus jl., NRC Handelsblad">Trouw, 9 augustus jl., NRC Handelsblad, 16 augustus 2003</noot>
         <noot nummer="2">Exclusion Guidelines van het UNHCR te Geneve, tevens Global Consultations on International Protection; summary 3–4 May 2001</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">In onderhavige zaak is na een zorgvuldige procedure geoordeeld dat betrokkene niet kan worden aangemerkt als een vluchteling in de zin van het Vluchtelingenverdrag. Evenmin is aannemelijk geworden dat betrokkene bij terugkeer een behandeling als verboden door artikel 3 van het Europees Verdrag voor de Rechten van de Mens te wachten stond of dat er redenen waren om hem in het bezit te stellen van een vergunning op één van de andere gronden van de Vreemdelingenwet. Het besluit tot uitzetting is door de rechtbank in een voorlopige voorzieningenprocedure gesanctioneerd. De beroepszaak ligt thans voor bij de rechter en deze zal begin oktober uitspraak doen. </antwoord>
      <antwoord nummer="4">Artikel 1 Vluchtelingenverdrag (in samenhang met het Protocol van 1967) definieert wie in de zin van dit Verdrag als vluchteling moet worden aangemerkt. De opbouw van de definitie van artikel 1 Vluchtelingenverdrag is, voor zover relevant voor beantwoording van de vraag, als volgt. De artikelen 1A en 1B vormen de zogenaamde «inclusion clauses»; deze formuleren de positieve criteria waaraan een persoon moet voldoen om als verdragsvluchteling te worden aangemerkt. In de artikelen 1D, 1E en 1F zijn de «exclusion clauses» neergelegd. Deze artikelen omschrijven de gevallen waarin personen van de toepassing van het Verdrag zijn uitgesloten. Arikel 1F is de «bekendste» exclusion clause. Dit artikel sluit een drietal categorieën personen van de toepassing van het Verdrag uit omdat deze personen geacht worden vanwege de door hen begane handelingen de bescherming van het Verdrag niet te verdienen. Het gaat hierbij onder andere om personen die een misdrijf tegen de vrede, een oorlogsmisdrijf of een misdrijf tegen de menselijkheid hebben begaan. In de brief van de toenmalige staatssecretaris van Justitie van 28 november 1997 is uitgebreid ingegaan op de toetsingsvolgorde in zogenaamde 1F-zaken. In bedoelde brief is uitgebreid gemotiveerd waarom er geen noodzaak bestaat voor een toets aan artikel 1A voorafgaand aan de toets aan artikel 1F. Gelet op het feit dat de redenen welke ten grondslag liggen aan dat besluit nog steeds opgeld doen bestaat er geen reden tot wijziging van de toetsingsvolgorde; dit is ondanks de aanbeveling van UNHCR. Daarenboven geldt, zo ook in bedoelde brief opgemerkt, dat in de systematiek die in de Nederlandse asielprocedure wordt gehanteerd, naast de toets aan artikel 1F, de inhoudelijke merites van een relaas van een asielzoeker getoetst worden aan artikel 3 EVRM. Ook gelet hierop is voldoende gewaarborgd dat alle individuele aspecten ten aanzien van de inhoud van het relaas van een asielzoeker bij de besluitvorming worden betrokken. Overigens is in onderhavige zaak geen van de uitsluitingsgronden van het Vluchtelingenverdrag aan de orde. Op inhoudelijke gronden is – als gezegd – geoordeeld dat betrokkene niet kan worden aangemerkt als vluchteling. Evenmin is aannemelijk geworden dat betrokkene bij terugkeer een behandeling als verboden door artikel 3 van het Europees Verdrag voor de Rechten van de Mens te wachten stond of dat er redenen waren om hem in het bezit te stellen van een vergunning op één van de andere gronden van de Vreemdelingenwet. </antwoord>
      <noten afkomstig="antwoord"/>
   </antwoorden>
</kvr>
