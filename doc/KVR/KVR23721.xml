<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers voor Vreemdelingenzaken en Integratie en van Volksgezondheid, Welzijn en Sport over de medische behandeling van uitgeprocedeerde asielzoekers in het land van herkomst. (Ingezonden 21 juli 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23721
</item>
         <item attribuut="Inhoud">Gezien de ernstige medische toestand van een aantal uitgeprocedeerde asielzoekers, zouden zij een verblijfsvergunning moeten krijgen. Ook vragen over (toegang tot) de medische zorg in het land van herkomst.</item>
         <item attribuut="Rubriek">Gezondheidszorg (Algemeen) Welzijn (Minderheden)</item>
         <item attribuut="Trefwoorden">Gezondheidszorg Vreemdelingen</item>
         <item attribuut="Vindplaats">Kamervragen met antwoord 2004-2005, nr. 2277, Tweede Kamer</item>
         <item attribuut="Vraagnr_bij_indiening">2040518660</item>
         <item attribuut="Afkomstig_van">Vreemdelingenzaken en Integratie (VI) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-08-30</item>
         <item attribuut="Datum_indiening">2005-07-21</item>
         <item attribuut="Document-id">KVR23721</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4557" allpagenumbers="4557 4558" vetnummer="2040518660" code="0405tkkvr2277" lopendefooter="Tweede Kamer, vergaderjaar 2004–2005, Aanhangsel" filenaam="KVR23721" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2277" onderwerp="" indiendatum="2005-07-21">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers voor Vreemdelingenzaken en Integratie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="30 augustus 2005), zie ook Aanhangsel Handelingen nr. 2170, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kent u de asieldossiers van de uitgeprocedeerde asielzoekers A.A., H.D., J.M. en Z.F.? </vraag>
      <vraag nummer="2">Kunt u aangeven in hoeverre deze personen in het land van herkomst feitelijk toegang tot medische zorg krijgen? </vraag>
      <vraag nummer="3">Kunt u ook aangeven hoe deze medische zorg verloopt en of deze passend en adequaat is? Is deze medische zorg vergelijkbaar met de Nederlandse medische zorg? Zo ja, waaruit blijkt dat? </vraag>
      <vraag nummer="4">Vindt u, gezien de ernstige medische toestand waarin deze mensen verkeren, dat zij aanspraak maken op een verblijfsvergunning? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2en 3">Het is in de praktijk nagenoeg onmogelijk om na te gaan of een uitgeprocedeerde asielzoeker bij terugkeer in zijn land feitelijk toegang zal krijgen tot de medische zorg. Dit blijkt uit het feit dat de vraag naar de feitelijke toegankelijkheid tot de medische zorg in geval van individuele vreemdelingen beïnvloed wordt door de diverse factoren, welke overigens geen medisch gerelateerde factoren zijn. De vraag naar de feitelijke toegankelijkheid maakt overigens geen deel uit van de beoordeling naar de inwilligbaarheid van een aanvraag voor het ondergaan van een medische behandeling. Wat dit onderwerp betreft, verwijs ik u kortheidshalve naar hetgeen ik in mijn brief (kenmerk 5346797/05/DVB) aan uw Kamer heb gemeld. Daaruit blijkt tevens dat de Nederlandse praktijk op dit punt in overeenstemming is met de uitspraken van het Europese Hof voor de Rechten van de Mens en de Fundamentele Vrijheden (EHRM), alsmede met de in de meeste Europese landen gangbare praktijk. Het Bureau Medische Advisering van de IND (BMA) beoordeelt of behandeling in het land van herkomst dan wel het land waarnaar betrokkene dient te vertrekken, beschikbaar is. Daarbij hanteert de arts de professionele standaard die in Nederland gangbaar is, overeenkomstig de Wet op de Beroepen in de Individuele gezondheidszorg (BIG). De arts baseert het oordeel over de behandelmogelijkheden in het land waarnaar de vreemdeling moet vertrekken op informatie van International SOS, informatie verkregen van vertrouwensartsen, ambtsberichten (met name van mijn ambtsgenoot van Buitenlandse Zaken), informatie van artsen en instanties uit de desbetreffende landen en informatie uit eigen onderzoek (bezoek aan het desbetreffende land). Daar waar nodig zal de arts aangeven of er alternatieven beschikbaar zijn voor de in Nederland voorgeschreven behandeling of medicijnen. Is de arts van mening dat de beschikbare behandelmogelijkheden aldaar niet adequaat zijn, dan zal hij tot de conclusie komen dat de behandeling niet voorhanden is. Tevens wil ik hier opmerken dat het enkele feit dat de kwaliteit van de gezondheidszorg hier te lande gunstig afsteekt bij die waarheen betrokkene kan uitreizen, dan wel dat de behandelmogelijkheden aldaar door financiële omstandigheden beïnvloed worden, onvoldoende grond vormt om in dit verband verblijf toe te staan. Dit alles neemt niet weg dat in bijzondere gevallen van dit uitgangspunt kan worden afgeweken, indien een combinatie van factoren die de feitelijke toegankelijkheid van medische zorg betreffen, tot gevolg heeft dat afwijzing van de aanvraag van een onevenredige hardheid zou getuigen. Hierbij kan het bijvoorbeeld gaan om vreemdelingen, die als gevolg van discriminatoire uitsluiting van overheidswege worden uitgesloten van toegang tot de medische zorg, waardoor ernstige medische consequenties voor hen ontstaan. </antwoord>
      <antwoord nummer="4">Een inhoudelijke beoordeling van de medische omstandigheden vindt plaats in het kader van een aanvraag om een verblijfsvergunning met het doel het ondergaan van een medische behandeling, die voldoet aan de daartoe te stellen – wettelijke – vereisten. Slechts in één van de in de vraag 1 bedoelde gevallen is op dit moment sprake van een dergelijke aanvraag. In dat geval heb ik het BMA om advies gevraagd. Ik zal uiteraard een beslissing nemen op de aanvraag zodra ik het advies heb ontvangen. In de overige gevallen staat het de vreemdelingen vrij om een rechtsgeldige aanvraag in te dienen voor medische behandeling. Als daar sprake van is, zal ik aan de hand van die aanvraag en het ingewonnen medische advies bezien of er aanleiding bestaat voor inwilliging. </antwoord>
      <noten afkomstig="antwoord"/>
   </antwoorden>
</kvr>
