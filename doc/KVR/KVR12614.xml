<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de minister van Justitie over wangedrag tijdens de ontgroeningsperiode. (Ingezonden 18 oktober 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12614
</item>
         <item attribuut="Inhoud">Vragen naar aanleiding van berichten over incidenten bij het Rotterdamsch Studentencorps (RSC) tijdens de ontgroeningsperiode.</item>
         <item attribuut="Rubriek">Criminaliteit en openbare orde (Overig) Hoger onderwijs (Studenten)</item>
         <item attribuut="Trefwoorden">Mishandeling Studenten</item>
         <item attribuut="Vindplaats">Kamervragen met antwoord 2000-2001, nr. 252, Tweede Kamer</item>
         <item attribuut="Vraagnr_bij_indiening">2000101250</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2000-11-13</item>
         <item attribuut="Datum_indiening">2000-10-18</item>
         <item attribuut="Document-id">KVR12614</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="519" allpagenumbers="519 520" vetnummer="2000101250" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12614" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="252" onderwerp="" indiendatum="2000-10-18">
         <vrager partij="PvdA" oorsprong="parlement">Van Heemst</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-11-13">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de berichten over de straf die de Erasmusuniversiteit Rotterdam (EUR) oplegt aan het Rotterdamsch Studentencorps (RSC) naar aanleiding van klachten over wangedrag tijdens de ontgroeningsperiode? </vraag>
      <vraag nummer="2">Bent u op de hoogte van het onderzoek dat naar deze incidenten is uitgevoerd door een commissie onder leiding van professor H. Bart en wat is uw oordeel over dat onderzoek? </vraag>
      <vraag nummer="3">Kunt u uiteenzetten in welke mate daarin mogelijk strafbare feiten zijn geconstateerd? Is het onderzoek toereikend om daarover een aanvankelijk oordeel te kunnen hebben? </vraag>
      <vraag nummer="4">Hoe kan worden verzekerd dat deze zaak niet wordt afgesloten met een sanctie van de EUR richting RSC, gelet op de ernst van de misdragingen, de maatschappelijke verontwaardiging die daarover is ontstaan en de jaar op jaar terugkerende incidenten tijdens de ontgroeningsperiode bij studentenverenigingen? </vraag>
      <vraag nummer="5">Wilt u bevorderen dat het Openbaar Ministerie onderzoekt of een strafrechtelijk vervolg aan het eerdergenoemde onderzoek kan worden gegeven, met name gericht op de ernstige mishandeling? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. Het onderzoek van de Commissie Kennismakingstijd Gezelligheidsverenigingen (Commissie Bart) van 9 oktober 2000 heeft zich uitgestrekt tot incidenten in een studentenhuis en tijdens de kampweek van het Rotterdamsch Studentencorps (RSC). De Commissie Bart heeft gesprekken gevoerd met de twee betrokken studenten en vertegenwoordigers van het RSC. Voorts is aan de Commissie inzage verschaft in het verslag Introductieperiode 2000 van het RSC. De bevindingen van de Commissie Bart zijn getoetst aan de eerder met deze Commissie gemaakte afspraken en besproken met de vertegenwoordigers van het RSC. Op basis van het rapport van de Commissie Bart in opdracht van het College van Bestuur van de Erasmus Universiteit Rotterdam kan ik geen uitspraak doen over de kwaliteit van het onderzoek. </antwoord>
      <antwoord nummer="3 en 5" voetnoot="1">In het rapport, dat niet is geschreven vanuit een strafrechtelijke invalshoek, wordt beschreven dat zich bij de huisontgroening en tijdens de kampweek ontoelaatbare situaties hebben voorgedaan. Ontoelaatbaar volgens algemeen geaccepteerde maatschappelijke opvattingen en ontoelaatbaar volgens de eigen regels van het RSC zoals die zijn voorgelegd aan de Commissie Bart. In het rapport wordt ingegaan op berichten uit de media dat met hockeysticks, honkbalknuppels en paraplu’s zou zijn geslagen. De Commissie merkt hierover op dat voor wat betreft het gebruik – of zelfs maar de aanwezigheid – van de twee eerstgenoemde attributen iedere aanwijzing ontbreekt. Verder merkt de Commissie op dat persoon B zegt met een paraplu geslagen te zijn en dat de betreffende passage in het Verslag Introductieperiode 2000 van het RSC suggereert dat dit inderdaad het geval is geweest. In het Erasmus Magazine <voetnoot nummer="1"/>van 12 oktober 2000 is de betreffende passage van het Verslag Introductieperiode 2000 als volgt aangehaald: «Op het werkterrein waren geen hockeysticks dan wel honkbalknuppels aanwezig. Wel waren er paraplu’s, deze zijn echter nooit gebruikt met de intentie om aspirant-leden hiermee doelbewust te slaan en te verwonden». Maar: «Wel is uit gesprekken gebleken dat bij het rennen van punt A naar punt B er eenmalig een paraplu is gebruikt om de aspirant-leden aan te sporen door te lopen.» Het openbaar ministerie ziet in de hier genoemde feiten en omstandigheden onvoldoende aanleiding tot het instellen van een strafrechtelijk onderzoek wegens vermeende mishandeling. Het openbaar ministerie is van mening dat er op basis van het rapport van de Commissie Bart geen aanleiding is een strafrechtelijk onderzoek in te stellen naar de gebeurtenissen. Het openbaar ministerie heeft hierbij in overweging genomen dat: – het rapport onvoldoende concrete aanknopingspunten geeft om daaruit af te leiden dat er sprake is van concrete strafbare feiten; – er – vooralsnog – geen aangiften zijn gedaan bij de Regiopolitie Rotterdam Rijnmond van strafbare feiten, hetgeen aanleiding zou kunnen vormen een nader strafrechtelijk onderzoek naar de gebeurtenissen in te stellen. Ik kan mij vinden in de hierboven beschreven conclusies van het openbaar ministerie. </antwoord>
      <antwoord nummer="4">Het nemen van maatregelen waardoor incidenten tijdens de ontgroeningsperiode van de RSC worden voorkomen, is in eerste instantie de verantwoordelijkheid van het College van Bestuur van de Erasmus Universiteit en het bestuur van het Rotterdamsch Studenten Corps. Als minister van Justitie staan mij geen andere maatregelen of sancties ter beschikking dan bevorderen dat strafrechtelijk wordt opgetreden tegen strafbare gedragingen. Zoals bij de beantwoording van de vragen 3 en 5 reeds is aangegeven, zijn er op dit moment voor het openbaar ministerie onvoldoende aanwijzingen van strafbare feiten om een nader strafrechtelijk onderzoek in te stellen. </antwoord>
      <noten afkomstig="antwoord">
         <noot nummer="1" datum="2000-10-12" bron="Ad Hofstede. Achtergrond Ontgroening. Erasmus Magazine">Ad Hofstede. Achtergrond Ontgroening. Erasmus Magazine, 12 oktober 2000</noot>
      </noten>
   </antwoorden>
</kvr>
