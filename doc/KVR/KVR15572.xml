<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over de voorgenomen fusie tussen de zorgverzekeraars VGZ, Univé en IZA. (Ingezonden 2 april 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15572
</item>
         <item attribuut="Inhoud">Aanvullende, geconcretiseerde vragen over de mededingingsaspecten van de voorgenomen fusie tussen VGZ, Univé en IZA (aanvulling op eerdere vragen over dit onderwerp van hetzelfde Kamerlid; Aanhangsel Handelingen nr. 874, Vergaderjaar 2001-2002).</item>
         <item attribuut="Rubriek">Gezondheidszorg (Zorgverzekeringen) Handel en economie (Mededinging)</item>
         <item attribuut="Trefwoorden">Mededinging Ziektekostenverzekeraars</item>
         <item attribuut="Vindplaats">Kamervragen met antwoord 2001-2002, nr. 1067, Tweede Kamer</item>
         <item attribuut="Vraagnr_bij_indiening">2010208700</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2002-04-25</item>
         <item attribuut="Datum_indiening">2002-04-02</item>
         <item attribuut="Document-id">KVR15572</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2251" allpagenumbers="2251 2252" vetnummer="2010208700" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15572" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1067" onderwerp="" indiendatum="2002-04-2">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-04-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is volgens u op dit moment de situatie op de verschillende regionale zorgmarkten waar de drie betreffende verzekeraars actief zijn? Is hier sprake van voldoende mededinging? Kan per regio een overzicht worden gegeven? <voetnoot nummer="1"/>
      </vraag>
      <vraag nummer="2">Bij welke marktaandelen liggen de omslagpunten? Waar is dit op gebaseerd? Kunt u zich wat dit betreft vinden in de uitspraken van de NMa voor de zorgsector en andere sectoren? </vraag>
      <vraag nummer="3">Welke oplossing ziet u voor de door u gesignaleerde spanning tussen regie en concurrentie? Hoe past de algemene trend van concentratie van verzekeraars, en de nu aangekondigde fusie in het bijzonder, hierin? </vraag>
      <vraag nummer="4">Neemt naar uw oordeel één van de drie in het IBO-rapport genoemde verzekeraars op dit moment een machtspositie op de markt in? </vraag>
      <vraag nummer="5">Hoe kan worden vastgesteld of van een eventuele machtspositie misbruik wordt gemaakt? </vraag>
      <vraag nummer="6">Wie stelt dit vast en op basis van welke criteria? Wat moet in dit kader worden verstaan onder het «zorgvuldig volgen» van de ontwikkelingen bij VGZ, Univé en IZA door de minister van Volksgezondheid, Welzijn en Sport? Hoe verhoudt dit zich tot het toezicht van de NMa? </vraag>
      <vraag nummer="7">Denkt u dat een pro-actief beleid zoals in de Telecomsector wordt gehanteerd, waar voor een marktpartij met aanmerkelijke marktmacht een verscherpt toezichtsregime geldt, ook voor de zorgsector zinvol is? Kan het antwoord worden toegelicht? </vraag>
      <noten afkomstig="vraag">
         <noot nummer="1">De minister heeft op kamervragen van Hermann over de voorgenomen fusie tussen de zorgverzekeraars VGZ, Univé en IZA (2010207760) slechts in algemene termen een antwoord gegeven. De vraag was echter expliciet hoe de minister zelf de voorgenomen fusie beoordeelt. Daarom bij deze enkele wat meer geconcretiseerde vragen</noot>
      </noten>
   </vragen>
   <antwoorden aantal="7">
      <antwoord nummer="1">De verzekerdenpopulatie van de publiekrechtelijke verzekeraar IZA is evenwichtig verdeeld over het gehele land. Veel ziekenfondsen hebben daarentegen een sterke positie in regio’s. Zo is onder meer bekend dat Univé relatief veel verzekerden heeft in Noord-Holland en dat VGZ sterk vertegenwoordigd is in de provincies Limburg en Noord-Brabant. Tegelijkertijd zijn in die provincies ook andere verzekeraars actief met een even groot of groter marktaandeel. Een logische verklaring voor regionaal dominante posities van ziekenfondsen is het feit dat Nederland tot 1992 verdeeld was in zorgregio’s waar, op een enkele uitzondering na, slechts één zorgverzekeraar de ziekenfondsverzekering aanbood. Als gevolg van maatregelen die in de loop van het vorige decennium van kracht zijn geworden, zoals de opheffing van het verplichte werkgebied, neemt de regionale dominantie van ziekenfondsen langzaam af. Op dit moment is in het algemeen gesproken nog geen sprake van «voldoende mededinging» in de zorg. De zorgsector is nog sterk aanbodgestuurd en kent nog veel mededingingsbelemmerende regels en overlegstructuren. De afgelopen jaren zijn stappen gezet om meer ruimte te bieden voor vraagsturing en marktwerking. Zo zijn ziekenfondsen in toenemende mate risicodragend geworden en concurreren zij op de nominale premie. Ook is een omvangrijk dereguleringsprogramma gestart (modernisering curatieve zorg en modernisering AWBZ) dat concurrentie tussen aanbieders en verzekeraars verder moet stimuleren. </antwoord>
      <antwoord nummer="2">De vraag of door de voorgenomen fusie een machtspositie ontstaat dan wel wordt versterkt is ter beoordeling aan de NMa. De NMa is (onder andere) in het leven geroepen om concentraties te beoordelen op grond van dit criterium. Leidt een voorgenomen fusie tot een machtspositie dan wel het versterken van een machtspositie dan onthoudt de NMa haar goedkeuring eraan. Ook bij deze voorgenomen fusie dient de NMa een onderzoek te openen, op basis van een notificatie van de betrokken partijen. Het lijkt mij verstandig om de analyse van de NMa af te wachten. Bij de bepaling of een fusie leidt tot een machtspositie is er geen dichotomisch besliskader met (alleen) op voorhand vastgestelde marktaandelen als omslagpunten. De NMa maakt bij haar beoordeling van machtsposities gebruik van een aantal criteria. Uiteraard wordt gelet op het aandeel van de onderneming op de relevante markten, maar ook factoren als het aantal concurrenten en hun marktaandelen, toetredingsmogelijkheden en de dynamiek van de markt spelen een rol. Bij de afbakening van relevante markten wordt er bijvoorbeeld op gelet dat een onderneming op de ene markt een economische machtspositie kan hebben, maar op een andere markt een relatief onbeduidende rol kan spelen. Zo kan een ziekenfonds een economische machtspositie hebben op de markt voor de inkoop van huisartsenzorg in een bepaalde regio, maar tegelijkertijd op de nationale markt voor de inkoop van geneesmiddelen maar één van de velen zijn. In het inmiddels aan de TK toegezonden consultatiedocument «Richtsnoeren voor de zorg» werkt de NMa een aantal noties hieromtrent verder uit. De NMa heeft een zelfstandige taak die zij naar eigen eer en geweten invult. Daarbij kan ik opmerken dat de NMa vanzelfsprekend rekening houdt met de specifieke omstandigheden in de zorgsector, zoals zij dat doet in elke sector. lk ben daarover zeer te spreken. </antwoord>
      <antwoord nummer="3">De rol van ziekenfondsen kenmerkt zich door een zekere spanning. Enerzijds moeten zij onderling concurreren om verzekerden binnen te halen, anderzijds wordt van hen verwacht dat ze op de zorginkoopmarkt als regisseur optreden. Dit laatste kan alleen als hun marktaandeel voldoende groot is om zelfstandig en effectief te kunnen onderhandelen met aanbieders van zorg. Deze beide rollen kunnen echter goed samengaan. In iedere regio is meer dan één zorgverzekeraar actief op de markt. Als gevolg van de deregulering nemen de mogelijkheden voor onderling concurrerende verzekeraars om een regierol op te pakken verder toe. Daarnaast is het beleid gericht op het vergroten van het zorgaanbod. Daarmee nemen de keuzemogelijkheden toe voor patiënten en voor verzekeraars. Natuurlijk is het van belang om goed toezicht te houden zolang de markt nog niet optimaal functioneert. In de transitiefase bestaat daarom behoefte aan een «marktmeester» die toezicht houdt op basis van (sectorspecifieke) mededingingsregels. In zijn brief aan de Tweede Kamer van 15 april jl. heeft het kabinet de argumenten daarvoor uiteengezet. </antwoord>
      <antwoord nummer="4">Het is niet aan mij om een oordeel te vellen over de vraag of één van de drie verzekeraars een machtspositie op een markt heeft. Het hébben van een machtspositie is op zichzelf overigens nog niet bezwaarlijk, deze kan bijvoorbeeld voortvloeien uit goede prestaties. De NMa dient op grond van art. 24 van de Mededingingswet in te grijpen als misbruik wordt gemaakt van die machtspositie. </antwoord>
      <antwoord nummer="5">Zoals gesteld is het verkrijgen van een machtspositie op zichzelf niet verboden, bijvoorbeeld als de positie van een onderneming door bijzondere prestaties is gegroeid tot een machtspositie. De Mededingingswet wordt pas overtreden als een onderneming haar economische machtspositie misbruikt. Dit kan bijvoorbeeld het geval zijn als onderneming extreem hoge prijzen rekent, onredelijke leveringsvoorwaarden hanteert, bepaalde afnemers uitsluit van levering, verschillende prijzen rekent voor gelijke prestaties, concurrenten uit de markt drukt of voorkomt dat nieuwe ondernemingen toetreden door bijvoorbeeld het hanteren van extreem lage prijzen. </antwoord>
      <antwoord nummer="6">Dit kan de NMa vaststellen op basis van een onderzoek, naar aanleiding van een klacht of op basis van ambtshalve onderzoek. Zij houdt daarbij rekening met de specifieke criteria die in de antwoorden op de vragen 3 en 5 zijn genoemd. Het zorgvuldig volgen van de ontwikkelingen door de minister van VWS is bedoeld om daar waar nodig of mogelijk maatregelen voor te stellen in de sfeer van wet- en regelgeving. </antwoord>
      <antwoord nummer="7">Sectorspecifiek mededingingstoezicht kan een belangrijke bijdrage leveren aan het totstandkomen van evenwichtige marktverhoudingen tussen zorgverzekeraars en zorgaanbieders. De brief aan de Tweede Kamer van 15 april jl. met daarin de nadere uitwerking van een aantal thema’s uit de nota Vraag aan bod schenkt ruime aandacht aan de uitgangspunten, vormgeving, taken en verantwoordelijkheden van een sectorspecifieke mededingingstoezichthouder voor de zorgsector. </antwoord>
      <noten afkomstig="antwoord"/>
   </antwoorden>
</kvr>
