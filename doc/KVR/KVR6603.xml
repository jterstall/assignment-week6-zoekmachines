<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over de 2000-problematiek in de zorgsector. (Ingezonden 23 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6603
</item>
         <item attribuut="Rubriek">Gezondheidszorg (Algemeen) Wetenschap en technologie (Overig)</item>
         <item attribuut="Trefwoorden">Automatisering Gezondheidszorg</item>
         <item attribuut="Vindplaats">Kamervragen met antwoord 1997-1998, nr. 795, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1998-03-02</item>
         <item attribuut="Datum_indiening">1997-12-23</item>
         <item attribuut="Document-id">KVR6603</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1627" allpagenumbers="1627 1628" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6603" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="795" onderwerp="" indiendatum="1997-12-23">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Pilot schetst crisisbeeld van 2000-problematiek in zorgsector»? <voetnoot nummer="1"/>
      </vraag>
      <vraag nummer="2">Onderschrijft u de mening van Bakkenist Management Consultants, dat de millenniumkosten voor de zorgsector kunnen oplopen tot zeker f 850 miljoen? </vraag>
      <vraag nummer="3">Onderschrijft u de uitspraak van hetzelfde bureau, dat een crisis niet denkbeeldig is wanneer het aan de zorgorganisaties zelf wordt overgelaten om het probleem op te lossen? </vraag>
      <vraag nummer="4">Bent u bereid tot de door Bakkenist geadviseerde hulp in de vorm van gerichte technische en organisatorische expertise, omdat anders de «deadline» voor veel instellingen niet haalbaar is? Op welke termijn, en tot welk bedrag? </vraag>
      <vraag nummer="5">Maken (volgens rapportages van P. A. Consultancy) 2400 instellingen in de Nederlandse zorgsector – waarbij vijftig ziekenhuizen – gebruik van het Ziekenhuis Informatiesysteem (ZIS) van Hiscom? Is het waar dat deze leverancier 40% van deze markt in handen heeft, maar nog geen gedetailleerd inzicht heeft in de technische aanpak en planning? </vraag>
      <vraag nummer="6" voetnoot="2">Behoort het ZIS tot de risicosectoren, waarover u spreekt in uw antwoorden d.d. 24 november jl. op mijn schriftelijke vragen terzake? <voetnoot nummer="2"/>Zo ja, welke maatregelen staan u, c.q. het Zorgplatform t.b.v. het millenniumprobleem voor ogen om de ongetwijfeld grote financiële problemen in die risicosector op te lossen, en op welke termijn? </vraag>
      <vraag nummer="7" voetnoot="3">Wat is uw mening over de opmerking, gemaakt tijdens de Algemene Politieke Beschouwingen in september jl.: «Als een ziekenhuis zich niet heeft voorbereid op de eeuwwisseling, zal bijvoorbeeld een infuus bij een patiënt stoppen. Dan zal de minister van Volksgezondheid rechtstreeks daarvoor verantwoordelijk zijn, juridisch en financieel»? <voetnoot nummer="3"/>Wordt deze verantwoordelijkheid nu al zichtbaar voor uw ministerie? </vraag>
      <vraag nummer="8">Bent u bereid op korte termijn het rapport inzake de millenniumpilot in het St. Antoniusziekenhuis van P.A. Consulting Group en Bakkenist Management Consultants aan de Kamer beschikbaar te stellen? </vraag>
      <noten afkomstig="vraag">
         <noot nummer="1" datum="1997-12-18" bron="Het Financieel Dagblad">Het Financieel Dagblad, 18 december 1997</noot>
         <noot nummer="2" documenttype="Kamervragen" documentnummer="322" documentjaargang="1997-1998">Aanhangsel Handelingen, nr. 322, vergaderjaar 1997–1998.</noot>
         <noot nummer="3">Handelingen, vergaderjaar 1997–1998, pagina 2-’97</noot>
      </noten>
   </vragen>
   <antwoorden aantal="1">
      <antwoord nummer="3">Een dergelijke stelling is in de rapporten niet terug te vinden. Bij navraag is gebleken dat Bakkenist deze uitspraak ook niet in ander verband heeft gedaan. Wel stelt Bakkenist, dat «veel te verdienen valt bij het snel oppakken van het probleem», en een goede facilitering van instellingen en andere aanbieders van zorg. Bakkenist stelt, dat iedere organisatie in de zorgsector zelf in eerste instantie verantwoordelijk is voor het oplossen van de eigen millenniumproblematiek. Bakkenist stelt verder dat elke situatie specifiek is waardoor er geen «standaard» oplossing kan worden nagestreefd. Wel is een centrale regie van de oplossing aangewezen en zeker voor ziekenhuizen ook kritisch, met name inzake voorlichting, training en gegevensverzameling. Dit antwoord is in overleg met Bakkenist opgesteld. In het rapport van 28 november 1997 blijkt echter bij nadere lezing de volgende passage opgenomen te zijn: «Wanneer het aan zorgorganisaties zelf wordt overgelaten om het Millenniumprobleem op te lossen is een crisis niet denkbeeldig. Zonder hulp in de vorm van gerichte technische en organisatorische expertise zal de deadline voor veel instellingen niet haalbaar zijn. De continuïteit van de zorg komt dan in gevaar.» In zijn context bezien had die passage dus betrekking op individuele instellingen, terwijl de vraagstelling van de heer Verkerk meer algemeen geformuleerd was. Indien echter met deze vraag gedoeld werd op de mogelijkheid dat een onvoldoende aanpak binnen een instelling een crisis kan veroorzaken, dan beantwoord ik deze bevestigend. Ik deel dus ook de zorgen, dat een onvoldoende aanpak grote problemen kan veroorzaken, en heb dat ook in mijn eerdere antwoorden benadrukt. Juist daarom is veel energie gericht op het mobiliseren van de zorgsectoren. In dat verband deel ik, in aanvulling op mijn eerdere antwoorden, mede, dat het Millennium Platform Zorg (MPZ) op 30 januari jl. als rechtspersoon in het leven is geroepen, op 2 februari een formeel subsidieverzoek heeft ingediend en voor de activiteiten gedurende het eerste kwartaal op 5 februari van mij een subsidietoezegging ter grootte van 1,3 mln heeft gekregen. Op 4 februari is op initiatief van het MPZ aan het millennium een gezamenlijke ledenvergadering van de Nederlandse Vereniging van Ziekenhuizen en de Orde van medisch specialisten gewijd. Inmiddels worden door het MPZ onder meer projectleiders voor ziekenhuizen geschoold, zijn informatiefolders ontworpen en verspreid, en zijn een helpdesk en Internetsite ingericht. Tevens is het monitoring van de stand van zaken bij de instellingen. Daarover word ik in maart door het MPZ geïnformeerd. Ik heb daarnaast op 16 februari, ten vervolge op mijn eerdere brieven van 21 november, de koepelorganisaties van risicosectoren geïnformeerd over de rol en activiteiten van het MPZ en verzocht om hun leden maximale medewerking aan deze activiteiten te laten verlenen. Tevens heb ik deze koepelorganisaties nader geïnformeerd over de rol van de Inspectie gezondheidszorg. Deze zal erop toezien dat instellingen en zorgverleners vanuit hun verantwoordelijkheid voor de kwaliteit van zorg en continuïteit van de dienstverlening voldoende aandacht besteden aan het millenniumvraagstuk. De Inspectie zal zich hierbij concentreren op de risicosectoren, waar bij disfunctioneren gevaar dreigt voor de gezondheid of de veiligheid van de patiënten en cliënten. De medewerking aan de rapportages en de planning van het MPZ zal bij de reguliere (algemene) inspectie in ieder geval een element van toezicht zijn. Daarnaast zal de Inspectie ook zelf steekproefsgewijs onderzoeken/audits uitvoeren naar de mate waarin instellingen daadwerkelijk de Millenniumproblematiek hebben aangepakt. De Inspectie zal haar plan van aanpak nader bespreken in het reguliere overleg met de betrokken koepels. Tevens zal de Inspectie bij haar werkzaamheden streven naar een optimale samenwerking met het MPZ. </antwoord>
      <noten afkomstig="antwoord"/>
   </antwoorden>
</kvr>
