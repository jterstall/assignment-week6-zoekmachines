<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de uitlevering van een Amerikaanse militair aan de Verenigde Staten. (Ingezonden 16 februari 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27736
</item>
         <item attribuut="Inhoud">Vragen naar aanleiding van een uitzending van het tv-programma Nova van 14 februari 2007 over een Amerikaanse militair die in Nederland wordt verdacht van verkrachting en naar de VS zou zijn uitgeleverd. Vragensteller verzoekt deze uitlevering ongedaan te maken aangezien het gaat om een in Nederland gepleegd misdrijf tegen een Nederlands onderdaan. Uitlevering betekent tevens dat het slachtoffer nu ook nog eens in de VS als getuige ondervraagd moet worden over deze, voor haar toch al traumatische, ervaring.</item>
         <item attribuut="Rubriek">Strafrecht en strafprocesrecht (Overdracht tenuitvoerlegging strafvonnissen)</item>
         <item attribuut="Trefwoorden">Uitleveringen Verenigde Staten</item>
         <item attribuut="Vindplaats">Kamervragen met antwoord 2006-2007, nr. 1183, Tweede Kamer</item>
         <item attribuut="Vraagnr_bij_indiening">2060707820</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-04-04</item>
         <item attribuut="Datum_indiening">2007-02-16</item>
         <item attribuut="Document-id">KVR27736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2509" allpagenumbers="2509 2510" vetnummer="2060707820" code="0607tkkvr1183" lopendefooter="Tweede Kamer, vergaderjaar 2006–2007, Aanhangsel" filenaam="KVR27736" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1183" onderwerp="" indiendatum="2007-02-16">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="4 april 2007), zie ook Aanhangsel Handelingen nr. 936, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht over de uitlevering aan de Verenigde Staten van Amerika (VS) van een Amerikaanse militair die in Nederland wordt verdacht van het verkrachten van een Nederlandse vrouw? <voetnoot nummer="1"/>
      </vraag>
      <vraag nummer="2">Welke redenen hebben ten grondslag gelegen aan uw beslissing deze militair uit te leveren aan de Amerikaanse autoriteiten? </vraag>
      <vraag nummer="3">Was het niet beter geweest deze militair in Nederland te doen berechten, nu het strafbare feit in Nederland is gepleegd jegens een Nederlandse vrouw en dus de Nederlandse rechtsorde door dit feit is geschokt? Geldt dit niet te meer, nu de Nederlandse regering op grond van het NAVO-verdrag had kunnen weigeren deze militair uit te leveren aan de Amerikaanse autoriteiten? </vraag>
      <vraag nummer="4">Wat is uw reactie op de gevolgen die de uitlevering aan de Amerikaanse autoriteiten voor het slachtoffer heeft, te weten dat zij in de VS als getuige moet verschijnen met het vooruitzicht dat daar ondervragingen intimiderend en heftig kunnen zijn? Acht u het in het bijzonder verantwoord dat iemand die door de verkrachting reeds zwaar is beschadigd ook nog eens wordt blootgesteld aan een dergelijke behandeling in de VS? </vraag>
      <vraag nummer="5">Bent u bereid stappen te ondernemen om de betreffende uitlevering ongedaan te maken, zodat berechting in Nederland alsnog kan plaatsvinden? Zo ja, welke? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-02-14" bron="Nova">Nova, 14 februari 2007</noot>
      </noten>
   </vragen>
   <antwoorden aantal="4">
      <antwoord nummer="1">Van het bericht heb ik kennisgenomen. De betrokken Amerikaanse militair is overigens niet uitgeleverd aan Amerika, maar op basis van het Navo-Status verdrag aan de bevoegde autoriteiten van de VS overgedragen. </antwoord>
      <antwoord nummer="2 en 3">Op basis van voornoemd NAVO-Statusverdrag heb ik afstand gedaan van het voorrangsrecht om rechtsmacht uit te oefenen. Nederland en de VS hanteren (op grond van de notawisseling van 13 augustus 1954, Trb. 1954, 120) het volgende uitgangspunt bij het NAVO-Statusverdrag. Als een buitenlandse militair buiten de uitoefening van zijn dienst een niet-militair delict pleegt, doet Nederland in beginsel afstand van het voorrangsrecht om rechtsmacht uit te oefenen. Vereist is wel dat de autoriteiten van het land waaruit de militair afkomstig is, daarom verzoeken en zich geen zwaarwegende Nederlandse belangen tegen het doen van afstand verzetten. Ook in het onderhavige geval heb ik overeenkomstig het advies van de officier van Justitie te Arnhem afstand gedaan van het voorrangsrecht om rechtsmacht uit te oefenen. De Amerikaanse rechtspleging voorziet in voldoende mate in waarborgen voor het slachtoffer. Vervolgens is de Nederlandse vervolging gestaakt en de betrokken militair overgedragen aan de Amerikaanse autoriteiten. </antwoord>
      <antwoord nummer="4">Inderdaad kan het voor het slachtoffer belastend zijn om haar rol als slachtoffer/getuige te moeten vervullen in een onbekende omgeving. Daarom zal zij ter plaatse worden voorzien van de nodige begeleiding. Mijn ambtgenoot van het ministerie van Buitenlandse Zaken heeft toegezegd dat desgewenst vanuit de Nederlandse ambassade te Washington ondersteuning zal worden geboden aan het slachtoffer bij de Amerikaanse rechtsgang. Dit is aan de advocaat van het slachtoffer medegedeeld. </antwoord>
      <antwoord nummer="5">Nee. Nederland heeft afstand gedaan van rechtsmacht en heeft, na de overdracht van de verdachte aan de VS, de vervolging beëindigd. Zie overigens het antwoord op vraag 2 en 3. </antwoord>
      <noten afkomstig="antwoord"/>
   </antwoorden>
</kvr>
