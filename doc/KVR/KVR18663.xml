<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Buitenlandse Zaken over de mogelijke beslissing van het Israëlische veiligheidskabinet president Arafat te verwijderen. (Ingezonden 16 september 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18663
</item>
         <item attribuut="Inhoud">Vragen naar aanleiding van het besluit van de Israëlische regering om de Palestijnse president Arafat te 'verwijderen', en de mogelijke politieke gevolgen daarvan.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Israël Palestijnen</item>
         <item attribuut="Vindplaats">Kamervragen met antwoord 2003-2004, nr. 122, Tweede Kamer</item>
         <item attribuut="Vraagnr_bij_indiening">2030400040</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-10-07</item>
         <item attribuut="Datum_indiening">2003-09-16</item>
         <item attribuut="Document-id">KVR18663</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="265" allpagenumbers="265 266" vetnummer="2030400040" code="0304tkkvr122" lopendefooter="Tweede Kamer, vergaderjaar 2003–2004, Aanhangsel" filenaam="KVR18663" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="122" onderwerp="" indiendatum="2003-09-16">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-10-7">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Deelt u de mening dat uitvoering van het besluit van de Israëlische regering van 11 september 2003 om president Arafat «te verwijderen» buitengewoon ernstige politieke gevolgen in het Midden-Oosten kan veroorzaken? Indien neen, waarom niet? </vraag>
      <vraag nummer="2">Welke stappen zult u ondernemen om de Israëlische regering van dit voornemen af te houden? Kunt u dit toelichten? </vraag>
      <vraag nummer="3">Wat onderneemt u bij de Amerikaanse regering om haar te manen de Israëlische regering te bewegen te stoppen met de liquidatiepolitiek ten aanzien van Palestijnse leiders? Kunt u dit toelichten? </vraag>
      <vraag nummer="4">Overweegt u om de positie van president Arafat in het conflict met de Israëlische regering te versterken? Zo ja, met welke maatregelen? Indien neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ik ben van mening dat president Arafat een hinderpaal vormt voor het vredesproces, zoals vormgegeven in de routekaart. Tegelijkertijd is het echter een politieke realiteit dat zijn actieve betrokkenheid nodig is om tot een oplossing te komen. In de ogen van de Nederlandse regering kan uitvoering van het Israëlische principebesluit om president Arafat te verwijderen dan ook inderdaad zeer negatieve effecten hebben op de kansen op een oplossing van het Israëlisch-Palestijnse conflict alsmede op de situatie in de bredere regio. Een dergelijke actie zou in de ogen van de Nederlandse regering dan ook onverantwoord zijn. </antwoord>
      <antwoord nummer="2">Het Italiaanse voorzitterschap van de Europese Unie heeft op 12 september jl. in een verklaring diepe bezorgdheid over het principe-besluit van de Israëlische regering uitgesproken. De Nederlandse regering deelt deze zorg, die ik dan ook in een telefoongesprek met mijn Israëlische collega Shalom heb overgebracht. Voorts heeft Nederland in de Algemene Vergadering van de Verenigde Naties – samen met de overige EU-landen – een resolutie gesteund die van de Israëlische regering eist dat afgezien wordt van uitzetting van Arafat. Daarnaast bevat de resolutie, op verzoek van o.a. het Verenigd Koninkrijk en Nederland, een veroordeling van de zelfmoordaanslagen en een oproep aan de Palestijnse Autoriteit om maatregelen te nemen tegen geweld en terreur. Nederland zal verder in bilaterale contacten met Israël blijven benadrukken dat «verwijdering» van Arafat niet de weg uit de huidige situatie is. </antwoord>
      <antwoord nummer="3">De Nederlandse regering meent dat de Israëlische regering de plicht heeft haar burgers tegen terreur te beschermen. Het Israëlische beleid van buitengerechtelijke dodingen is echter in de ogen van de regering niet het juiste antwoord. Tevens vormt dit beleid een obstakel in het vredesproces. De EU heeft Israël dan ook opgeroepen dit beleid te beëindigen. In de in het antwoord op vraag 2 al genoemde – door Nederland gesteunde – resolutie van de Algemene Vergadering van de Verenigde Naties wordt eveneens gesteld dat de buitengerechtelijke dodingen gestopt moeten worden. Actieve Amerikaanse betrokkenheid is een noodzakelijke voorwaarde voor voortgang in het vredesproces. Daarom zijn er geregeld bilaterale contacten met de Verenigde Staten over het Israëlisch-Palestijnse conflict. In dit verband vraagt de Nederlandse regering aandacht voor diverse zaken die in haar ogen een belemmering vormen voor de voortgang in het vredesproces. Daartoe behoort naast de noodzaak van het stoppen van terreur van Palestijnse zijde ook het Israëlische beleid van buitengerechtelijke dodingen. </antwoord>
      <antwoord nummer="4">Nee. Yasser Arafat dient in zijn hoedanigheid van gekozen president van het Palestijnse volk onmiskenbaar een rol te spelen in het vredesproces. Het is echter niet aan de Nederlandse regering, voorzover die daar al toe in staat zou zijn, activiteiten te ontplooien die er op gericht zijn de positie te versterken van bepaalde personen. Wel blijft de Nederlandse regering zich er voor inzetten alle betrokken partijen te bewegen om via het politieke proces een uitweg uit de crisis te vinden. </antwoord>
      <noten afkomstig="antwoord"/>
   </antwoorden>
</kvr>
