<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Meyer (Groep Nijpels) over extra belastingaftrek voor ouderen. (Ingezonden 1 april 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7473
</item>
         <item attribuut="Inhoud">Vragen over de inkomenspositie van 65-plussers in verpleeghuizen en verzorgingshuizen, met name over extra belastingaftrek en vrijstelling van de omroepbijdrage.</item>
         <item attribuut="Rubriek">Gezondheidszorg (Zorginstellingen) Inkomen en rechtspositie (Inkomens) Welzijn (Ouderen)</item>
         <item attribuut="Trefwoorden">Eigen bijdrage Omroepbijdragen Ouderen Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 1997-1998, nr. 1511, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="Groep Nijpels">Meyer</persoon>
         </item>
         <item attribuut="Datum_reaktie">1998-07-13</item>
         <item attribuut="Datum_indiening">1998-04-01</item>
         <item attribuut="Document-id">KVR7473</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3101" allpagenumbers="3101 3102" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7473" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1511" onderwerp="" indiendatum="1998-04-1">
         <vrager partij="Groep Nijpels" oorsprong="parlement">Meyer</vrager>
         <vraagt-aan/>
      </vraagdata>
      <antwoorddata antwoorddatum="13 juli 1998), zie ook Aanhangsel Handelingen nr. 1132, vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Zouden alle 65-plussers in het kader van de nota Armoedebestrijding van het ministerie van Sociale Zaken en Werkgelegenheid moeten profiteren van de extra belastingaftrek voor ouderen? Zo neen, waarom niet? </vraag>
      <vraag nummer="2">Waarom komen 65-plussers in verpleegunits binnen verzorgingshuizen en 65-plussers in verpleeghuizen, net zoals 65-plussers in het verzorgingshuis, niet in aanmerking voor vrijstelling van de omroepbijdrage? Geldt voor hen niet evenzeer dat het fiscaal voordeel door toepassing van het Bijdragebesluit Zorg leidt tot een hoger netto inkomen én dus een hogere bijdrage, waardoor zij zouden kunnen profiteren van het fiscaal voordeel? </vraag>
      <vraag nummer="3" voetnoot="1">Is het niet juist <voetnoot nummer="1"/>om mensen van 65 jaar en ouder in verpleegunits en verpleeghuizen voor wat betreft de vrijstelling voor het betalen van de omroepbijdrage gelijk te behandelen als bewoners van 65 jaar en ouder in verzorgingshuizen? </vraag>
      <vraag nummer="4">Bent u bereid de vrijstelling omroepbijdrage voor 65-plussers in verpleegunits en verpleeghuizen alsnog op korte termijn te realiseren? </vraag>
      <noten afkomstig="vraag">
         <noot nummer="1">Als rechtvaardigingsgrond voor het niet toekennen van vrijstelling van de omroepbijdrage aan ouderen die jonger zijn dan 65 en woonachtig zijn in AWBZ-instellingen voert de regering aan dat dit rechtstreeks voortvloeit uit de nota Armoedebestrijding. Zie Aanhangsel van de Handelingen nr. 1058 vergaderjaar 1996–1997, antwoorden op de vragen van de leden Van Zuijlen en Vliegenthart</noot>
      </noten>
   </vragen>
   <antwoorden aantal="3">
      <antwoord nummer="1">Ter ondersteuning van de inkomenspositie van ouderen met geen of een beperkt aanvullend pensioen is in 1995 de ouderenaftrek ingevoerd. De in het kader van de armoedebestrijding getroffen maatregelen van de aanvullende ouderenaftrek voor alleenstaanden per 1 januari 1997 en de verhoging van zowel de algemene als de aanvullende ouderenaftrek per 1 oktober 1997 gelden in principe voor alle ouderen in de eerste belastingschijf. </antwoord>
      <antwoord nummer="2 en 3">Voor bewoners van verzorgings- en verpleeghuizen zou het fiscale voordeel van de aanvullende ouderenaftrek per 1 januari 1997 en de verhoging van de algemene en de aanvullende ouderenaftrek per 1 oktober 1997 slechts van tijdelijke aard zijn, omdat ze, met vertraging van anderhalf jaar, leiden tot hogere eigen bijdragen. Om te bewerkstelligen dat bewoners van verzorgingshuizen (die bijna allemaal 65-plus zijn) ook structureel van de aanvullende ouderenaftrek per 1 januari 1997 zouden profiteren, is er destijds voor gekozen om hen vanaf 1 juli 1997 vrij te stellen van betaling van kijk- en luistergeld. Voor bewoners van verpleeghuizen die ouder dan 65 jaar zijn, bleek het doorgeven van het voordeel van de aanvullende ouderenaftrek per januari 1997 via vrijstelling van betaling van kijk- en luistergeld echter erg moeilijk realiseerbaar, omdat in deze huizen ook veel bewoners wonen die jonger dan 65 jaar zijn. Derhalve heb ik om het voordeel van de verhoging van de fiscale aftrekken vanaf de tweede helft van 1997 ook structureel ten goede te laten komen aan mensen in verpleeghuizen en verpleegunits, besloten een maatregel te treffen die bij de hoge inkomensafhankelijke eigen bijdrage niet alleen van toepassing is op 65-plussers in verzorgingshuizen, maar ook op de 65-plussers in AWBZ-instellingen. Per 1 juli 1998 zijn daarvoor met terugwerkende kracht vanaf 1 juli 1997 de vrijlatingsbedragen in de Bijdrageregeling zorg aangepast. Dit betekent dat ook de 65-plussers in verpleegunits, verpleeghuizen en andere AWBZ-instellingen profiteren van verhogingen van de ouderenaftrekken vanaf de tweede helft van 1997. </antwoord>
      <antwoord nummer="4">Principieel is aan de orde of deze «mediafaciliteit» inmiddels voor bewoners van AWBZ-instellingen een zodanige vanzelfsprekendheid is geworden – als verbinding met de samenleving – dat deze niet door de bewoners zelf zou behoeven te worden opgebracht, maar onderdeel van het pakket/de verstrekking dient te zijn. Op 17 maart jl. heb ik de Ziekenfondsraad verzocht te onderzoeken wat het beleid is van de AWBZ-instellingen ten aanzien van de kosten die aan de bewoners in rekening worden gebracht en die eigenlijk tot de verstrekking behoren. Thans heb ik de Ziekenfondsraad verzocht de mediafaciliteit in dit onderzoek mee te nemen. Aan de hand van de onderzoeksresultaten zullen de mogelijkheden voor vrijstelling van betaling van omroepbijdrage voor alle bewoners in verpleegunits en verpleeghuizen bekeken worden. </antwoord>
      <noten afkomstig="antwoord"/>
   </antwoorden>
</kvr>
