<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wagenaar, Schoenmakers en De Cloe (allen PvdA) aan de staatssecretaris van Binnenlandse Zaken en Koninkrijksrelaties over het ongeval bij het Belgische bedrijf Kronos. (Ingezonden 31 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12748
</item>
         <item attribuut="Inhoud">Vragen over Nederlandse initiatieven om in overleg met België en Duitsland te komen tot een adequate procedure voor alarmering bij grensoverschrijdende incidenten, naar aanleiding van het ongeval bij het Belgische bedrijf Kronos. Deze vragen dienen ter aanvulling op eerdere vragen van het Tweede-Kamerlid Van Dijke, Aanhangsel van de Handelingen II, 2000-2001, 364.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Rampenpreventie en -bestrijding) Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Gevaarlijke afvalstoffen Grensregio's Ongevallen Rampenbestrijding</item>
         <item attribuut="Vindplaats">Kamervragen met antwoord 2000-2001, nr. 365, Tweede Kamer</item>
         <item attribuut="Vraagnr_bij_indiening">2000101790</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Wagenaar</persoon>
            <persoon partij="PvdA">Schoenmakers</persoon>
            <persoon partij="PvdA">De Cloe</persoon>
         </item>
         <item attribuut="Datum_reaktie">2000-12-08</item>
         <item attribuut="Datum_indiening">2000-10-31</item>
         <item attribuut="Document-id">KVR12748</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="755" allpagenumbers="755 756" vetnummer="2000101790" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12748" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="365" onderwerp="" indiendatum="2000-10-31">
         <vrager partij="PvdA" oorsprong="parlement">Wagenaar</vrager>
         <vrager partij="PvdA" oorsprong="parlement">Schoenmakers</vrager>
         <vrager partij="PvdA" oorsprong="parlement">De Cloe</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="8 december 2000), zie ook Aanhangsel Handelingen nr. 283, vergaderjaar 2000–2001">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Waarom is er geen adequate procedure voor alarmering bij grensoverschrijdende incidenten? </vraag>
      <vraag nummer="2">Bent u van plan om op korte termijn afspraken te maken met uw Belgische en Duitse collega’s over een procedure voor grensoverschrijdende alarmering? </vraag>
      <vraag nummer="3">Acht u het niet wenselijk dat er grensoverschrijdende rampenoefeningen plaatsvinden, zowel op bestuurlijk als operationeel niveau, om incidenten als deze te voorkomen? </vraag>
      <vraag nummer="4">In hoeverre zou een versnelde uitrol van het communicatiesysteem C2000 kunnen bijdragen aan het voorkomen van dergelijke incidenten? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Dijke, ingezonden 25 oktober jl. </toelichting>
   <antwoorden aantal="4">
      <antwoord nummer="1">Er zijn tussen de Nederlandse en Belgische overheden verschillende afspraken gemaakt over wederzijdse informatieverstrekking. Waar nodig werden en worden door de provincies initiatieven genomen om de toepassing in de praktijk te verbeteren. Artikel 13 van de Nederlands-Duitse overeenkomst inzake wederzijdse bijstandverlening bij het bestrijden van rampen, zware ongevallen daaronder begrepen, bepaalt dat de Minister van Binnenlandse Zaken van de betrokken deelstaat en de commissaris van de Koningin in de betrokken provincie gegevens uitwisselen over de schadegevallen die een weerslag kunnen hebben op het grondgebied van de andere partij. Voorts is door de provincie Limburg een regeling getroffen met de Bezirksregierung. Er zijn tot nu toe door de centrale en decentrale overheden (Duitse en Nederlandse) geen formele procedures voor alarmering opgesteld. Meer in het algemeen is informatieverschaffing vanuit Nederland verplicht gesteld in het Besluit informatie inzake rampen en zware ongevallen. In artikel 14 van dat besluit is bepaald dat indien de bevolking of het milieu van een andere staat wordt getroffen of dreigt te worden getroffen door een ramp of zwaar ongeval, de burgemeester van de betrokken gemeente de informatie die hij aan de eigen bevolking geeft, ook aan de Minister van Binnenlandse Zaken en Koninkrijksrelaties geeft. Deze stuurt die informatie door naar de andere staat. </antwoord>
      <antwoord nummer="2">Willen de procedures beantwoorden aan de doelstelling dat de direct betrokken autoriteiten elkaar zo snel mogelijk informeren, dan is het wenselijk dat deze bestuurders onderling afspraken maken of betrokken worden bij de totstandkoming van afspraken op hoger niveau. Verinnerlijking van afspraken van operationele diensten is daarbij nodig en de afgesproken procedures moeten regelmatig worden beoefend. Daarom hecht ik er veel waarde aan dat de decentrale overheden zelf initiatieven ontplooien. Onlangs heb ik met de Minister van Binnenlandse Zaken van Noordrijn-Westfalen afgesproken onder meer op het terrein van de rampen- en ongevallenbestrijding een nauwere samenwerking tussen Nederland en Noordrijn-Westfalen, ook tussen de decentrale overheden, te zullen bevorderen. In de ambtelijke fora voor de Nederlands-Belgische en de Nederlands-Duitse samenwerking op het terrein van de ongevals- en rampenbestrijding zal de grensoverschrijdende informatieverstrekking door Nederland aan de orde worden gesteld. Tevens zal ik in overleg treden met de betrokken bewindslieden van België respectievelijk van Noordrijn-Westfalen en Nedersaksen. </antwoord>
      <antwoord nummer="3">Ja. Daarom heb ik in het kader van de incidentele bijdrageregeling versterking rampenbestrijding 2000 voor de jaren 2000 en 2001 middelen voor projecten op het gebied van de grensoverschrijdende samenwerking bij ongevallen en rampen beschikbaar gesteld. Een van de aspecten die ik wil stimuleren is het grensoverschrijdend oefenen op zowel bestuurlijk als operationeel niveau. Zo hebben in Zeeland de regionale brandweer en de GHOR-organisatie een bijdrage gekregen voor samenwerking met de Belgische partners, onder meer voor het houden van grensoverschrijdende oefeningen en voor de wederzijdse alarmering. Overigens oefenen de brandweren van Sas van Gent, Assenede en Zelzate al veel samen. In de eerste helft van volgend jaar wordt in de regio Aken–Heerlen een grensoverschrijdende stafoefening gehouden. </antwoord>
      <antwoord nummer="4">C2000 zal in de naaste toekomst leiden tot een aanzienlijke verbetering van de grensoverschrijdende samenwerking tussen OOV-diensten en daarmee uiteindelijk ook bijdragen tot verbetering van grensoverschrijdende informatievoorziening tussen besturen. C2000 is primair een technisch hulpmiddel ter ondersteuning van de operationele bedrijfsprocessen van OOV-diensten. Omdat C2000 is gebaseerd op de open Europese Tetra standaard zal in de toekomst grensoverschrijdende samenwerking met dit systeem mogelijk zijn. De grensoverschrijdende mogelijkheden van C2000 zullen wel in eerste instantie in de in Schengen afgesproken drie-landenproef Aken–Luik–Maastricht onderzocht worden. De uitvoering van deze proef is in verband met de situatie in zowel Duitsland als België op zijn vroegst in 2003 mogelijk. België heeft namelijk aangegeven voorlopig alle prioriteit te geven aan de landelijke uitrol alvorens men de grensoverschrijdende communicatie wil regelen. Het Belgische uitrolschema verschilt niet veel van het Nederlandse. Een versnelde uitrol van C2000 in Nederland heeft daarom ook geen zin. </antwoord>
      <noten afkomstig="antwoord"/>
   </antwoorden>
</kvr>
