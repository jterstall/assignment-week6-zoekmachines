<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Buijs (beiden CDA) aan de ministers van Sociale Zaken en Werkgelegenheid en van Volksgezondheid, Welzijn en Sport over de erkenning van diploma's van allochtone medici. (Ingezonden 25 juni 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15939
</item>
         <item attribuut="Inhoud">Artsen en andere medici, die over een verblijfsvergunning beschikken, hebben grote moeite om hun diploma gewaardeerd en erkend te krijgen.</item>
         <item attribuut="Rubriek">Arbeid (Werknemers) Gezondheidszorg (Medische beroepen) Welzijn (Minderheden)</item>
         <item attribuut="Trefwoorden">Artsen Buitenlandse werknemers Minderheden</item>
         <item attribuut="Vindplaats">Kamervragen met antwoord 2001-2002, nr. 1383, Tweede Kamer</item>
         <item attribuut="Vraagnr_bij_indiening">2010211870</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2002-07-10</item>
         <item attribuut="Datum_indiening">2002-06-25</item>
         <item attribuut="Document-id">KVR15939</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2927" allpagenumbers="2927 2928" vetnummer="2010211870" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15939" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1383" onderwerp="" indiendatum="2002-06-25">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Buijs</vrager>
         <vraagt-aan>de ministers van Sociale Zaken en Werkgelegenheid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-07-10">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van de uitzending van het actualiteitenprogramma «2 Vandaag» van 20 juni 2002 inzake het niet willen erkennen van elders behaalde diploma’s en het onthouden van de kans om in de praktijk te tonen over welke ervaring en deskundigheid men beschikt? </vraag>
      <vraag nummer="2">Is het u bekend dat het hier om ongeveer 500 nieuwkomers per jaar gaat, paradoxaal genoeg in een sector die al jaren wordt geplaagd door wachtlijsten en gebrek aan medici? </vraag>
      <vraag nummer="3">Deelt u de mening dat het ontoelaatbaar is dat zorgvuldigheid in de beoordeling van kunde en ervaring op deze wijze vastlopen in stroperigheid en bureaucratie? </vraag>
      <vraag nummer="4">Welke concrete stappen hebt u reeds genomen of zult u nemen om er voor te zorgen dat artsen en andere medici, die over een verblijfsvergunning beschikken, de kans krijgen om hun diploma gewaardeerd en erkend te krijgen alsmede de kans om aanvullende opleiding in theorie en praktijk te doen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In de uitzending van «2 Vandaag» wordt gesproken over een aantal van 150 medici dat zich jaarlijks in Nederland zou melden, deels als vluchteling en deels om andere redenen. Naar mijn informatie ontbreekt het aan exacte gegevens over het aantal nieuwkomers, waaronder vluchtelingen, met een medische opleiding dat in Nederland verblijft. Wel is het mij bekend dat in het jaar 2000 een aantal van 257, en in 2001 254, aanvragen voor een verklaring van vakbekwaamheid door artsen, met een diploma van buiten de Europese Economische Ruimte (EER), is afgehandeld door het Ministerie van Volksgezondheid, Welzijn en Sport (VWS). Van deze aanvragen zijn er respectievelijk 141 en 142 als (nagenoeg) gelijkwaardig gewaardeerd, waardoor deze verzoekers de gelegenheid kregen zich (geclausuleerd) in het BIG-register voor artsen in te laten schrijven. Momenteel wordt de laatste hand gelegd aan een onderzoek naar de arbeidsmarktpositie van vluchtelingen, op basis van het besluit van het kabinet van juni 2000 om de kennis over vluchtelingen te verdiepen. (Uit: Plan van aanpak verbetering arbeidsmarktpositie hoger opgeleide vluchtelingen van het ministerie van Sociale Zaken en Werkgelegenheid). </antwoord>
      <antwoord nummer="3">Ik deel uw mening niet dat zorgvuldigheid in de beoordeling van kunde en ervaring vastloopt in stroperigheid en bureaucratie. Zorgvuldigheid bij de beoordeling van de vakbekwaamheid van in het buitenland gediplomeerde artsen en andere beroepsgroepen is gerechtvaardigd vanuit het publieke belang van handhaving van de kwaliteit van de gezondheidszorg in Nederland en de bescherming van de consument. De Wet op de beroepen in de individuele gezondheidszorg (Wet BIG) geeft daarbij aan dat iedere arts aan de in Nederland gestelde opleidingseisen dient te voldoen voor registratie in het BIG-register. Dit geldt zowel voor in Nederland opgeleide artsen als in het buitenland gediplomeerde artsen. Echter, voor de arts van buiten de EER die in Nederland aan de slag wil komt meer kijken dan de beoordeling van de vakbekwaamheid als arts, namelijk het kennismaken met de Nederlandse gezondheidszorg, het verkrijgen van een verblijfsvergunning en tewerkstellingsvergunning, de beheersing van de Nederlandse taal – in het kader van de Wet op de geneeskundige behandelingsovereenkomst (WGBO) dient een hulpverlener te kunnen communiceren met patiënten en andere hulpverleners – en eventueel het verkrijgen van een opleidingsplek aan een Nederlandse medische faculteit. In mijn antwoord op vraag 4 ga ik hier nader op in. Voor wat betreft de in de uitzending van «2 Vandaag» aangehaalde casussen van buitenlandse medici, wijs ik er op dat één van de buitenlandse artsen in het jaar 1997 van de Commissie Buitenslands Gediplomeerden Volksgezondheid (CBGV) het aanbod heeft gekregen een kennis- en vaardighedentoets af te leggen. Hiervan is door betrokkene geen gebruik gemaakt. Bij de andere buitenlandse arts zijn verschillen geconstateerd in de door hem gevolgde opleidingen en opgedane beroepservaring, op grond waarvan het deskundigheidsniveau als arts is beoordeeld als niet gelijkwaardig met dat van een Nederlandse arts. De andere twee in het buitenland gediplomeerde medici traden anoniem voor het voetlicht, om welke reden ik niet kan nagaan wat de specifieke omstandigheden van hun situatie is. </antwoord>
      <antwoord nummer="4">Zoals in mijn antwoord op vraag 3 is aangegeven bestaat nu reeds de mogelijkheid voor buitenlandse artsen en andere medici om hun diploma gewaardeerd en erkend te krijgen. Ook is er voor sommigen van hen de mogelijkheid voor aanvullende opleiding in theorie en praktijk. Ik ben mij ervan bewust dat het voor buitenlandse beroepsbeoefenaren die hier in de gezondheidszorg willen gaan werken niet eenvoudig is hun weg te vinden binnen de procedures die zijn vastgesteld voor de verklaring van vakbekwaamheid, bij- en nascholingsmogelijkheden, de verblijfsvergunning en de tewerkstellingsvergunning. Om hen daarbij een helpende hand te bieden heb ik per 1 januari 2002 het Verwijspunt Buitenslands Gediplomeerden Volksgezondheid in het leven geroepen. Dit verwijspunt helpt de weg binnen de Nederlandse regelgeving te vinden en verwijst naar de juiste instantie. Verder merk ik op dat het kabinet in zijn standpunt op het rapport «Nooit meer wachten» de aanbeveling van de MDW-werkgroep «toetredingsbelemmeringen medische beroepsbeoefenaren» heeft onderschreven voor de invoering van een «toelatingsexamen» voor beroepsbeoefenaren die hun opleiding buiten de Europese Economische Ruimte hebben genoten. Het kabinet heeft daarbij aangetekend dat dit een toets zou moeten zijn die gericht is op het onderkennen van de actuele kennis en vaardigheden van de buitenslands gediplomeerde. Als dan leemten in kennis of vaardigheden worden geconstateerd zouden individueel toegesneden onderwijsprogramma’s beschikbaar moeten komen om de verschillen te overbruggen. Momenteel wordt door de CBGV gewerkt aan het in kaart brengen van de consequenties van dit standpunt. Binnen de CBGV zijn gesprekken gestart met de beroepsgroepen van artsen, tandartsen en verpleegkundigen over de consequenties van een toelatingsexamen. Tevens is een eerste overleg geweest met de medische faculteiten. Overleg met de tandheelkundige faculteiten is in voorbereiding. De commissie streeft naar een zo groot mogelijke harmonisatie in methodiek van de verschillende beroepsgroepen met als uitgangspunten: zo veel mogelijk objectiviteit en rechtsgelijkheid. De commissie zal haar onderzoek vóór het eind van dit jaar afronden. In het volgende voorjaar zal dan al het mogelijke in gang gezet worden om de nieuwe procedure te implementeren. In dit verband wijs ik u op de relevante passage in de brief van de Minister van Onderwijs, Cultuur en Wetenschappen en mij over het «implementatieplan MDW-traject medische beroepen» (IBE/BO-2282856) die op 27 juni 2002 aan de Kamer is gestuurd. Gezien de ingewikkeldheid van de gewenste omvorming van de procedure (het ontwikkelen van effectieve toetsen, de organisatie van die toetsen en de organisatie van de bijscholing) zal het nog wel enige tijd duren voordat deze zijn beslag heeft gekregen. De Kamer zal ook over dit implementatietraject nader worden geïnformeerd. </antwoord>
      <noten afkomstig="antwoord"/>
   </antwoorden>
</kvr>
