<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Belinfante (PvdA) aan de minister voor Grote Steden- en Integratiebeleid over een monument voor de slavernij. (Ingezonden 17 april 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11663
</item>
         <item attribuut="Rubriek">Arbeid (Overig) Staats- en bestuursrecht (Grondrechten)</item>
         <item attribuut="Trefwoorden">Arbeid Mensenrechten</item>
         <item attribuut="Vindplaats">Kamervragen met antwoord 1999-2000, nr. 1251, Tweede Kamer</item>
         <item attribuut="Vraagnr_bij_indiening">2990009980</item>
         <item attribuut="Afkomstig_van">Grote Steden- en Integratiebeleid</item>
         <item attribuut="Indiener">
            <persoon partij="PvdA">Belinfante</persoon>
         </item>
         <item attribuut="Datum_reaktie">2000-05-12</item>
         <item attribuut="Datum_indiening">2000-04-17</item>
         <item attribuut="Document-id">KVR11663</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2805" allpagenumbers="2805 2806" vetnummer="2990009980" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11663" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1251" onderwerp="" indiendatum="2000-04-17">
         <vrager partij="PvdA" oorsprong="parlement">Belinfante</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2000-05-12">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat het monument voor de slavernij, waarvoor het lid Melkert (PvdA-fractie) tijdens het debat over de regeringsverklaring op 25 augustus 1998 het idee opperde, op 1 juli 2000 nog niet gereed zal zijn? <voetnoot nummer="1"/>
      </vraag>
      <vraag nummer="2">Zo ja, kunt u uiteenzetten waarom dit nog niet het geval is en op welke termijn het monument wel gereed zal zijn? </vraag>
      <vraag nummer="3">Bent u van mening dat naast een monument er ook een documentatie- en onderzoekscentrum moet komen? Zo ja, geeft dat niet ongewenste vertragingen in het tot stand komen van het monument? En moeten er niet twee gescheiden trajecten zijn, een voor het monument en een voor een dergelijk centrum, zowel financieel als organisatorisch? </vraag>
      <vraag nummer="4">Waarom is de plaats van vestiging een probleem? En waar is de oplossing van afhankelijk? </vraag>
      <vraag nummer="5">Welke maatregelen neemt u om vanaf 1 juli 2000 de afschaffing van de slavernij in Nederland nationaal te kunnen herdenken? </vraag>
      <noten afkomstig="vraag">
         <noot nummer="1" datum="2000-03-29" bron="Leidsch Dagblad">Leidsch Dagblad, 29 maart 2000</noot>
      </noten>
   </vragen>
   <antwoorden aantal="4">
      <antwoord nummer="1 en 2">Het initiatief om te komen tot een nationaal monument slavernijverleden is afkomstig van het Landelijk Platform Slavernijverleden. De regering ondersteunt dit initiatief en laat zich daarbij adviseren door het in december 1999 geïnstalleerde Comité van Aanbeveling. De totstandkoming van een dergelijk monument vereist een proces waarin op zorgvuldige wijze een keuze wordt gemaakt voor ondermeer een locatie en een ontwerp dat beantwoordt aan hoge esthetische eisen, en dat herkenbaar is zowel voor de betrokken groepen als voor Nederland als geheel. Dit aspect kan en moet niet worden overhaast. In de afgelopen periode heeft een aantal gemeenten te kennen gegeven beschikbaar te zijn voor de plaatsing van het nationaal monument. Thans ben ik in een vergaand stadium van overleg met de gemeente Amsterdam. Op korte termijn hoop ik met deze gemeente een convenant te sluiten waarbij het streven is om – uiteraard met voorbehoud van uit de Wet Ruimtelijke Ordening voortvloeiende procedures – op 1 juli 2001 een nationaal monument in Amsterdam te onthullen. </antwoord>
      <antwoord nummer="3">Met betrekking tot het nationaal monument slavernijverleden is steeds onderscheid gemaakt tussen de statische dimensie en de dynamische dimensie van het monument. Onder de statische dimensie wordt het gedenkteken verstaan. Onder de dynamische dimensie vallen de museale, educatieve, onderzoeks- en herinneringsfunctie. Naar de mogelijkheden en vormgeving van de dynamische dimensie van het monument wordt momenteel een onderzoek verricht. De totstandkoming van een dergelijk «dynamisch monument» levert geen vertraging in de totstandkoming van het statische monument (gedenkteken) op, omdat het twee gescheiden trajecten betreft, zowel financieel als organisatorisch. </antwoord>
      <antwoord nummer="4">Voor de plaats van vestiging moet eerst overeenstemming zijn met een gemeente, die het initiatief tot het oprichten van een nationaal monument slavernijverleden ondersteunt. Hiertoe ben ik in overleg met de gemeente Amsterdam. Vervolgens moet binnen die gemeente een locatie worden gevonden met inbegrip van de geldende procedures, die geschikt is voor een dergelijk monument van nationale betekenis en die voldoet aan de gestelde criteria. </antwoord>
      <antwoord nummer="5">Op initiatief van het Landelijk Platform Slavernijverleden wordt thans gezamenlijk met de ministeries van BZK en OCenW een programma georganiseerd op 1 juli 2000. Eén van de onderdelen van het programma is de opening van een website. Hiermee wordt als het ware een virtueel monument als voorloper van het monument zelf gecreëerd. Het Landelijk Platform is bovendien voornemens om rondom de viering van 1 juli nog een aantal andere activiteiten te organiseren. </antwoord>
      <noten afkomstig="antwoord"/>
   </antwoorden>
</kvr>
