<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) aan de minister van Landbouw, Natuurbeheer en Visserij over de terminator-technologie. (Ingezonden 26 augustus 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10396
</item>
         <item attribuut="Inhoud">Vragen over patenten inzake terminator-technologie in de landbouw - een term die in de samenleving vaak wordt gebruikt voor de wetenschappelijke benaming 'genetic use of restriction technologies' (GURT), een technologie die kieming van zaad kan voorkomen - en over de effecten van deze technologie op planten, insecten en voedselveiligheid, gezien de complexe genetische wijzigingen.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Consument (Voedings- en productveiligheid) Gezondheidszorg (Genetische manipulatie) Landbouw (Algemeen)</item>
         <item attribuut="Trefwoorden">Genetische manipulatie Industriële eigendom Landbouw Levensmiddelen</item>
         <item attribuut="Vindplaats">Kamervragen met antwoord 1999-2000, nr. 126, Tweede Kamer</item>
         <item attribuut="Vraagnr_bij_indiening">2989917570</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1999-10-15</item>
         <item attribuut="Datum_indiening">1999-08-26</item>
         <item attribuut="Document-id">KVR10396</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="265" allpagenumbers="265 266" vetnummer="2989917570" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10396" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="126" onderwerp="" indiendatum="1999-08-26">
         <vrager partij="RPF" oorsprong="parlement">Stellingwerf</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="15 oktober 1999), zie ook Aanhangsel Handelingen nr. 2050, vergaderjaar 1998–1999">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van de berichtgeving over de terminator technologie die de landbouw bedreigt? Heeft het bedrijf Delta Pine &amp; Land Company, onderdeel van het Monsanto-concern, samen met het Amerikaanse ministerie van Landbouw (USDA) een patent op de terminator-technologie in 78 landen in de wereld? </vraag>
      <vraag nummer="2">Is het waar dat het USDA 5% van eventuele toekomstige opbrengsten van de terminator-technologie zal ontvangen? Zo ja, hoe is deze financiële constructie tot stand gekomen? Wat is uw oordeel over een dergelijke financiële constructie tussen bedrijfsleven en overheid? </vraag>
      <vraag nummer="3" voetnoot="2">Heeft dit Amerikaanse bedrijf in Nederland reeds een patent op deze terminator-technologie ontvangen? Wat is uw standpunt ten aanzien van deze technologie en het al dan niet verlenen van patent hierop? <voetnoot nummer="2"/>
      </vraag>
      <vraag nummer="4">Wordt in Nederland ook aan de ontwikkeling van de terminator-technologie gewerkt? Zo ja, is de overheid (financieel) betrokken bij deze ontwikkelingen? </vraag>
      <vraag nummer="5" voetnoot="2">Kunnen stuifmeelkorrels van de terminatorgewassen overslaan op andere al dan niet wilde gewassen in de omgeving, met als gevolg dat de zaden van deze gewassen niet meer kiemkrachtig zijn? Zo ja, staat dit dan niet op gespannen voet met de technisch-wetenschappelijke inschatting van de COGEM dat de bruikbaarheid van deze technologie voor de inperking van de transgene gewassen een interessante gedachte is? <voetnoot nummer="2"/>
      </vraag>
      <vraag nummer="6">Bestaat voldoende inzicht in de mogelijke effecten van de terminator-technieken op schimmels, bacteriën en planten en dieren waaronder met name insecten? </vraag>
      <vraag nummer="7">Bestaat inzicht in het risico voor mens, milieu en voedselveiligheid van een onvolledig tot uitdrukking komen van de verschillende, complexe genetische wijzigingen die betrokken zijn bij deze techniek? </vraag>
      <noten afkomstig="vraag">
         <noot nummer="1" datum="1999-08-7" bron=", Telegraaf" titel="Terminator-technologie bedreigt landbouw">«Terminator-technologie bedreigt landbouw», Telegraaf, 7 augustus 1999</noot>
         <noot nummer="2" datum="1999-04-15" bron="Zie brief COGEM">Zie brief COGEM, 15 april 1999, hierin worden geen standpunten ingenomen doch slechts ontwikkelingen gesignaleerd</noot>
      </noten>
   </vragen>
   <antwoorden aantal="7">
      <antwoord nummer="1">a. Terminatortechnologie is een term die in de samenleving vaak wordt gebruikt voor de wetenschappelijke benaming «genetic use of restriction technologies» (GURT), een technologie die kieming van zaad kan voorkomen. Het bedrijf Delta and Pine Land Company heeft samen met de Agricultural Research Service (ARS) van het Ministerie van Landbouw in de Verenigde Staten een octrooi verkregen onder nr. U.S. Patent 5.723.765, onder de benaming «Control and Plant Gene Expression». </antwoord>
      <antwoord nummer="2">In de Verenigde Staten is het gebruikelijk dat, wanneer de overheid steun verleent aan projecten die technologische vernieuwingen beogen te stimuleren, een Cooperative Research and Development Agreement (CRADA) wordt gesloten. Daarbij wordt overeengekomen dat de ARS in de opbrengst participeert als uit een dergelijke samenwerking octrooien voortkomen. Een algemene voorwaarde die de Amerikaanse overheid stelt is dat de technologie beschikbaar wordt gesteld door middel van licenties. In het onderhavige geval is in 1993 een CRADA gesloten tussen ARS en Delta and Pine Land Company. </antwoord>
      <antwoord nummer="3">Delta and Pine Land Company heeft geen Nederlands octrooi op deze technologie. Wel heeft het bedrijf een Europees octrooi aangevraagd. Het Europees Octrooibureau zal moeten toetsen of aan de voorwaarden van octrooiverlening is voldaan. Indien dat het geval is, zal het octrooi verleend worden en zal dit ook in Nederland geldig zijn als octrooi. De mening van de Nederlandse overheid kan daar niet aan af- of toedoen. Wel is de Nederlandse rechter bevoegd desgevraagd te beoordelen of er sprake is van strijd met de openbare orde en de goede zeden, en of het octrooi daarom moet worden vernietigd. Het bezit van een octrooi houdt in dat de houder een ander kan beletten van zijn uitvinding gebruik te maken. Het betekent niet dat de uitvinding ook zonder meer mag worden toegepast. Voor het gebruiken van genetisch gemodificeerde zaden is ter bescherming van mens en milieu het Besluit genetisch gemodificeerde organismen (Ministerie VROM) onverkort van toepassing. Mocht het zover komen dat voor de GURT in Nederland octrooi wordt verkregen en exploitatie van de uitvinding wordt beoogd, dan zal aan de hand van voornoemd vergunningenstelsel worden beoordeeld of er ter bescherming van mens en milieu al dan niet bezwaren tegen exploitatie zijn. </antwoord>
      <antwoord nummer="4">Voorzover bekend wordt in Nederland niet aan de GURT gewerkt, in ieder geval niet binnen het Wageningen UR-verband (LUW en DLO). </antwoord>
      <antwoord nummer="5">Stuifmeelkorrels van GURT-gewassen kunnen verwante soorten bestuiven. De zaden van de hybride, die hierdoor ontstaat, zijn dan niet meer kiemkrachtig en verspreiden deze eigenschap dus niet verder in de natuur. Mede tegen deze achtergrond heeft de COGEM erop gewezen dat met toepassing van de technologie de verspreiding van bepaalde genetisch gemodificeerde organismen tegen zou kunnen worden gegaan. </antwoord>
      <antwoord nummer="6">Omdat de GURT uit verschillende componenten (genconstructen) kan worden opgebouwd, kan hierover geen algemene uitspraak worden gedaan, maar zal een oordeel afhangen van het concrete geval. </antwoord>
      <antwoord nummer="7">Waar gesproken wordt over de GURT moet worden bedacht dat in de literatuur verschillende varianten ervan zijn beschreven. Deze hebben ieder hun specifieke voor- en nadelen. Ze zullen elk afzonderlijk moeten worden beoordeeld voordat ze grootschalig mogen worden toegepast. Bij de beoordeling zal worden gekeken naar de eventuele risico’s voor mens, milieu en voedselveiligheid. Tot op heden zijn geen planten, waarbij sprake is van toepassing van de GURT, aangemeld voor een dergelijke beoordeling. Over resultaten van specifieke risicobeoordelingen van GURT-toepassingen kan derhalve niet worden bericht. Als een GURT-toepassing er juist is om de verspreiding van een genetisch gemodificeerd organisme in het milieu te voorkomen, dan zal bij de beoordeling speciaal aandacht worden besteed aan de stabiliteit van het systeem. </antwoord>
      <noten afkomstig="antwoord"/>
   </antwoorden>
</kvr>
