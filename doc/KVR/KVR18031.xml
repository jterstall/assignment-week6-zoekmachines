<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mastwijk en Rambocus (beiden CDA) aan de ministers van Landbouw, Natuurbeheer en Visserij en Sociale Zaken en Werkgelegenheid en de staatssecretaris van Volksgezondheid, Welzijn en Sport over de mogelijke gezondheidsrisico's bij gewasbescherming. (Ingezonden 9 mei 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18031
</item>
         <item attribuut="Inhoud">Vragen over het feit dat de RI-methode (RisicoIndex) geen absolute zekerheid geeft over mogelijke risico's van blootstelling aan middelen of residuen daarvan.</item>
         <item attribuut="Rubriek">Arbeid (Arbeidsbescherming) Landbouw (Bestrijdingsmiddelen)</item>
         <item attribuut="Trefwoorden">Arbeidsbescherming Bestrijdingsmiddelen</item>
         <item attribuut="Vindplaats">Kamervragen met antwoord 2002-2003, nr. 1505, Tweede Kamer</item>
         <item attribuut="Vraagnr_bij_indiening">2020311370</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Mastwijk</persoon>
            <persoon partij="CDA">Rambocus</persoon>
         </item>
         <item attribuut="Datum_reaktie">2003-06-26</item>
         <item attribuut="Datum_indiening">2003-05-09</item>
         <item attribuut="Document-id">KVR18031</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3147" allpagenumbers="3147 3148" vetnummer="2020311370" code="0203tkkvr1505" lopendefooter="Tweede Kamer, vergaderjaar 2002–2003, Aanhangsel" filenaam="KVR18031" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1505" onderwerp="" indiendatum="2003-05-9">
         <vrager partij="CDA" oorsprong="parlement">Mastwijk</vrager>
         <vrager partij="CDA" oorsprong="parlement">Rambocus</vrager>
         <vraagt-aan>de ministers van Landbouw, Natuurbeheer en Visserij en Sociale Zaken en Werkgelegenheid en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="26 juni 2003), zie ook Aanhangsel Handelingen nr. 1358, vergaderjaar 2002–2003">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder>de minister van Landbouw, Natuurbeheer en Visserij en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de briefwisseling tussen LTO Nederland en het College voor de Toelating van Bestrijdingsmiddelen (CTB) <voetnoot nummer="1"/>waarin het onderwerp «Controleproject Arbeidsinspectie» wordt behandeld? </vraag>
      <vraag nummer="2">Hoe oordeelt u over de conclusie in de brief van het CTB dat uit het werken met de RI-methode (RI=RisicoIndex) geen absolute conclusies kunnen worden getrokken en dat de resultaten van het werken met die methode qua waarde snel worden overschat? </vraag>
      <vraag nummer="3">Deelt u de mening dat aangaande gezondheidsrisico’s bij gewasbescherming voor telers én personeel volstrekte duidelijkheid moet bestaan? Bent u in verband daarmee bereid om, na afstemming tussen CTB en Arbeidsinspectie, op zo kort mogelijke termijn te bewerkstelligen dat de beoordeling van mogelijke risico’s van blootstelling aan middelen of residuen daarvan, expliciet en exclusief bij het CTB ter beoordeling komt te liggen? Zo nee, waarom niet? </vraag>
      <vraag nummer="4">Hoe oordeelt u over de uitspraak in de brief van het CTB dat er in het kader van de RI-methode geen onderscheid in risico valt te maken tussen de groep werkenden van 13, 14 en 15 jaar enerzijds en de groep van 16 jaar en ouder anderzijds, dit mede gezien van het feit dat jeugdigen uit de eerste categorie 14 dagen na de behandeling van een gewas met een bepaald middel niet in dit gewas werkzaam mogen zijn, terwijl ze door het gewas voortgebrachte vruchten na enkele dagen wél mogen eten? </vraag>
      <vraag nummer="5" voetnoot="2">Bent u bereid na te gaan of u, vanwege de uitspraak van het CTB als bedoeld in vraag vier, terug kunt komen op uw antwoord op onze eerdere vragen <voetnoot nummer="2"/>waarin u zegt niet bereid te zijn jongeren van 13, 14 en 15 jaar binnen de genoemde termijn van 14 dagen voor werkzaamheden in het gewas toe te laten? </vraag>
      <vraag nummer="6">Bent u, tenslotte en resumerend, bereid om met de betrokken partijen om tafel te gaan, de knelpunten te analyseren, voor iedereen duidelijke en werkbare afspraken te maken en de Kamer over de voortgang vóór het zomerreces van 2003 te informeren? </vraag>
      <noten afkomstig="vraag">
         <noot nummer="1" datum="2002-09-30" bron="Brieven van respectievelijk 23 augustus 2002 en">Brieven van respectievelijk 23 augustus 2002 en, 30 september 2002</noot>
         <noot nummer="2" documenttype="Kamervragen">Aanhangsel Handelingen, II, nr. 943, vergaderjaar 2002–2003.</noot>
      </noten>
   </vragen>
   <antwoorden aantal="5">
      <antwoord nummer="1">Ja. De inhoud van beide brieven is volledig betrokken bij de beantwoording van de eerdere vragen van de beide leden van de Tweede Kamer over dit onderwerp. </antwoord>
      <antwoord nummer="2">De risico-index is niet ontwikkeld ten behoeve van handhavingsdoeleinden, maar als hulpmiddel bij de beoordeling ten behoeve van toelating van bestrijdingsmiddelen door het CTB. De risico-index kan gebruikt worden als een kwantitatief onderbouwde schatting van de blootstelling aan bestrijdingsmiddelen. Een schatting geeft per definitie niet het werkelijke risico weer. In dat opzicht kunnen geen absolute conclusies worden getrokken. Het feitelijke risico kan alleen worden vastgesteld door het uitvoeren van een blootstellingsbeoordeling door middel van metingen. Elke tuinder moet het risico ten aanzien van de door hem toegepaste bestrijdingsmiddelen zelf bepalen. Hij kan toegespitst op zijn eigen bedrijfssituatie de RI-methode gebruiken. Deze methode is, binnen de door de Arbeidsinspectie vastgestelde systematiek, geschikt om de verplichtingen krachtens de Arbeidsomstandighedenwetgeving na te leven. </antwoord>
      <antwoord nummer="3">Gewaswerkers dienen beschermd te worden tegen mogelijke gezondheidsrisico’s die het toepassen van bestrijdingsmiddelen met zich mee brengt. Zoals in mijn vorige beantwoording uiteengezet werken de toepassing van de regels krachtens de Bestrijdingsmiddelenwet en de Arbeidsomstandighedenwet hierbij samen; gaarne verwijs ik voor een meer gedetailleerde uiteenzetting van deze samenwerking naar mijn eerdere antwoorden. Gaandeweg het bereiken van een volledige Europese harmonisatie op het vlak van het toelaten van bestrijdingsmiddelen, zal de rol van het CTB hierin toenemen. In relatie tot de rol die het CTB op dit moment zou kunnen spelen wil ik benadrukken dat het CTB recent juist een beleid heeft ingezet gericht op een herprioritering van de beoordelingswerkzaamheden, welke er op neer komt dat besluitvorming omtrent een zeer groot aantal middelen (zowel gewasbeschermingsmiddelen als biociden) gelijk wordt getrokken met de Europese besluitvorming rond de betrokken werkzame stoffen. Dit betekent dat slechts voor een relatief gering aantal werkzame stoffen het eerdere nationale beleid wordt voortgezet vanwege de ingeschatte daaraan verbonden risico’s voor mens of milieu. Voor alle overige middelen vindt gelijkschakeling met Europa plaats. Deze herprioritering van beoordelingswerkzaamheden heeft sinds 4 december 2002 een wettelijke basis gekregen met de inwerkingtreding van artikel 25d van de Bestrijdingsmiddelenwet 1962. Het enkele feit dat het CTB op dit moment de beoordeling van het merendeel van de middelen heeft uitgesteld in lijn met het EU schema, betekent automatisch dat voor het afdekken van eventuele risico’s die werkenden bij gewaswerkzaamheden lopen, het accent bij de Arbeidsomstandighedenwet ligt. Voor de goede orde wil ik u er in dit kader nog op wijzen dat het vooruitlopen op het EU beoordelingsschema er de afgelopen jaren toe geleid heeft dat talloze bestrijdingsmiddelen hun toelating verloren hebben vanwege het feit dat de fabrikanten niet in staat of bereid waren om uitsluitend ten behoeve van de Nederlandse markt benodigde gegevens vervroegd aan het CTB te leveren. Juist deze consequenties hebben geleid tot de hiervoor genoemde herprioritering van beoordelingswerkzaamheden. </antwoord>
      <antwoord nummer="4 en 5">Het eten van landbouwkundige producten na behandeling met bestrijdingsmiddelen, en het werken in met bestrijdingsmiddelen behandeld gewas, kan in beide gevallen blootstelling aan bestrijdingsmiddelen opleveren. Het is echter een misverstand om te concluderen, zoals de vragenstellers lijken te willen doen, dat het plukken in dit opzicht geen gevaar kan als het eten dat ook niet is. Daarvoor zijn de verschillen te groot. Zo is een bekend voorbeeld dat voor een bepaalde situatie het eten van één appel qua blootstelling aan een bestrijdingsmiddel, overeenkomt met tien minuten werk. Een ander voorbeeld betreft aardbeien waarvan de oogst onmogelijk is zonder beschermende handschoenen terwijl de vrucht wel gegeten kan worden. Beide voorbeelden zijn uitgebreid in de internationale literatuur beschreven en wetenschappelijk verantwoord. Op grond van EU-richtlijn 94/33 is het voor kinderen verboden om arbeid te verrichten, tenzij er sprake is van arbeid die niet schadelijk is voor onder meer de veiligheid en gezondheid en ontwikkeling van kinderen. Deze richtlijn is dienovereenkomstig geïmplementeerd in de Arbeidstijdenwet. Derhalve zijn kinderen uitgesloten van werken in en met gevaarlijke situaties en stoffen, waaronder bestrijdingsmiddelen. Zoals eerder uiteengezet wijkt de beleidslijn voor bestrijdingsmiddelen niet af van die van andere gevaarlijke stoffen. De RI-methode is dan ook niet de onderbouwing voor de gekozen beleidslijn voor kinderen. Kinderen zijn kwetsbaarder voor de effecten van gevaarlijke stoffen dan volwassenen en zijn zich in het algemeen in onvoldoende mate bewust van de gevaren van gevaarlijke stoffen, waaronder bestrijdingsmiddelen, en de risico’s verbonden aan blootstelling aan deze stoffen. Ik zie dan ook geen reden mijn standpunt zoals verwoord in eerdere beantwoording te heroverwegen. </antwoord>
      <antwoord nummer="6" voetnoot="1">Gesprekken met betrokkenen worden vanaf het begin van het inspectieproject van de AI gevoerd. Ik stel voor in het bredere kader van het op 10 maart jl. tot stand gekomen «afsprakenkader duurzame gewasbescherming», waarover het kabinet uw Kamer op 4 april jl. heeft geïnformeerd <voetnoot nummer="1"/>u hierover te informeren. Dit afsprakenkader biedt namelijk bij uitstek de structuur en de waarborgen om met betrokken partijen tot duidelijke en werkbare afspraken te komen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 858" documentnummer="39">Kamerstuk 27 858, nr. 39</noot>
      </noten>
   </antwoorden>
</kvr>
