<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Timmermans (beiden PvdA) over de economische crisis in Rusland. (Ingezonden 28 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7780
</item>
         <item attribuut="Inhoud">Betreft het standpunt van de Nederlandse regering en het beleid van het IMF ten aanzien van Rusland.</item>
         <item attribuut="Rubriek">Handel en economie (Economische betrekkingen) Ontwikkelingssamenwerking (Economische hulp)</item>
         <item attribuut="Trefwoorden">Internationale economische betrekkingen Rusland</item>
         <item attribuut="Vindplaats">Kamervragen met antwoord 1997-1998, nr. 1761, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">1998-09-10</item>
         <item attribuut="Datum_indiening">1998-08-28</item>
         <item attribuut="Document-id">KVR7780</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3619" allpagenumbers="3619 3620" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7780" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1761" onderwerp="" indiendatum="1998-08-28">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Timmermans</vrager>
         <vraagt-aan/>
      </vraagdata>
      <antwoorddata antwoorddatum="1998-09-10">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers van Financiën en voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hoe beoordeelt de regering de economisch-financiële crisis in Rusland en de mogelijke politieke consequenties daarvan? </vraag>
      <vraag nummer="2">a) Kan de regering een overzicht geven van het beleid van het IMF ten aanzien van Rusland in de afgelopen maanden en de positie van de Nederlandse Bewindvoerder ter zake? b) Welke financieel-economische en buitenlandse politieke overwegingen hebben bij de besluitvorming ter zake een rol gespeeld? c) Werd daarbij de inschatting gemaakt dat het IMF-pakket zou kunnen bijdragen aan de stabiliteit van de regering Kiriyenko? </vraag>
      <vraag nummer="3">Welke beleidsuitgangspunten hanteert de Nederlandse regering ten aanzien van eventuele nieuwe economische steunverlening aan Rusland, zowel bilateraal en multilateraal? </vraag>
      <vraag nummer="4">Welke initiatieven ten aanzien van Rusland zijn volgens de Nederlandse regering mogelijk c.q. wenselijk in het kader van de EU en de transatlantische samenwerking? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De huidige crisis in Rusland moet naar ons oordeel uit financieel-economisch en politiek oogpunt als verontrustend worden beschouwd, temeer omdat tussen beide een wisselwerking bestaat. Zorgwekkend is vooral de aanhoudend gebrekkige organisatie van de overheidsfinanciën, zoals deze in het bijzonder tot uitdrukking komt in moeizame belastinginning en slechte begrotingsdiscipline, onder meer vergezeld van een bancaire crisis, dreigende faillissementen en achterstanden in de betaling van salarissen. De devaluatie van de roebel heeft geleid tot sterke prijsstijgingen van belangrijke consumptiegoederen, met alle sociale gevolgen van dien. Het is dan ook van essentieel belang dat de Russische regering op zo kort mogelijke termijn haar bestuurskracht zal herwinnen. Oplossing van de controverse tussen Doema en President omtrent de vorming van een nieuw kabinet en herverdeling van bevoegdheden tussen President, regering en parlement is daarvoor noodzakelijk. Herintroductie van elementen van een rigoreuze planeconomie, zoals recentelijk bepleit door sommige Russische politici, kan naar wij menen niet als een panacée voor de huidige problemen gelden. </antwoord>
      <antwoord nummer="2">a. Op 20 juli jl. heeft de Raad van Bewindvoerders van het IMF een door de Russische autoriteiten in samenwerking met de IMF-staf opgesteld economisch aanpassingsprogramma goedgekeurd. Dat programma is ondersteund door een totaal krediet van bijna NLG 26,7 miljard, waarvan bij goedkeuring van het programma NLG 9,6 miljard miljard is uitgekeerd. Het programma is primair gericht op bestrijding van de belangrijkste problemen van de Russische economie door gezondmaking van de Russische overheidsfinanciën, in het bijzonder versterking van de belastinginning, en de aanpak van structurele problemen, zoals versterking van het bankentoezicht en het wegwerken van betalingsachterstanden in de binnenlandse economie. De Nederlandse Bewindvoerder heeft met dit programma ingestemd. b. Het IMF-programma verdiende ondersteuning, omdat het was gebaseerd op gezonde financieel-economische uitgangspunten en daarmee een bijdrage zou kunnen leveren aan economische stabiliteit, waarbij ook de politieke situatie in aanmerking werd genomen. Zoals in de brief aan de Kamer d.d. 23 juli jl. inzake de activering van de General Arrangements to Borrow met het IMF is vermeld, is bij de besluitvorming meegewogen dat de risico’s van het programma groot waren, onder andere vanwege de geringe voortgang die de Russische autoriteiten tot dan toe hadden geboekt met de implementatie van hervormingsmaatregelen. c. Het IMF-pakket was gericht op het bereiken van financieel-economische stabiliteit in Rusland. De ervaring leert dat deze stabiliteit bijdraagt aan politieke stabiliteit. </antwoord>
      <antwoord nummer="3">Het is van belang dat een nieuwe regering snel een krachtig en duidelijk hervormingsprogramma opstelt. Op basis daarvan zal kunnen worden onderzocht of en zo ja, onder welke voorwaarden de resterende tranches van het IMF-krediet kunnen worden uitgekeerd en hoe de internationale gemeenschap de Russische hervormingsinspanningen kan ondersteunen. </antwoord>
      <antwoord nummer="4" voetnoot="1">De EU-lidstaten, waaronder Nederland, stellen zich op het standpunt, dat voortgezette inspanningen van de Russische regering ter bereiking van de vereiste stabiliteit en hervormingen zullen kunnen rekenen op hun steun. Tegen die achtergrond hebben de ministers van Buitenlandse Zaken van de Europese Unie tijdens hun informele overleg te Salzburg op 5 en 6 september jl. besloten om zodra de omstandigheden daartoe de nodige ruimte bieden, een ministeriële trojka naar Moskou af te vaardigen om met de Russische autoriteiten nader van gedachten te wisselen over de gevolgen van de crisis. De tekst van een aan het slot van deze bijeenkomst uitgegeven korte verklaring gaat volledigheidshalve hierbij. <voetnoot nummer="1"/>Ook binnen het Noord-Atlantische bondgenootschap worden de ontwikkelingen in Rusland op de voet gevolgd. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de Afdeling Parlementaire Documentatie</noot>
      </noten>
   </antwoorden>
</kvr>
