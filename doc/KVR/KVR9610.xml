<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en M.B. Vos (beiden GroenLinks) aan de ministers van Justitie en van Landbouw, Natuurbeheer en Visserij over een procedure tegen een bestuurslid van de Faunabescherming. (Ingezonden 26 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9610
</item>
         <item attribuut="Inhoud">Vragen naar aanleiding van de uitspraak van de Nationale ombudsman over de bij politie en justitie gemaakte fouten in een procedure tegen een bestuurslid van de Faunabescherming.</item>
         <item attribuut="Rubriek">Staats- en bestuursrecht (Overig) Strafrecht en strafprocesrecht (Vervolging)</item>
         <item attribuut="Trefwoorden">Rechtsbescherming tegen de overheid Strafvervolging</item>
         <item attribuut="Vindplaats">Kamervragen met antwoord 1998-1999, nr. 1591, Tweede Kamer</item>
         <item attribuut="Vraagnr_bij_indiening">2989913520</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1999-06-21</item>
         <item attribuut="Datum_indiening">1999-05-26</item>
         <item attribuut="Document-id">KVR9610</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3185" allpagenumbers="3185 3186" vetnummer="2989913520" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9610" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1591" onderwerp="" indiendatum="1999-05-26">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de ministers van Justitie en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-06-21">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kent u de uitspraak van de Nationale ombudsman onder nummer 97.06846034 en de berichten daarover in o.m. Vrij Nederland van 19 mei jl. en AD van heden, betreffende bij politie en justitie gemaakte fouten in een procedure tegen een bestuurslid van de Faunabescherming? </vraag>
      <vraag nummer="2">Is het waar dat in juli 1998 tussen de ten onrechte verdachte en de landsadvocaat een vaststellingsovereenkomst is getekend waarin wordt vastgesteld dat sepotcode 02 door de Staat der Nederlanden in het Algemeen Documentatieregister wordt gewijzigd in sepotcode 01, en dat daartoe door verzoeker onder druk moest worden verklaard dat hij de Staat zou vrijwaren voor aanspraken wegens door hem geleden schade? </vraag>
      <vraag nummer="3">Kan dat eerstgenoemde sepotcode uitsluitend in code 01 gewijzigd worden in geval de onschuld volledig vaststaat of wanner met zekerheid vastgesteld kan worden dat er sprake is van valse aangifte? </vraag>
      <vraag nummer="4">Kunt u in dat geval aangeven op basis van welke van deze twee criteria sepotcode 01 is verstrekt? </vraag>
      <vraag nummer="5">Acht u het redelijk dat de Staat der Nederlanden van iemand van wie de onschuld voor 100% vaststaat of van wie met zekerheid vastgesteld is dat tegen hem valse aangifte is gedaan, verlangt dat deze de Staat zal vrijwaren voor aanspraken wegens door hem geleden schade? </vraag>
      <vraag nummer="6">Bent u bereid om alsnog af te zien van de overeengekomen vrijwaring voor aanspraken of om zonder rechterlijke tussenkomst de werkelijk gemaakte kosten voor juridische bijstand aan betrokkene te vergoeden? </vraag>
      <vraag nummer="7">Verbindt u consequenties in de vorm van disciplinaire maatregelen aan de uitspraak van de Nationale ombudsman? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 6">Op 11 december 1996 is door de Regiopolitie Noord- en Oost-Gelderland tegen een bestuurslid van de (voormalige) Stichting Kritisch Faunabeheer proces-verbaal opgemaakt terzake van verdenking van vernieling, bedreiging, mishandeling en openlijke geweldpleging, gepleegd tijdens een actie tegen de jacht in de Kroondomeinen. Op basis van dit proces-verbaal heeft het openbaar ministerie te Zutphen besloten de strafzaak te seponeren in verband met het ontbreken van wettig en overtuigend bewijs (sepotcode 02). Het openbaar ministerie zag geen aanleiding het verzoek van betrokkene om de sepotcode te wijzigen in «ten onrechte als verdachte aangemerkt» (sepotcode 01) in te willigen. Laatstgenoemde sepotcode kan in beginsel alleen worden toegepast indien de onschuld van de gewezen verdachte met zekerheid is komen vast te staan. Dit kan bijvoorbeeld het geval zijn als een aangifte vals blijkt te zijn geweest. Naar aanleiding van de weigering van het openbaar ministerie de sepotcode te wijzigen heeft betrokkene de Staat der Nederlanden in kort geding gedagvaard. Hij heeft – zakelijk weergegeven – de President van de Haagse rechtbank gevraagd de Staat te veroordelen om de jegens hem gehanteerde sepotgrond te wijzigen in 01. De President heeft bij vonnis van 30 januari 1998 de vordering van betrokkene op formele gronden afgewezen. Kort gezegd was de President van oordeel dat betrokkene eerst de procedure, genoemd in de artikelen 22 en 23 van de Wet politieregisters zou moeten volgen. De President wilde niet vooruitlopen op de afloop van zo’n eventueel nog te voeren procedure. De advocaat van betrokkene heeft vervolgens de Landsadvocaat benaderd met de vraag of er bij het openbaar ministerie, op basis van de in de kortgedingprocedure overgelegde stukken, alsnog bereidheid bestond om de sepotcode te wijzigen, waardoor de in de wet politieregisters genoemde procedure voorkomen zou kunnen worden. De in de kortgedingprocedure overgelegde verklaringen en videoband wezen er zeer sterk op dat betrokkene het feit niet had gepleegd. Gelet op deze bijzondere omstandigheid heeft het openbaar ministerie betrokkene het voordeel van de twijfel gegeven en was het bereid de sepotcode alsnog te wijzigen in 01. In de in dit kader gevoerde besprekingen tussen de advocaat van betrokkene en de Landsadvocaat bleek tevens dat betrokkene niet voornemens was een schadeclaim in te dienen bij de Staat der Nederlanden, in aanvulling op de reeds door hem op de voet van artikel 591a van het Wetboek van strafvordering toegekende vergoeding. Hij wilde wel uitdrukkelijk de mogelijkheid openhouden om een bij de zaak betrokken politieambtenaar (al dan niet via de regiopolitie) en een burger in rechte te kunnen aanspreken. Uiteindelijk is tussen betrokkene en de Staat afgesproken om de aspecten waarvoor overeenstemming bestond, vast te leggen in een vaststellingsovereenkomst waarmee het geschil in z’n geheel zou kunnen worden beëindigd. Overigens is dit gebruikelijk in civiele procedures. Er is geen sprake van geweest dat betrokkene, die vertegenwoordigd was door zijn advocaat, onder druk heeft moeten verklaren dat hij de Staat zou vrijwaren voor aanspraken wegens door hem geleden schade. Met de vaststellingsovereenkomst is voor betrokkene op zijn uitdrukkelijk verzoek de mogelijkheid opengehouden om een politiefunctionaris (al dan niet via de regiopolitie) en/of een burger in rechte te betrekken. Wij achten de hiervoor beschreven gang van zaken verantwoord en zien dan ook geen aanleiding om in afwijking van de totstandgekomen vaststellingsovereenkomst aan betrokkene alsnog een vergoeding toe te kennen voor juridische bijstand. Overigens heeft de Staat de kosten, die aan de zijde van de Staat gemaakt zijn in het kader van het kort geding, niet verhaald op betrokkene, ondanks een veroordeling van betrokkene in de proceskosten. </antwoord>
      <antwoord nummer="7">De klacht die betrokkene had ingediend bij de Nationale ombudsman over de hoofdofficier van justitie betrof de wijze waarop deze de klacht over het opsporingsonderzoek door de politie had afgedaan. In het kader van de klacht heeft de minister van Justitie aan de Nationale ombudsman bericht dat hij met het College van procureurs-generaal de klacht gegrond achtte. Het College heeft de hoofdofficier van justitie tijdens het klachtonderzoek van de Nationale ombudsman van dit standpunt op de hoogte gebracht. De hoofdofficier van justitie onderschrijft dit standpunt. Voor het treffen van disciplinaire maatregelen bestaat geen aanleiding. Ten aanzien van de betrokken politiefunctionarissen van het korps Noord- en Oost-Gelderland heeft de korpsbeheerder vooralsnog geen disciplinaire maatregelen getroffen. Met hen zullen – zoals gebruikelijk na een klachtrapport van de Nationale ombudsman – op korte termijn gesprekken worden gevoerd door de korpschef. </antwoord>
      <noten afkomstig="antwoord"/>
   </antwoorden>
</kvr>
