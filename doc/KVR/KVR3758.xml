<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) over de verfijningsregeling bodemgesteldheid. (Ingezonden 30 augustus 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3758
</item>
         <item attribuut="Inhoud">Betreft de gevolgen van de invoering van de nieuwe Financiële-verhoudingswet (FVW) voor de verfijningsuitkering van een aantal gemeenten.</item>
         <item attribuut="Rubriek">Geschiedenis en geografie (Geologie) Overheidsfinanciën (Gemeentelijke financiën)</item>
         <item attribuut="Trefwoorden">Bodem Gemeentefinanciën</item>
         <item attribuut="Vindplaats">Kamervragen met antwoord 1996-1997, nr. 93, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">1996-10-08</item>
         <item attribuut="Datum_indiening">1996-08-30</item>
         <item attribuut="Document-id">KVR3758</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="187" allpagenumbers="187 188" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="93" onderwerp="" indiendatum="1996-08-30">
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="8 oktober 1996) Zie ook aanhangsel handelingen nr. 65, vergaderjaar 1996–1997.">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder>de staatssecretaris van Financie¨n</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wordt de verfijningsuitkering van een aantal van de 155 gemeenten, die vallen onder de verfijningsregeling bodemgesteldheid, drastisch – tot 80% – gereduceerd door de invoering van de nieuwe FVW? <voetnoot nummer="1"/>
      </vraag>
      <vraag nummer="2">Welke bandbreedte hebben, globaal genomen, de financie¨le gevolgen van de aanpassing van de verfijningsregeling op grond van de FVW? </vraag>
      <vraag nummer="3">Worden de percentages zoals vastgesteld door de Rijksgeologische Dienst (RGD) definitief gebruikt of is er nog ruimte tot bijstelling van de meest drastische gevolgen, bijvoorbeeld in het voorziene overleg in de begeleidingscommissie «opschonen verfijning bodemgesteldheid»? </vraag>
      <noten afkomstig="vraag">
         <noot nummer="1">Binnenlands Bestuur 23 augustus 1996. FVW = Financie¨le-verhoudingswet</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">Neen. Anders dan in Binnenlands Bestuur van 23 augustus 1996 wordt vermeld, wordt de verfijning bodemgesteldheid vooralsnog ongewijzigd als verdeelmaatstaf ingevoerd in het verdeelstelsel van de nieuwe FVW totdat een nieuwe, herijkte maatstaf bodemgesteldheid beschikbaar is. Vooralsnog wordt dan ook gebruik gemaakt van de «oude» gegevens m.b.t. de bodemgesteldheid. Er treedt dus over 1997 geen «herverdeling» op als gevolg van de nieuwe meetgegevens. Er is, zoals ook kort is aangegeven in het plan van aanpak periodiek onderhoud verdeling Gemeentefonds (opgenomen in bijlage 7 bij de begroting van het gemeentefonds voor het jaar 1997), ten aanzien van de «verfijning bodemgesteldheid» sprake van de volgende situatie. Door de toenmalige beheerders van het Gemeentefonds is in 1993 aan de Rijks Geologische Dienst (hierna: RGD) de opdracht gegeven t.a.v. de gemeenten die in 1992 in aanmerking kwamen voor de verfijning en voor gemeenten waarvan ooit was vastgesteld dat er sprake was van een aanmerkelijke hoeveelheid slechte bodem de bodemgegevens op een uniforme wijze vast te stellen. Tijdens de begrotingsbehandeling van het gemeentefonds 1992 is door de toenmalige beheerders uiteengezet dat dit zou geschieden aan de hand van de zgn. opschoonvariant <voetnoot nummer="1"/>, waarover overeenstemming bestond. De resultaten van het project zijn in februari 1996 beschikbaar gekomen en aan de betrokken gemeenten voorgelegd. Zij zijn aan de gemeenten voorgelegd om hen in de gelegenheid te stellen daar in een vroeg stadium kennis van te nemen en (uitgaande van de door de RGD gehanteerde meetregels) te toetsen op mogelijke fouten (bedenkingenprocedure). </antwoord>
      <antwoord nummer="2">Het lag reeds in 1993 in de bedoeling de nieuw bodemgegevens te gebruiken in een nieuw te ontwikkelen uitkeringsformule. Mede als gevolg van de beleidsontwikkeling rond het nieuwe verdeelstelsel heeft het denken over de contouren van zo’n nieuwe maatstaf een nieuwe impuls gekregen. Zo wordt thans de mogelijkheid om in de uitkeringsformule een op kosten georie¨nteerd onderscheid te maken tussen slechte bodem gelegen onder bebouwde kommen en daar buiten serieus bezien. Als deze differentiatie wordt gee¨ffectueerd is het mogelijk «slechte bodem» in een bebouwde kom anders te honoreren dan «slechte bodem» buiten een bebouwde kom. Als uiteindelijk gekozen zou worden voor zo’n differentiatie is het niet langer goed mogelijk te werken met «slechte bodem» in procenten van de oppervlakte van de gemeente. In plaats daarvan wordt thans gedacht aan een uitkering per hectare «slechte bodem». Tevens is, op basis van een advies van de Raad voor de gemeentefinancie¨n, de wens opgekomen om een minimum hoeveelheid te honoreren hectaren in de uitkeringsformule op te nemen. Dit maakt het noodzakelijk dat het aantal onderzochte gemeenten wordt uitgebreid. De RGD is inmiddels met dit aanvullende onderzoek bezig en zal medio 1997 dit onderzoek, naar wij verwachten, afronden. Mede op basis van een tussenrapportage van de RGD eind dit jaar zal een nieuwe uitkeringsformule worden ontworpen die zal worden voorgelegd aan de (op te richten) Raad voor de financie¨le verhoudingen. De nieuwe maatstaf bodemgesteldheid kan niet eerder dan in 1998 worden ingevoerd, afhankelijk van de mogelijke voortgang (eventueel invoering per 1999). Er kan thans nog geen enkele concrete uitspraak worden gedaan over de omvang en de richting van de effecten die het (gecombineerde gevolg zullen zijn van het invoeren van de nieuwe meetgegevens en de nieuwe uitkeringsmaatstaf. Wel is te verwachten dat gemeenten met een zeer sterke daling in het voorkomen van «slechte bodem» op basis van de nieuwe meting naar alle waarschijnlijkheid geconfronteerd zullen worden met een nadelig totaal-effect. </antwoord>
      <antwoord nummer="3">Voor een goed begrip merken wij op dat de RGD geen percentages vaststelt. De RGD bepaalt de oppervlakte slechte bodem in een gemeente. Hierna stellen wij een percentage vast waarbij de gemeten oppervlakte slechte bodem wordt gerelateerd aan de oppervlakte land van de gemeente. De bedoelde begeleidingscommissie heeft uitsluitend tot taak het begeleiden van het door de beheerders van het Gemeentefonds opgedragen onderzoek. De begeleidingscommissie is niet bevoegd tot wijziging van de meetregels over te gaan. De commissie bereidt inmiddels een antwoord voor op de door de gemeenten ingediende bezwaren. Overigens merk ik nog op dat het mij bekend is dat de RGD in overleg zal treden met de gemeente Haarlem teneinde de verschillen in uitkomst tussen de twee metingen te verklaren. </antwoord>
      <noten afkomstig="antwoord">
         <noot nummer="1" documenttype="Handelingen">Handelingen II, 1991/92, blz. 2435.</noot>
      </noten>
   </antwoorden>
</kvr>
