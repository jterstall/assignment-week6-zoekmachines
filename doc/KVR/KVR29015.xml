<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Velzen (SP), Teeven (VVD) en Wolfsen (PvdA) aan de minister van Justitie over de vervolging van de veroordeelde oorlogsmisdadiger Faber door de Duitse autoriteiten. (Ingezonden 28 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29015
</item>
         <item attribuut="Inhoud">Vragen naar aanleiding van een artikel in Nieuwe Revu, week 26, 2007 en een uitzending van het tv-programma EenVandaag van 25 juni 2007 over de oorlogsmisdadiger Faber die in Duitsland zijn straf niet hoeft uit te zitten. Indieners vragen de minister onder andere om de Duitse autoriteiten te verzoeken de man te vervolgen en om anders een eventuele civiele procedure door de nabestaanden van zijn slachtoffers te steunen. Ook vragen zij of er, naast een aantal met name genoemden, nog andere in Nederland veroordeelde oorlogsmisdadigers voortvluchtig zijn.</item>
         <item attribuut="Rubriek">Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Oorlogsmisdrijven</item>
         <item attribuut="Vindplaats">Kamervragen met antwoord 2006-2007, nr. 2345, Tweede Kamer</item>
         <item attribuut="Vraagnr_bij_indiening">2060719450</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
            <persoon partij="VVD">Teeven</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2007-08-14</item>
         <item attribuut="Datum_indiening">2007-06-28</item>
         <item attribuut="Document-id">KVR29015</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4965" allpagenumbers="4965 4966" vetnummer="2060719450" code="0607tkkvr2345" lopendefooter="Tweede Kamer, vergaderjaar 2006–2007, Aanhangsel" filenaam="KVR29015" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2345" onderwerp="" indiendatum="2007-06-28">
         <vrager partij="SP" oorsprong="parlement">Van Velzen</vrager>
         <vrager partij="VVD" oorsprong="parlement">Teeven</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-08-14">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het feit dat Klaas Faber, die in eerste instantie ter dood en later tot levenslang werd veroordeeld voor onder andere de mishandeling en de executies van gijzelaars en verzetsmensen tijdens de Tweede Wereldoorlog, zijn straf in Duitsland ook niet hoeft uit te zitten? Is het waar dat de Duitse overheid u over dit besluit, dat in januari dit jaar is genomen, nog niet op de hoogte heeft gesteld? <voetnoot nummer="1"/>Bent u bereid om bij uw Duitse collega’s opheldering hierover te vragen? Welke andere oorlogsmisdadigers worden om die reden niet vervolgd? </vraag>
      <vraag nummer="2">Deelt u de mening dat de Nederlandse regering er alles aan moet doen om oorlogsmisdadigers te laten boeten voor de door hen gepleegde misdrijven? Deelt u voorts de mening dat, gezien het feit dat Faber slechts aan zijn straf is ontkomen door een ontsnapping uit een Nederlandse gevangenis, u een bijzondere verantwoordelijkheid heeft om deze man niet aan zijn terechte straf te laten ontkomen? </vraag>
      <vraag nummer="3" voetnoot="2">Geeft de tv-uitzending <voetnoot nummer="2"/>u aanleiding de Duitse autoriteiten (opnieuw) te verzoeken om de vervolging van Faber te starten? Wat was de eerdere reactie van de Duitse autoriteiten? Bent u bereid er bij de Duitse autoriteiten op aan te dringen Faber huisarrest op te leggen tot het proces tegen hem begint? </vraag>
      <vraag nummer="4">Kunt u verklaren waarom, als reden voor het niet instellen van een vervolging door de Duitse autoriteiten, gebrek aan bewijs wordt genoemd? Deze Faber was toch al na de oorlog veroordeeld door de Nederlandse rechter? Is er ooit een uitwisseling van processtukken geweest op basis waarvan Faber in Nederland is veroordeeld tot levenslang? Zo neen, bent u bereid om deze processtukken op te sporen en te delen met uw Duitse collega’s? </vraag>
      <vraag nummer="5">Bent u bereid om, indien nabestaanden van de Nederlandse slachtoffers van Faber een civiele procedure tegen hem willen starten, hen (juridische) ondersteuning te bieden? Zo neen, waarom niet? </vraag>
      <vraag nummer="6">Zijn er naast Bruins, Boere, Bikker, Faber en Van der Tuin nog meer in Nederland veroordeelde oorlogsmisdadigers voortvluchting? Staan deze net als Faber nog steeds gesignaleerd? Wat is de stand van zaken als het gaat om de vervolging van Bruins, Boere en Van der Tuin? Is het u inmiddels bekend waar Van der Tuin zich bevind? Bent u bereid om ook bij deze mensen een nieuwe poging te doen om ze in de gevangenis te krijgen dan wel op zijn minst thuisarrest te laten ondergaan? </vraag>
      <noten afkomstig="vraag">
         <noot nummer="1" titel="Deze oude baas hoort in de cel">Nieuwe Revu, «Deze oude baas hoort in de cel», week 26, 2007</noot>
         <noot nummer="2" datum="2007-06-25" bron="EénVandaag">EénVandaag, 25 juni 2007</noot>
      </noten>
   </vragen>
   <antwoorden aantal="6">
      <antwoord nummer="1">K.C. Faber is op 14 januari 1948 door het Bijzonder Gerechtshof te Leeuwarden veroordeeld voor moord en het opzettelijk in tijd van oorlog verlenen van hulp aan de vijand. Na zijn vlucht naar Duitsland is een verzoek om zijn uitlevering door de Duitse autoriteiten in 1954 geweigerd vanwege zijn Duitse nationaliteit. Een Duitse strafzaak ter vervolging van K.C. Faber voor de voornoemde Nederlandse strafbare feiten is in 1957 geseponeerd wegens gebrek aan bewijs. Destijds waren niet alle Nederlandse processtukken voorhanden. Een verzoek om overname van de tenuitvoerlegging van het Nederlandse vonnis is in 2004 door de Duitse rechter ontoelaatbaar geacht omdat sprake is van «ne bis in idem» wegens de geseponeerde vervolging in 1957. Op verzoek van het federale Ministerie van Justitie heeft het Duitse openbaar ministerie onderzoek gedaan naar de mogelijkheid van heropening van de Duitse strafzaak uit 1957. Gezien het onherroepelijke karakter van de uitspraak moet daarvoor sprake zijn van nieuwe feiten. In het kader van dit onderzoek heeft het Duitse openbaar ministerie volledige inzage gehad in de Nederlandse processtukken. Bij beschikking 8 februari 2007 heeft het Duitse openbaar ministerie heropening geweigerd wegens gebrek aan nieuwe feiten of bewijsmiddelen die een inbeschuldigingstelling zouden kunnen rechtvaardigen. Het federale Ministerie van Justitie heeft mij aangegeven dat hiermee alle middelen zijn benut om te komen tot tenuitvoerlegging van het Nederlandse vonnis. Het is bijzonder te betreuren dat het nog niet mogelijk is gebleken om K.C. Faber verantwoording te laten afleggen voor zijn misdaden. Zowel de Nederlandse als de Duitse autoriteiten hebben daartoe alle mogelijke middelen ingezet. K.C. Faber blijft in Nederland gesignaleerd. Indien hij zich op enig moment op Nederlands grondgebied begeeft, zal het openbaar ministerie alsnog een procedure kunnen initiëren ter executie van het Nederlandse vonnis. Voor beantwoording van de vraag welke andere oorlogsmisdadigers om deze reden niet worden vervolgd verwijs ik naar mijn antwoord op vraag 6. </antwoord>
      <antwoord nummer="2">Zoals ook volgt uit eerdere antwoorden op kamervragen over dit onderwerp wordt al hetgeen verdragsrechtelijk en wettelijk mogelijk is gedaan om ervoor te zorgen dat de betreffende Nederlandse vonnissen alsnog ten uitvoer gelegd kunnen worden. Dit geldt ook voor het vonnis tegen K.C. Faber. </antwoord>
      <antwoord nummer="3">Gezien het antwoord op vraag 1 heeft het geen zin om de Duitse autoriteiten (opnieuw) te verzoeken tot vervolging over te gaan dan wel aan te dringen op huisarrest. </antwoord>
      <antwoord nummer="4">Voor beantwoording van deze vraag verwijs ik naar mijn antwoord op vraag 1. </antwoord>
      <antwoord nummer="5">Alle mij ter beschikking staande middelen worden ingezet om ervoor te zorgen dat de Nederlandse strafvonnissen ten uitvoer gelegd kunnen worden. In een mogelijke civiele procedure heb ik als Minister van Justitie geen rol. </antwoord>
      <antwoord nummer="6">Op dit moment bevinden zich in Duitsland vier nog levende Nederlandse oorlogsmisdadigers aan wie een Nederlandse gevangenisstraf nog niet (volledig) ten uitvoer is gelegd. Het betreft H. Bikker, H. Boere, S. Bruins en K.C. Faber. Terzake van al deze personen is in 2003 aan Duitsland verzocht de tenuitvoerlegging van de Nederlandse strafvonnissen over te nemen. Tenuitvoerlegging van het vonnis tegen H. Bikker is in 2005 door de Duitse rechter ontoelaatbaar geacht in verband met diens slechte gezondheid. Een in eerste instantie door het Duitse openbaar ministerie ingediend bezwaar tegen deze beslissing is later ingetrokken vanwege diezelfde slechte gezondheid. Volgens deskundigen is H. Bikker er geestelijk zo slecht aan toe dat hij niet in staat is een proces tegen zijn persoon te volgen en daarin zijn verdediging te voeren. Tenuitvoerlegging van het vonnis tegen H. Boere is in 2007 door de Duitse rechter toelaatbaar geacht. In een door de veroordeelde ingesteld hoger beroep heeft de Duitse rechter tenuitvoerlegging van het vonnis alsnog ontoelaatbaar geacht. Tenuitvoerlegging van het vonnis tegen S. Bruins is in 2006 door de Duitse rechter ontoelaatbaar geacht. Het openbaar ministerie heeft tegen deze beslissing bezwaar aangetekend. De situatie terzake J.W. van der Tuin is ongewijzigd. Het is onbekend of hij nog in leven is. Hij is internationaal gesignaleerd. Ik betreur het dat overdracht van de tenuitvoerlegging van de Nederlandse vonnissen tot nu toe niet mogelijk is gebleken. Gezien de uitkomst van de verscheidene juridische procedures die zijn gevoerd bestaat er echter geen mogelijkheid of aanleiding om de Duitse autoriteiten te verzoeken aanvullende stappen te ondernemen. H. Bikker, H. Boere, S. Bruins en K.C. Faber blijven in Nederland gesignaleerd. Indien zij zich op enig moment op Nederlands grondgebied begeven, zal het Nederlandse openbaar ministerie alsnog een procedure kunnen initiëren ter executie van de Nederlandse vonnissen. </antwoord>
      <noten afkomstig="antwoord"/>
   </antwoorden>
</kvr>
