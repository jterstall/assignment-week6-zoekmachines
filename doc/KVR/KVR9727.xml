<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over het capaciteitstekort van strafrechters in het arrondissement Haarlem. (Ingezonden 18 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9727
</item>
         <item attribuut="Inhoud">Vragen over het tekort aan strafrechters door mogelijke groei van het aantal aanhoudingen van drugskoeriers op verdenking van drugssmokkel op Schiphol.</item>
         <item attribuut="Rubriek">Rechterlijke organisatie (Arrondissementsrechtbanken) Rechterlijke organisatie (Rechters)</item>
         <item attribuut="Trefwoorden">Arrondissementsrechtbanken Rechters</item>
         <item attribuut="Vindplaats">Kamervragen met antwoord 1998-1999, nr. 1694, Tweede Kamer</item>
         <item attribuut="Vraagnr_bij_indiening">2989913190</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1999-07-05</item>
         <item attribuut="Datum_indiening">1999-05-18</item>
         <item attribuut="Document-id">KVR9727</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3393" allpagenumbers="3393 3394" vetnummer="2989913190" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9727" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1694" onderwerp="" indiendatum="1999-05-18">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="5 juli 1999), zie ook Aanhangsel Handelingen nr. 1539, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de Koninklijke Marechaussee op Schiphol in 1998 ongeveer 800 drugskoeriers aangehouden op verdenking van drugssmokkel? Bedroeg dit aantal in 1997 ongeveer 700? Verwacht de Koninklijke Marechaussee dat het aantal van drugssmokkel verdachte personen in 1999 opnieuw zal toenemen? </vraag>
      <vraag nummer="2">Hoe beoordeelt u het feit dat de strafkamer van de arrondissementsrechtbank te Haarlem ongeveer 65% van alle te behandelen zaken besteedt aan de berechting van drugskoeriers, die op Schiphol zijn aangehouden? </vraag>
      <vraag nummer="3">Welke maatregelen neemt u om te voorkomen dat in het arrondissement Haarlem ongeveer 30% van de te behandelen strafzaken vanwege het tekort aan strafrechters op de plank blijft liggen, hetgeen vanwege het tijdsverloop wellicht tot gevolg heeft dat aan de verdachten geen straf meer kan worden opgelegd? </vraag>
      <vraag nummer="4">Ontstaat er in het arrondissement Haarlem geleidelijk aan een situatie, waarbij de gewone criminaliteit, waar Haarlemse burgers last van hebben, niet goed meer berecht wordt vanwege het grote aantal drugskoeriers, die op Schiphol worden aangehouden, hetgeen op zichzelf geen band met de samenleving in het arrondissement Haarlem heeft? Leidt dit niet tot rechtsongelijkheid in vergelijking met andere arrondissementen in Nederland, omdat Schiphol toevallig binnen het gebied van de arrondissementsrechtbank van Haarlem ligt? Hoe beoordeelt u een dergelijke situatie? </vraag>
      <vraag nummer="5">Deelt u de mening dat het zinvol is om art. 2 van het Wetboek van Strafvordering zodanig aan te passen dat niet alleen de rechtbank van het rechtsgebied, waarbinnen het strafbare feit is begaan, die zaak dient te berechten, maar dat het mogelijk wordt die strafzaak aan een andere rechtbank toe te delen? Zo neen, waarom niet? </vraag>
      <vraag nummer="6">Zo ja, bent u bereid via het Openbaar Ministerie en de zittende Magistratuur het ertoe te leiden dat de behandeling van strafzaken tegen verdachte drugskoeriers, die op Schiphol zijn aangehouden, ook aan andere rechtbanken dan de Haarlemse wordt toegedeeld? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De Koninklijke Marechaussee heeft inderdaad op Schiphol in 1998 ongeveer 800 drugskoeriers aangehouden op verdenking van drugssmokkel. In 1997 was dit aantal inderdaad ongeveer 700. Dit heeft ertoe geleid dat in 1998 de rechtbank Haarlem 742 vonnissen tegen drugskoeriers heeft gewezen. De prognose voor 1999 is dat circa 700 zaken door het openbaar ministerie zullen worden aangebracht. </antwoord>
      <antwoord nummer="2">In 1998 heeft de meervoudige strafkamer van de rechtbank te Haarlem 950 vonnissen gewezen. In 542 zaken ging het daarbij om drugskoeriers en daarmee gelijk te stellen zaken. Dit is een percentage van ca. 57. De rechtbank Haarlem heeft inmiddels veel ervaring opgebouwd bij de afdoening van deze zaken. Deze expertise wordt benut om deze zaken zo doelmatig mogelijk af te doen. Hiertoe worden onder meer speciale SNOZ-zittingen (Snel Op Zitting) gehouden voor drugskoeriers. Voorts wordt bij het toekennen van financiële middelen rekening gehouden met het feit dat Schiphol in het arrondissement Haarlem valt. Het percentage van 57 heeft alleen betrekking op de zittingscapaciteit van de meervoudige kamer. Het is niet zo, dat ook 57% van de totale verwerkingscapaciteit van de strafsector van de rechtbank aan drugskoeriers wordt besteed. Dit percentage ligt lager. De activiteiten van bijvoorbeeld de politierechter en rechters-commissaris zijn immers niet in dit percentage inbegrepen. De stelling dat «de strafkamer van de arrondissementsrechtbank te Haarlem ongeveer 65% van alle te behandelen zaken besteedt aan de berechting van drugskoeriers, die op Schiphol zijn aangehouden» is dus onjuist. </antwoord>
      <antwoord nummer="3">De veronderstelling dat in het arrondissement Haarlem ongeveer 30% van de te behandelen zaken vanwege het tekort aan strafrechters op de plank blijft liggen, is als zodanig onjuist. Dit percentage heeft in ieder geval geen betrekking op de meervoudige kamerzaken. Voorzover gedoeld wordt op politierechterzaken geldt het volgende. Door het openbaar ministerie is gemeld dat momenteel ongeveer 1100 zaken gereed zijn om op zitting te worden ingepland. Van deze zaken zijn er circa 450 ouder dan 1 jaar. Dankzij de inzet van twee extra politierechters – die ieder twaalf politierechterzittingen zullen verzorgen – en extra inzet die kan plaatsvinden omdat in 1999 minder megazaken zullen worden aangebracht dan gepland, kunnen deze 450 zaken nog dit jaar worden afgedaan. Voor een goed begrip wijs ik erop dat de omvang van deze werkvoorraad niet betekent dat de strafsector 30% onderbezet is. Er kunnen door een fte-rechter en de daarbij behorende ondersteuning op jaarbasis ongeveer 1500 politierechterzaken worden afgedaan. Tenslotte is het van belang te constateren dat overschrijding van de redelijke termijn er niet altijd toe leidt dat het openbaar ministerie niet-ontvankelijk wordt verklaard en de verdachte dus geen straf krijgt voor het door hem gepleegde delict. De rechter kan de overschrijding ook verdisconteren in de straftoemeting. </antwoord>
      <antwoord nummer="4">Er dient in het arrondissement Haarlem niet de situatie te ontstaan dat de berechting van «gewone criminaliteit» niet meer adequaat plaats kan vinden vanwege het feit dat de berechting van drugskoeriers een groot beslag legt op de capaciteit van de rechtbank. Het is daarom van groot belang dat de vacatures die in Haarlem aanwezig zijn, zo snel mogelijk worden opgevuld. Inmiddels zijn met ingang van 1 juni 1999 tien rechters bij de rechtbank in opleiding. Er mag daarom van uit worden gegaan dat de rechtbank in de toekomst in staat zal zijn het aanbod van strafzaken op adequate wijze te verwerken. </antwoord>
      <antwoord nummer="5 en 6">Wijziging van art. 2 Sv. is op dit moment niet opportuun. In de eerste plaats biedt de huidige regeling het openbaar ministerie reeds voldoende aanknopingspunten om strafzaken bij verschillende gerechten aan te brengen. In de tweede plaats is uitbreiding van de regeling van de relatieve competentie om de belasting van bepaalde gerechten te verlichten waarschijnlijk overbodig. De capaciteit van de rechtsprekende macht wordt de komende jaren sterk uitgebreid. De verwachting is dat de druk op de strafrechtketen daardoor op de lange termijn zal afnemen. Ten derde wijs ik erop dat door het verdelen van zaken over andere rechtbanken, deze geroepen worden een oordeel te geven over zaken waarin de relatie tussen het (Haarlemse) OM en het regiokorps c.q. de KMAR een rol speelt. Het aldaar gevoerde beleid heeft in de regel gevolg voor de aard van de zaken waarin vervolging wordt ingesteld. Dat beleid – gebaseerd op afspraken in de verschillende driehoeksoverleggen – zal aan de diverse rechtbanken moeten worden overgebracht. Ik ga er daarbij van uit dat overdracht van zaken redelijkerwijs niet beperkt kan worden tot Opiumwetzaken. Ten overvloede wijs ik u er op dat, zoals onder 2 is vermeld, bij de toekenning van financiële middelen rekening wordt gehouden met het feit dat Schiphol onder de jurisdictie van de rechtbank Haarlem valt. </antwoord>
      <noten afkomstig="antwoord"/>
   </antwoorden>
</kvr>
