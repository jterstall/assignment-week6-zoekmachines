<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) aan de minister van Justitie over de zeven drugsverdachten van een drugsbende. (Ingezonden 21 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14303
</item>
         <item attribuut="Inhoud">Vragen over het seponeren door het Openbaar Ministerie in Maastricht van een zaak tegen zeven hoofdverdachten van een drugsbende wegens tijdverloop.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding</item>
         <item attribuut="Vindplaats">Kamervragen met antwoord 2000-2001, nr. 1725, Tweede Kamer</item>
         <item attribuut="Vraagnr_bij_indiening">2000114480</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">2001-09-17</item>
         <item attribuut="Datum_indiening">2001-08-21</item>
         <item attribuut="Document-id">KVR14303</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3597" allpagenumbers="3597 3598" vetnummer="2000114480" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14303" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1725" onderwerp="" indiendatum="2001-08-21">
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-09-17">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het bericht dat het Openbaar Ministerie in Maastricht de zaak tegen zeven hoofdverdachten van een drugsbende wegens tijdsverloop heeft geseponeerd? <voetnoot nummer="1"/>
      </vraag>
      <vraag nummer="2">Wat is uw oordeel over deze gang van zaken? </vraag>
      <vraag nummer="3">Waarom is deze zaak zo lang blijven liggen? </vraag>
      <vraag nummer="4">Waarom is niet in een tijdig stadium van hoger hand ingegrepen om het stuklopen van deze zaken door tijdsverloop te voorkomen? </vraag>
      <vraag nummer="5">Zijn er meer zaken die door tijdsverloop stuk dreigen te lopen? </vraag>
      <vraag nummer="6">Welke maatregelen neemt u om dit soort fouten in de toekomst te voorkomen? </vraag>
      <noten afkomstig="vraag">
         <noot nummer="1" datum="2001-08-14" bron="NRC-Handelsblad">NRC-Handelsblad, 14 augustus 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik betreur dat de strafzaak tegen de zeven verdachten met een sepot (code 43: oud feit) is geëindigd. Overigens bevindt de strafzaak tegen andere verdachten van de drugsbende zich nog onder de rechter; door de rechtbank te Maastricht is een veroordeling uitgesproken. Hiertegen is hoger beroep ingesteld. De zaak dient thans bij het gerechtshof te ’s-Hertogenbosch. De plaatsvervangend hoofdofficier van justitie te Maastricht heeft ter terechtzitting bij het hof op 13 augustus jl. een toelichting gegeven op de (sepot)beslissingen in deze zaak. </antwoord>
      <antwoord nummer="3 en 4">Vooropgesteld zij dat het hier gaat om een complexe en omvangrijke zaak met een moeilijke bewijsvoering. Oorspronkelijk bestond de overtuiging bij de behandelend officier en het onderzoeksteam van de regiopolitie dat door een grote groep mensen stelselmatig strafbare feiten werden gepleegd, dat in die groep sprake was van een zekere hiërarchie en dat er derhalve ook sprake was van hoofdverdachten («grote vissen») en overige verdachten («kleine vissen»). Het onderzoek was erop gericht om via de zogenaamde kleine vissen uit te komen bij de grote vissen. Van alle verdachten is, na het verstrijken van de bewaringstermijn, door de raadkamer van de rechtbank te Maastricht de gevangenhouding bevolen, welke vervolgens nog tweemaal is verlengd. De zaak kon medio mei 1999 – na het verstrijken van de zogenaamde 100 dagen termijn – nog niet zittingsrijp geacht worden. Om te voorkomen dat het Openbaar Ministerie direct niet-ontvankelijk zou worden verklaard of de zaak met een vrijspraak zou eindigen, heeft de behandelend officier van justitie de uitgebrachte dagvaarding tegen de zeven verdachten destijds ingetrokken en werd de voorlopige hechtenis opgeheven. In verband met zijn vertrek naar de Nederlandse Antillen heeft de (eerst) behandelend officier de zaak niet kunnen afronden. In die periode had het team waar de officier deel van uitmaakte te kampen met problemen met betrekking tot capaciteit en interne organisatie. Alhoewel door de hoofdofficier en de teamleiding regelmatig werd aangedrongen op voortvarende behandeling van de zaak bleek het dossier echter weerbarstig. Bovendien bleven de capaciteitsproblemen groot. Ook werd lang, wellicht te lang, gewacht op mogelijk aanvullend bewijs dat zou kunnen voortvloeien uit verklaringen van verdachten in andere zaken. Uiteindelijk is de zaak opnieuw beoordeeld hetgeen leidde tot een viertal conclusies: • er was geen hard bewijs voorhanden om te kunnen concluderen dat de betrokken verdachten inderdaad «grote vissen» waren en als hoofdverdachten betiteld zouden kunnen worden, • het proces-verbaal van de politie was niet erg toegankelijk, • indien de betrokken zeven verdachten medio 1999 terecht zouden hebben gestaan, zou wellicht een veroordeling uitgesproken zijn voor relatief kleine feiten als bijvoorbeeld het voorhanden hebben van hasj en pillen, terwijl oorspronkelijk de overtuiging bestond (zoals hierboven uiteengezet) dat er veroordelingen zouden kunnen volgen voor zwaardere feiten, • inmiddels was zoveel tijd verstreken dat het thans aanbrengen van de zaak voor de rechtbank tot een niet-ontvankelijk verklaring van het Openbaar Ministerie zou leiden, dan wel tot een straf die dusdanig zou zijn gereduceerd vanwege het tijdsverloop, dat die in geen verhouding zou staan tot de gepleegde (relatief kleine) feiten. De officier van justitie, die de zaak opnieuw beoordeelde, adviseerde de zaak te seponeren waarbij overigens de krapte in de beschikbare zittingsruimte van de meervoudige kamer en het te verwachten beslag op de zittingscapaciteit, ook voor de te berechten kleine feiten, mede in beschouwing is genomen. De hoofdofficier van justitie heeft die conclusie overgenomen en daarbij met name ook veel gewicht toegekend aan de constatering dat niet bewijsbaar werd geacht dat de zeven verdachten inderdaad tot de categorie zware drugscriminelen moesten worden gerekend met te verwachten dienovereenkomstige strafeisen. Het tijdsverloop in combinatie met de uiteindelijk geconstateerde (geringe) zwaarte van de zaken waren uiteindelijk bepalend voor de sepotbeslissing. </antwoord>
      <antwoord nummer="5">Het betreffende team kampt nog met achterstanden in de verwerking van met name zaken waarin de verdachten niet gedetineerd zijn. Er is geïnventariseerd welke zaken door de termijnenkwestie in de gevarenzone dreigen te belanden. Deze zaken worden met voorrang beoordeeld en – indien vervolgingswaardig – zo spoedig mogelijk op zitting aangebracht. Ook hier speelt het parket Maastricht overigens parten de krapte in zittingsruimte bij de rechtbank. </antwoord>
      <antwoord nummer="6">Er zijn maatregelen getroffen om de zaaksbewaking ook qua termijnen beter te verankeren in de bedrijfsvoering van het parket, waarbij de voortgang van zaken stringent wordt bewaakt. De zaken worden centraal beheerd. Ik merk op dat het College van procureurs-generaal op de hoogte is gebracht van de knelpunten die speelden – en in veelmindere mate nog spelen – binnen het parket Maastricht. Tevens is het College geïnformeerd over de maatregelen die zijn genomen om tot verbetering te komen. Het College is van mening dat de problemen die hebben geleid tot de sepotbeslissing in de hierboven bedoelde zaak zijn onderkend en heeft daarbij het vertrouwen uitgesproken in de trajecten die zijn ingezet om in de toekomst te voorkomen dat dergelijke knelpunten leiden tot gevolgen als de onderhavige. Ik kan mij met dit standpunt verenigen. </antwoord>
      <noten afkomstig="antwoord"/>
   </antwoorden>
</kvr>
