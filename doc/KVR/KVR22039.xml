<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over asbest in de gemeente Berkelland. (Ingezonden 21 december 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22039
</item>
         <item attribuut="Inhoud">Vragen over de resultaten van een onderzoek van enkele gemeenten in Twente (die binnenkort één gemeente Berkelland gaan vormen) naar het gebruik van asbest in openbare puinwegen en fietspaden.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Wegen)</item>
         <item attribuut="Trefwoorden">Gevaarlijke stoffen Wegen</item>
         <item attribuut="Vindplaats">Kamervragen met antwoord 2004-2005, nr. 759, Tweede Kamer</item>
         <item attribuut="Vraagnr_bij_indiening">2040505370</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-01-19</item>
         <item attribuut="Datum_indiening">2004-12-21</item>
         <item attribuut="Document-id">KVR22039</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1605" allpagenumbers="1605 1606 1607" vetnummer="2040505370" code="0405tkkvr759" lopendefooter="Tweede Kamer, vergaderjaar 2004–2005, Aanhangsel" filenaam="KVR22039" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="759" onderwerp="" indiendatum="2004-12-21">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-01-19">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat de gemeenten Eibergen, Ruurlo, Neede en Borculo een onderzoek hebben laten uitvoeren naar openbare puinwegen en fietspaden ter voorbereiding op de fusie tot één gemeente Berkelland? <voetnoot nummer="1"/>Zo ja, bent u bekend met de resultaten van dit onderzoek, waaruit blijkt dat van de 69 onderzochte openbare puinwegen en fietspaden 10 een hoeveelheid asbest bevatten die boven de norm ligt van 100 milligram droge stof? Bent u bereid dit onderzoek naar de Kamer te sturen? </vraag>
      <vraag nummer="2">Bent u bekend met het feit dat de aanwonenden van de betreffende tien puinwegen destijds niet op de hoogte zijn gebracht van de gevaren van asbest? </vraag>
      <vraag nummer="3">Is het waar dat het volgens de betreffende gemeenten afdoende is om naast de wegen die een hoeveelheid asbest bevatten die boven de wettelijke normen ligt waarschuwingsborden te plaatsen? Zo ja, deelt u de mening dat dit niet afdoende is, mede gezien de uitlatingen van aanwonenden dat het allemaal wel mee zal vallen? Zo neen, wat wordt er dan ondernomen om de aanwonenden te beschermen tegen het gevaar van blootstelling aan asbest? </vraag>
      <vraag nummer="4">Deelt u de mening dat in dit gebied dezelfde saneringsregeling moet gelden zoals die voor Twente, Haaksbergen en Harderwijk is uitgevaardigd op grond van het Besluit abestwegen Wms, waardoor particulieren de gelegenheid krijgen om een aanvraag in te dienen voor een saneringssubsidie? Zo ja, op wie gaat u de kosten hiervan verhalen? Zo neen, waarom niet? </vraag>
      <vraag nummer="5">Bent u bereid actie te ondernemen teneinde de schade te verhalen op de vervuiler? Zo neen, waarom niet? Zo ja, op welke manier? </vraag>
      <vraag nummer="6">Wat zijn uw vorderingen bij het aansprakelijk stellen van het bedrijf Eternit voor de schade als gevolg van het uitdelen en storten van asbest in deze regio? </vraag>
      <vraag nummer="7">Deelt u de mening dat hier, evenals destijds in de gemeente Goor, de saneringsregeling van toepassing is teneinde aanwonenden te beschermen tegen de gevaren van asbest? Zo ja, bent u bereid nu stappen te ondernemen? Zo ja, welke stappen gaat u zetten? Zo neen, wat heeft u geleerd van lessen in dit dossier uit het verleden? </vraag>
      <noten afkomstig="vraag">
         <noot nummer="1" datum="2004-12-13" bron="Dagblad Tubantia/Twentsche Courant, 9, 10, 11 en">Dagblad Tubantia/Twentsche Courant, 9, 10, 11 en, 13 december 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja, het is mij bekend dat de gemeenten Eibergen, Ruurlo, Neede en Borculo (die per 1 januari 2005 zijn samengegaan in de gemeente Berkelland) op eigen initiatief een asbestonderzoek hebben laten uitvoeren naar openbare puinwegen en fietspaden in hun gemeente. Mijn Inspectie is betrokken bij dit onderzoek, omdat de VROM-Inspectie belast is met het toezicht op en de handhaving van het Besluit asbestwegen Wms. In een brief van mijn Inspectie van 26 november 2004 zijn de gemeenten op de hoogte gesteld van de wettelijke eisen, die gelden voor asbestwegen en de gemaakte afspraken met de gemeenten. Een afschrift van deze brief heb ik bijgevoegd en is ter inzage gelegd bij het Centraal Informatiepunt van de Tweede Kamer der Staten-Generaal. Uit bovengenoemd onderzoek blijkt dat bij 6 van de onderzochte wegen de asbestconcentratie boven de norm van 100 mg/kg gewogen (gewogen betekent de concentratie serpentijnasbest vermeerderd met tien maal de concentratie amfiboolasbest) ligt. Bij 4 wegen is de gemiddelde asbestconcentratie minder dan 100 mg/kg, maar op basis van de maximale bovengrens aan de asbestconcentratie is gebleken dat in deze wegen de asbestconcentratie boven de 100 mg/kg asbest is. Op grond hiervan is nader onderzoek noodzakelijk, zoals omschreven is in de onderzoeksnorm voor asbest NEN 5707. Daar de rapportages opgesteld zijn door de gemeenten Eibergen, Ruurlo, Neede en Borculo lijkt het mij vooralsnog niet opportuun dat ik deze rapportages naar de Tweede Kamer stuur. Het lijkt mij vooralsnog meer voor de hand liggend dat de gemeente de rapportage stuurt naar de gemeenteraad. Verder kan ik u melden dat op 7 december 2004 de colleges van Burgemeester en Wethouders van de gemeenten Eibergen, Ruurlo, Neede en Borculo een nota hebben vastgesteld, waarbij is vastgelegd dat de gemeente, alvorens over te gaan tot sanering, een nader onderzoek laat plaatsvinden conform de NEN 5707 ter plaatse van deze 10 wegen teneinde de precieze omvang en verspreiding van de asbestverontreiniging vast te stellen. Op basis daarvan wordt een saneringsplan opgesteld voor de sanering van die wegen, waar de asbestconcentratie groter is dan 100 mg/kg gewogen. </antwoord>
      <antwoord nummer="2">Mede op basis van het advies van mijn Inspectie zijn de resultaten van het onderzoek door de gemeenten gecommuniceerd met de direct omwonenden. Ook zal de wijze van uitvoering van het nader onderzoek en de sanering worden gecommuniceerd met de direct aanwonenden en de overige inwoners van de gemeente Berkelland. </antwoord>
      <antwoord nummer="3" voetnoot="1">Gelet op het extensieve gebruik van deze wegen, de huidige omstandigheden (een vochtige bodem en een vochtig weertype) en de maximaal aangetroffen asbestconcentratie (minder dan 1000 mg/kg gewogen) in deze wegen, is de kans op blootstelling aan asbestvezels niet uitgesloten maar zal naar verwachting het maximaal toelaatbaar risiconiveau niet overschrijden. Dit wordt bevestigd uit wetenschappelijk onderzoek, zoals is opgenomen in het rapport «Beoordeling van risico’s van bodemverontreiniging met asbest» zoals dat is opgesteld door TNO en het RIVM, dat ik reeds aan u heb toegezonden op 13 mei 2004 m.b.t. asbestproblematiek <voetnoot nummer="1"/>. 4 + 7 De saneringsregeling asbestwegen 2e fase (waarvoor aanvragen konden worden ingediend tot 1 juni 2003) voorzag reeds in deze mogelijkheid. In de saneringsregeling asbestwegen 2e fase is immers opgenomen dat de saneringsregeling asbestwegen 2e fase ook van toepassing is op wegen en stroken, gelegen buiten een straal van 12 kilometer rond de voormalige gemeente Goor of buiten een straal van 12 kilometer rond de gemeente Harderwijk. Bij de voorbereiding van de saneringsregeling 2e fase was de voorlichting tevens gericht op particulieren in omliggende gemeenten in de omgeving van Twente en Harderwijk, zoals de gemeenten Eibergen, Ruurlo, Neede en Borculo. Uit de ingediende aanvragen van de saneringsregeling 2e fase blijkt dat ook aanvragen zijn ingediend, afkomstig van particulieren buiten de gemeenten Hof van Twente en Harderwijk. Een nieuwe mogelijkheid voor het indienen van aanvragen op basis van deze regeling overweeg ik niet. Dit is mede ingegeven door de lessen uit het verleden. Er zijn veel raakvlakken tussen het saneren van asbestwegen en met asbestverontreinigde bodem die vaak in elkaar nabijheid zijn gelegen. De uitvoering saneringsregeling asbestwegen naast de sanering van met asbest verontreinigde bodem is inefficiënt gebleken. Ik overweeg het Besluit asbestwegen Wms te integreren in de Wet bodembescherming (Wbb) gelijktijdig met het opnemen van de Wbb in de Wet milieubeheer (Wm). In dat kader zal ik bezien welke saneringsmogelijkheden er kunnen worden gecreëerd voor de nog niet gesaneerde private wegen met een te hoog asbest gehalte. Daarnaast wil ik opmerken dat in algemene zin geldt dat de saneringsregelingen niet van toepassing zijn en waren op asbestwegen die in eigendom zijn van een publiekrechtelijk rechtspersoon. Dit betekent dat publiekrechtelijke rechtspersonen (zoals gemeenten) hun eigen verantwoordelijkheid dienen te nemen in het kader van het Besluit asbestwegen Wms en geen gebruik kunnen maken dan wel hebben kunnen maken van de saneringsregelingen asbestwegen. </antwoord>
      <antwoord nummer="5">De gemeente Berkelland is eigenaar van deze wegen en is daarom verantwoordelijk voor de kosten van de sanering. Het staat de gemeente uiteraard vrij om een civielrechtelijke procedure te starten jegens de vervuiler. </antwoord>
      <antwoord nummer="6">Zoals reeds gesteld in mijn brief aan de Tweede Kamer inzake de problematiek rondom asbest (Tweede Kamer, vergaderjaar 2003–2004, 25 834, nr. 28) is kostenverhaal op Eternit op grond van de Wet bodembescherming zeer moeilijk gelet op bestaande jurisprudentie. Daarnaast is een civielrechtelijke procedure een van de middelen om milieuschade te voorkomen. Zoals ik heb aangegeven in mijn brief van 22 september 2003 is het in civielrechtelijke aansprakelijkheidskwesties doorgaans – vóórdat juridische middelen worden toegepast – gebruikelijk dat overleg tussen partijen plaatsvindt over het leveren van een vrijwillige financiële bijdrage voor de ontstane schade. In dit kader ben ik nog in gesprek met Eternit. Daarnaast wens ik te benadrukken dat in Nederland, naast Eternit, ook andere internationaal opererende bedrijven ernstige bodemverontreiniging hebben veroorzaakt vóór 1975. Onderhavige kwestie staat dan ook niet op zichzelf. Ook in deze gevallen geldt de stringente wetsuitleg van de Hoge Raad. Omdat ik echter van mening ben dat dergelijke bedrijven – mede vanuit het oogpunt van maatschappelijke verantwoordelijkheid en verantwoord ondernemen – de ontstane schade niet louter op de gemeenschap mogen afwentelen, weiger ik mij neer te leggen bij de recente ongunstige juridische ontwikkelingen. Om deze ontwikkelingen te kunnen keren dient zorgvuldig te worden bekeken welke zaken wel en welke zaken niet aanhangig worden gemaakt dan wel in rechte voort worden gezet. Bij de huidige stand van de jurisprudentie acht ik het ook om deze reden niet raadzaam op dit moment een civielrechtelijke procedure jegens Eternit te starten. Zodra de uitspraken in thans aanhangige zaken bekend zijn en met Eternit geen minnelijke regeling mogelijk is, ben ik bereid een civiele procedure te starten. </antwoord>
      <noten afkomstig="antwoord">
         <noot nummer="1">TK, 25 834, nr. 26</noot>
      </noten>
   </antwoorden>
</kvr>
