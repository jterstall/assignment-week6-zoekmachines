<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Blerck-Woerdman en De Vries (beiden VVD) aan de minister van Volksgezondheid, Welzijn en Sport over vaccinatie tegen pneumokokken. (Ingezonden 28 maart 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15571
</item>
         <item attribuut="Inhoud">Vragen over het door minister Borst (VWS) afgewezen advies van de Gezondheidsraad inzake pneumokokkenvaccinatie, de kosten van het huidige vaccinatieprogramma tegen meningitis C en de prijs van een vaccin tegen pneumokokken. Deze vragen dienen ter aanvulling op eerdere vragen terzake van Tweede-Kamerleden Buijs en Jonker, ingezonden 22 maart 2002, 201020828.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Jeugdigen)</item>
         <item attribuut="Trefwoorden">Inentingen Jeugdigen Preventieve gezondheidszorg</item>
         <item attribuut="Vindplaats">Kamervragen met antwoord 2001-2002, nr. 1066, Tweede Kamer</item>
         <item attribuut="Vraagnr_bij_indiening">2010208510</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
            <persoon partij="VVD">De Vries</persoon>
         </item>
         <item attribuut="Datum_reaktie">2002-04-25</item>
         <item attribuut="Datum_indiening">2002-03-28</item>
         <item attribuut="Document-id">KVR15571</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2249" allpagenumbers="2249 2250" vetnummer="2010208510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15571" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1066" onderwerp="" indiendatum="2002-03-28">
         <vrager partij="VVD" oorsprong="parlement">Van Blerck-Woerdman</vrager>
         <vrager partij="VVD" oorsprong="parlement">De Vries</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-04-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u uitleggen hoe realistisch uw logistieke scenario’s inzake algehele vaccinatie tegen meningokokken en pneumokokken zijn, gezien de grote groepen kinderen in de verschillende leeftijdscategorieën, die alleen al tijdens de zomer(school)vakanties ingeënt moeten gaan worden? </vraag>
      <vraag nummer="2">Welke medisch-wetenschappelijke redenen heeft u om het uitdrukkelijke advies van de Gezondheidraad inzake de pneumokokkenvaccinatie niet op te volgen, waardoor jonge kinderen verstoken blijven van bescherming tegen een gevaarlijke vorm van meningitis? </vraag>
      <vraag nummer="3">Beseft u dat u met het afwijzen van het advies van de Gezondheidsraad ervoor zorgt dat slechts beperkte bescherming aan kinderen via het Rijks Vaccinatie Programma (RVP) in de komende jaren wordt geboden, gelet op het feit dat pneumokokken 30% van de meningitisgevallen veroorzaakt, met ernstiger restverschijnselen voor de kinderen die het overleven? </vraag>
      <vraag nummer="4">Heeft u in de aanloop van uw besluit gelegenheid gehad of genomen te kiezen voor de volledige uitvoering van het advies van de Gezondheidsraad, dus vaccinatie tegen meningitis C en pneumokokken, tegen een redelijke prijs, althans de prijs die nu het programma tegen meningitis C gaat kosten? Heeft u de gelegenheid te baat genomen? Zo nee, waarom niet? </vraag>
      <vraag nummer="5">Kunt u aangeven op basis van welke prijs van een dergelijk vaccin tegen pneumokokken het niet kosteneffectief lijkt te zijn, en op basis van welke prijs een dergelijk vaccin wel kosteneffectief is? </vraag>
      <vraag nummer="6">Deelt u de mening van de Gezondheidsraad dat kinderen tegen de pneumokokken(infecties) breedschalig en landelijk beschermd moeten worden, in aanmerking genomen dat pneumokokken de belangrijkste veroorzaker is van meningitis in de afgelopen maanden (pneumokokken-meningitis: 31,8%, meningitis B: 27,2%, meningitis C: 25,4%, alle leeftijden, januari en februari 2002, cijfers van het Ned. Referentie Laboratorium voor (bacteriële) Meningitis)? </vraag>
      <vraag nummer="7">Wat adviseert u ouders die toch hun kind(eren) nu al willen beschermen tegen pneumokokkeninfecties te doen? Gaat u parallel aan de landelijke campagne tegen meningitis C het publiek ook correct voorlichten over de pneumokokkeninfecties? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Buijs en Jonker, ingezonden 22 maart 2002. </toelichting>
   <antwoorden aantal="7">
      <antwoord nummer="1">GGD Nederland (GGDNL) heeft op mijn verzoek een voorstel gemaakt ten behoeve van de uitvoering van de landelijke vaccinatiecampagne tegen de meningokokken C-bacterie. Volgens GGD Nederland is het mogelijk om de kinderen in de leeftijdsgroepen 14 maanden tot en met 5 jaar en 15 tot en met 18 jaar nog voor de zomervakantie te vaccineren, startend in juni en rekening houdend met de vakantiespreiding. De kinderen in de leeftijd van 6 tot en met 14 jaar zullen vanaf september (dus na de zomervakantie) zo snel mogelijk gevaccineerd worden. Dit scenario is gebaseerd op de mogelijkheden van GGDNL en de beschikbaarheid van vaccins. De keuze van leeftijdsgroepen en de volgorde van vaccineren zijn bepaald door de epidemiologische gegevens waaruit blijkt welke groepen kinderen het grootste risico lopen ziek te worden door de meningokokbacterie type C. De landelijke campagne betreft dus alleen meningokokken C en geen pneumokokken. </antwoord>
      <antwoord nummer="2">Ik neem in mijn standpunt het advies van de Gezondheidsraad over. Ik ben van mening dat de pneumokokkenvaccinatie moet worden ingevoerd in het RVP. Echter, de Gezondheidsraad geeft in haar advies aan dat de kosten van de pneumokokkenvaccinatie hoog zijn in vergelijking met andere preventieprogramma’s. Dat ben ik met de Gezondheidsraad eens. Zodra de pneumokokkenvaccinatie kosteneffectief kan worden ingevoerd, zal deze vaccinatie in het RVP worden opgenomen. Ook in andere Europese landen is besloten om de pneumokokkenvaccinatie nog niet in te voeren gezien de extreem hoge kosten die hieraan zijn verbonden. Vooralsnog moeten de gevolgen dus bestreden worden met tijdige herkenning en behandeling. </antwoord>
      <antwoord nummer="3">Ik ben mij bewust van het feit dat de pneumokokbacterie ernstige ziekten kan veroorzaken. Ik wijs daarom het advies van de Gezondheidsraad niet af. Zie ook de beantwoording van vraag 2. </antwoord>
      <antwoord nummer="4">Ik ben niet in de mogelijkheid geweest beide vaccinaties in te voeren, onder de randvoorwaarde dat het pneumokokken-vaccin tegen een kosteneffectieve prijs beschikbaar wordt gesteld. </antwoord>
      <antwoord nummer="5">Kosteneffectiviteit hangt niet alleen maar af van de prijs van het vaccin, maar ook van de werking er van. Het huidige pneumokokkenvaccin biedt bescherming tegen 7 verschillende varianten (serotypes) van deze bacterie. In de toekomst zullen, naar verwachting, vaccins beschikbaar komen die tegen meer varianten bescherming bieden. Mogelijk verbetert hierdoor de kosteneffectiviteit van het vaccin. Dat betekent dus ook dat door te vaccineren tegen de pneumokokken er geen volledige bescherming geboden kan worden tegen alle varianten. De kosteneffectiviteit wordt uitgedrukt in Qaly’s (Quality Adjusted Life Years). De kosteneffectiviteit van de pneumokokkenvaccinatie per Qaly bedraagt volgens de Gezondheidsraad, bij een vaccinprijs van 40, ongeveer 88 500,-. Ter vergelijking; de Gezondheidsraad berekende voor de landelijke meningokokken C vaccinatiecampagne circa 11 800,- per Qaly en de vaccinatie in het RVP op 14 maanden ongeveer 2132,- per Qaly. Algemeen wordt per Qaly een maat aangehouden van ongeveer 18 000,- voor een primair preventie programma zoals een vaccinatie in het RVP. Dit is echter geen vaststaande waarde. De kosten per Qaly van de pneumokokken vaccinatie ligt echter ruim vier keer hoger dan wat nu als kosteneffectief wordt beschouwd. Ook als de vaccinprijs in een mathematisch model gelijkgesteld wordt aan die van de meningokokken C-vaccinatie (in dit model 15,88) bedraagt de kosten effectiviteit ongeveer 30 800 per Qaly. </antwoord>
      <antwoord nummer="6">Ja, zie hiervoor vraag 2. </antwoord>
      <antwoord nummer="7">Indien ouders op eigen initiatief hun kinderen vaccineren tegen de pneumokokken bacterie is dat hun eigen verantwoordelijkheid en bestaat daar geen bezwaar tegen. De voorlichting over de pneumokokkenbacterie wil ik niet koppelen aan de voorlichting over de landelijke vaccinatiecampagne meningokokken C. Wel wil ik huisartsen beter van informatie voorzien over de veroorzakers en symptomen van meningitis en sepsis. Ik heb begrepen dat bij deze beroepsgroep behoefte bestaat aan meer informatie over meningitis en sepsis. </antwoord>
      <noten afkomstig="antwoord"/>
   </antwoorden>
</kvr>
