<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de mogelijk hoge sterfte onder asielzoekers. (Ingezonden 6 maart 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17730
</item>
         <item attribuut="Rubriek">Gezondheidszorg (Algemeen) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Overlijden Vluchtelingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 1239, Tweede Kamer</item>
         <item attribuut="Vraagnr_bij_indiening">2020308330</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-05-12</item>
         <item attribuut="Datum_indiening">2003-03-06</item>
         <item attribuut="Document-id">KVR17730</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2583" allpagenumbers="2583 2584" vetnummer="2020308330" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17730" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1239" onderwerp="" indiendatum="2003-03-6">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="12 mei 2003), zie ook Aanhangsel Handelingen nr. 1039, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het artikel over hoge sterfte onder asielzoekers? <voetnoot nummer="1"/>
      </vraag>
      <vraag nummer="2">Wat is uw mening over de uitkomsten van het onderzoek waaruit blijkt dat het sterftecijfer onder mannelijke asielzoekers 23% hoger ligt dan onder mannen met een Nederlandse nationaliteit? </vraag>
      <vraag nummer="3">Hoe beoordeelt u de analyse van de onderzoekers dat het niet aannemelijk is te veronderstellen dat de hoge sterfte onder asielzoekers te zoeken is in een lage sociaal-economische status aangezien deze asielzoekers in hun landen van herkomst tot een groep behoren met een relatief hoog opleidingsniveau en bijbehorende hogere sociale status? Deelt u de stelling van de onderzoekers dat het wel aannemlijk is dat een ongunstige sociaal-economisch positie in het heden een nadelige invloed heeft op het overlijdensrisico? </vraag>
      <vraag nummer="4">Hebt u zicht op de sociale en economische factoren die eventueel van invloed kunnen zijn op de gezondheidstoestand van asielzoekers? Zo neen, bent u bereid een onderzoek hiernaar te laten verrichten? Zo neen, waarom niet? </vraag>
      <vraag nummer="5">Deelt u de mening dat gegevens omtrent doodsoorzaken een belangrijke indicator zijn voor de gezondheidstoestand voor een bepaalde groep? Zo ja, welke concrete beleidsmaatregelen koppelt u hieraan om het sterftecijfer te verlagen? </vraag>
      <vraag nummer="6">Wat is uw mening over het ontbreken van gegevens over het aantal sterfgevallen onder asielzoekers? Welke conclusies verbindt u aan het feit dat de Medische Opvang Azielzoekers (MOA) slechts 24% van alle sterfgevallen heeft gemeld, dat in het COA-archief maar in 42% van de gevallen een medisch dossier kon worden gevonden van een overleden asielzoeker en dat in 18% de doodsoorzaak niet bekend is? Vindt u dit acceptabel? Zo neen, welke stappen gaat u ondernemen richting COA en MOA om hier zorgvuldig mee om te gaan? Op welke wijze gaat u de registratie van overleden asielzoekers verbeteren? </vraag>
      <vraag nummer="7">Is een denkbare verklaring voor de niet-afwijkende perinatale en kindersterfte onder asielzoekers dat die mogelijk te maken heeft met een onderrapportage door de MOA; de groep perinatale kinderen nog niet is opgenomen in de COA-registratie en daardoor hun overlijden slechts te achterhalen is door middel van de MOA-meldingen, en zwangeren actief worden beschouwd als risicogroep en actief worden benaderd? Bent u bereid een onderzoek te doen naar de precieze aard en omvang hiervan? </vraag>
      <vraag nummer="8">Hoe beoordeelt u de hoge sterfte als gevolg van zelfdoding onder asielzoekers? Wat is uw mening over het feit dat 80–90% van de asielzoekers psychische problemen heeft en dat 6–11% van hen lijdt aan posttraumatische stressstoornis? Wat zeggen deze cijfers over de toegankelijkheid van de GGZ voor asielzoekers? Beschikt de GGZ over specialistische kennis en deskundigheid om deze doelgroep adequaat te kunnen helpen? Zo neen, op welke wijze gaat u bevorderen dat de GGZ toegankelijk wordt voor asielzoekers en dat de GGZ over de nodige kennis en deskundigheid beschikt? </vraag>
      <vraag nummer="9">Herinnert u zich de antwoorden op de eerdere vragen waarin u een onderzoek van de Inspectie voor de Gezondheidszorg naar de medische zorg in asielzoekerscentra toezegde? Wat is de stand van zaken van dit onderzoek? Bent u bereid de Tweede Kamer hiervan op de hoogte te houden en het onderzoek naar de Tweede Kamer toe te zenden? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-03-1" bron="H. Koppenaal, C. A. Bos en J. Broer,  in: Nederlands Tijdschrift voor Geneeskunde" titel="Hogere sterfte door infectieziekten en niet-natuurlijke doodsoorzaak onder asielzoekers in 1988–1999">H. Koppenaal, C. A. Bos en J. Broer, «Hogere sterfte door infectieziekten en niet-natuurlijke doodsoorzaak onder asielzoekers in 1988–1999» in: Nederlands Tijdschrift voor Geneeskunde, 1 maart 2003</noot>
         <noot nummer="2" documenttype="Kamervragen" documentnummer="741" documentjaargang="2001-2002">Aanhangsel Handelingen, nr. 741, vergaderjaar 2001–2002.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het betreft cijfers over de jaren 1998 en 1999. Een dergelijk verschil in sterftecijfers roept vragen op. De waarde van dit onderzoek, dat overigens met volle medewerking van het COA is uitgevoerd, is dat het duidelijk maakt waar specifiek de verschillen zitten in sterfte. Dit blijken met name niet-natuurlijke doodsoorzaken te zijn. Daarnaast is er sprake van oversterfte in de categorie infectieziekten, ten gevolge van een verhoogd aantal HIV infecties. Gezien de herkomstlanden van asielzoekers, is dit geen verrassing. </antwoord>
      <antwoord nummer="3 en 4">Het bestaan van een relatie tussen sociale en economische factoren en de verhoogde sterfte onder asielzoekers is een hypothese van de onderzoekers. Het kleine aantal sterfgevallen waarop men zich baseert staat een wetenschappelijke onderbouwing van deze hypothese in de weg. Het is bijzonder lastig om in wetenschappelijk onderzoeken eventueel verband aan te tonen tussen sociale en economische factoren vanwege de grote variatie in de groep asielzoekers en het grote aantal factoren dat mogelijk van invloed is op hun gezondheid. Ik heb niet het voornemen een dergelijk onderzoek te laten uitvoeren. Er loopt momenteel reeds een grootschalig onderzoek naar de gezondheidstoestand van asielzoekers uit verschillende herkomstlanden. Dit onderzoek wordt uitgevoerd door de Afdeling Medische Psychologie van de Vrije Universiteit. </antwoord>
      <antwoord nummer="5">Gegevens omtrent doodsoorzaken kunnen een indicator zijn voor de gezondheidstoestand van een bepaalde groep. Om de situatie in Asielzoekerscentra te verbeteren wordt in het kader van het Plan Openbare Gezondheidszorg door GGD Nederland het project «Gezonde Asielzoekerscentra» uitgevoerd. Reeds jaren wordt intensief gewerkt aan het beter toegankelijk maken van de gezondheidszorg (inclusief de geestelijke gezondheidszorg,) voor asielzoekers in de opvang. In algemene zin ben ik van mening dat de gezondheidszorg nu goed toegankelijk is. Wat betreft de geestelijke gezondheidszorg is sinds het sluiten van een convenant in 2000 een grote vooruitgang geboekt. </antwoord>
      <antwoord nummer="6">Ik ben van mening dat er een zorgvuldige registratie bijgehouden dient te worden van sterfte onder asielzoekers en de registratie van doodsoorzaken. Sinds 2000 ressorteert de uitvoering van de medische opvang van asielzoekers onder door GGD-en bestuurde stichtingen Medische Opvang asielzoekers. De registratie is daarmee beter rechtstreeks aan te sturen. Vanaf 2002 is een verbeterd monitoring systeem voor doodsoorzaken door het Landelijk Service Bureau van GGD Nederland ingevoerd. </antwoord>
      <antwoord nummer="7">Begeleiding van zwangerschap en bevalling geschiedt door verloskundigen, huisartsen of gynaecologen. Perinatale sterfte zal vanuit deze beroepsgroepen op dezelfde wijze gemeld worden als voor andere zwangerschappen van vrouwen in Nederland. De registratie van doodsoorzaken vindt altijd plaats door een arts. Wanneer een arts een niet-natuurlijke doodsoorzaak constateert wordt de gemeentelijke lijkschouwer ingeschakeld. Het overlijden wordt anoniem geregistreerd door het Centraal Bureau voor de Statistiek. Het land van herkomst en de status worden daarbij niet apart geregistreerd. Zwangere asielzoekers worden door de MOA conform het protocol zwangeren begeleid. Deze werkwijze biedt voldoende waarborgen. </antwoord>
      <antwoord nummer="8">Het is aannemelijk dat er bij asielzoekers een verhoogd risico op psychische stoornissen is. Wat betreft de toegankelijkheid en de kwaliteit van de GGZ is de laatste jaren veel verbeterd. GGZ Nederland, de Zorgverzekeraar VGZ en zeer veel instellingen in het land hebben zich daartoe grote inspanningen getroost – waarvan de resultaten onder meer onlangs zijn gepresenteerd op een congres in Driebergen, 31 oktober en 1 november 2002. Dat de GGZ niet alle problemen die ontstaan door de levensgebeurtenissen van asielzoekers en de langdurige onzekerheid over de verblijfstatus kan oplossen, zal duidelijk zijn. </antwoord>
      <antwoord nummer="9">U verwijst naar het antwoord op de vragen over de dood van een baby in het asielzoekerscentrum van Leusden. De resultaten van dit onderzoek zullen medio dit jaar beschikbaar zijn en naar de Tweede Kamer worden gestuurd. </antwoord>
      <noten afkomstig="antwoord"/>
   </antwoorden>
</kvr>
