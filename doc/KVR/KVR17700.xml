<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de ministers van Justitie, van Binnenlandse Zaken en Koninkrijksrelaties en van Buitenlandse Zaken over mogelijke illegale handel in arbeid door Bulgaarse «reisbureaus». (Ingezonden 10 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17700
</item>
         <item attribuut="Rubriek">Arbeid (Werknemers) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Buitenlandse werknemers Vreemdelingen</item>
         <item attribuut="Vindplaats">Kamervragen met antwoord 2002-2003, nr. 1213, Tweede Kamer</item>
         <item attribuut="Vraagnr_bij_indiening">2020308470</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2003-05-06</item>
         <item attribuut="Datum_indiening">2003-03-10</item>
         <item attribuut="Document-id">KVR17700</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2529" allpagenumbers="2529 2530" vetnummer="2020308470" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17700" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1213" onderwerp="" indiendatum="2003-03-10">
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Buitenlandse Zaken</vraagt-aan>
      </vraagdata>
      <antwoorddata antwoorddatum="6 mei 2003), zie ook Aanhangsel Handelingen nr. 1066, vergaderjaar 2002–2003">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder>de ministers van Justitie, van Sociale Zaken en Werkgelegenheid en van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht dat Bulgaarse «reisbureaus» handelen in illegale arbeid in Nederland? <voetnoot nummer="1"/>
      </vraag>
      <vraag nummer="2">Deelt u de mening dat dit een ongewenste ontwikkeling is met het oog op de pogingen van Nederland om illegalen met de Bulgaarse nationaliteit uit te zetten naar Bulgarije? </vraag>
      <vraag nummer="3">Bent u van mening dat betrokken actoren, waaronder de Bulgaarse overheid, genoeg doen om de stroom van illegale Bulgaren naar Nederland te stoppen? </vraag>
      <vraag nummer="4">Kunt u een overzicht geven van personen die via deze «reisbureaus» naar Nederland komen? </vraag>
      <vraag nummer="5">Welke maatregelen dienen genomen te worden om de handel in illegale arbeid te stoppen? </vraag>
      <vraag nummer="6">Bent u voornemens om in internationaal verband maatregelen te treffen? Zo ja, bent u voornemens om te bevorderen dat een internationaal rechercheteam wordt opgericht teneinde deze mensenhandel te stoppen? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-03-6" bron="Uitzending Twee Vandaag">Uitzending Twee Vandaag, 6 maart 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja, dat bericht is mij bekend. </antwoord>
      <antwoord nummer="2">Ja, die mening deel ik. </antwoord>
      <antwoord nummer="3">De afgelopen tijd zijn diverse maatregelen getroffen om illegale immigratie uit Bulgarije te bestrijden. In Nederland worden met enige regelmaat illegale vreemdelingen, waaronder Bulgaren, aangehouden en uitgezet. Om te voorkomen dat uitgezette Bulgaren terugkeren naar Nederland is een aantal vreemdelingrechtelijke instrumenten ingezet. Zo is de Koninklijke Marechaussee geïnstrueerd om aantekeningen omtrent verwijdering in reisdocumenten te plaatsen van uit te zetten illegale Bulgaren. Op basis van het aangebrachte verwijderingsstempel kan de betrokkene bij controle aan de Schengen buitengrens worden geweigerd. Tevens zal deze categorie vreemdelingen als niet toe te laten vreemdelingen in het Schengen Informatie Systeem (SIS) worden opgenomen voor de duur van drie jaar. De Bulgaarse autoriteiten zijn bereid om op basis van nationale wetgeving de paspoorten van onderdanen die in Nederland zijn aangehouden vanwege een overtreding voor één jaar in te nemen. Voorwaarde is dat Nederland bij de Bulgaarse autoriteiten een gemotiveerd verzoek doet tot intrekking van het paspoort voordat een uitzetting plaatsvindt. Nederland kan op grond van de Wet Bescherming Persoonsgegevens evenwel niet altijd de gewenste informatie aan de Bulgaarse overheid verstrekken. Hierdoor hebben de Bulgaarse autoriteiten, naar eigen zeggen, niet altijd een juridische grondslag om het paspoort van een Bulgaarse onderdaan in te trekken en dient deze na een rechterlijke uitspraak veelal te worden teruggegeven. Desondanks worden uitgezette Bulgaren bij aankomst in Bulgarije geregistreerd en hebben de Bulgaarse autoriteiten in meerdere gevallen de paspoorten van de betrokken onderdanen ingenomen. Het aanpakken van de zogenaamde «reisbureaus» is niet eenvoudig. Het aanbieden van reismogelijkheden naar Nederland is op zichzelf immers een reguliere bedrijfsactiviteit en derhalve niet strafbaar. Indien deze «reisbureaus» naast de reis naar Nederland echter ook werk in Nederland garanderen dan zijn zij op grond van Bulgaarse wet- en regelgeving in overtreding en kunnen sancties worden getroffen. De Secretaris-generaal van het Bulgaarse ministerie van Binnenlandse Zaken heeft onlangs tijdens een bezoek aan Nederland verklaard dat van een aantal «reisbureaus» de licentie is ontnomen en dat de desbetreffende «reisbureaus» zijn beboet vanwege het aanbieden van reizen naar Nederland in combinatie met het garanderen van werk in Nederland. </antwoord>
      <antwoord nummer="4">Het geven van een overzicht van personen die via «reisbureaus» naar Nederland reizen is niet mogelijk. De onderhandelingen met Bulgarije in het kader van de toetreding van het land tot de EU hebben reeds geresulteerd in aanpassingen in het beleid ten aanzien van internationaal personenverkeer. Zo geldt voor personen met de Bulgaarse nationaliteit sinds 1 april 2001 geen visumverplichting meer voor Nederland. Dit houdt in dat Bulgaren vrije toegang hebben tot Nederland. Noch bij vertrek uit Bulgarije, noch bij aankomst in Nederland vindt registratie plaats. Het schetsen van een betrouwbaar beeld van het aantal illegale vreemdelingen dat zich in Nederland bevindt is ondermeer daarom moeilijk. Indien uit onderzoeken van de Arbeidsinspectie naar voren komt dat sprake is van illegale tewerkstelling worden de persoonsgegevens van de illegaal tewerkgestelde vreemdelingen aan de Immigratie- en Naturalisatiedienst en de Vreemdelingenpolitie doorgegeven. De Sociale Inlichtingen en Opsporingsdienst (SIOD) treedt op tegen georganiseerde vormen van illegale tewerkstelling. Met de criminaliteitsbeeldanalyse die de SIOD ontwikkelt wordt getracht dergelijke infrastructuren beter in beeld te brengen, waardoor doelgerichter kan worden opgespoord. </antwoord>
      <antwoord nummer="5">De aanpak van het kabinet, in het kader van illegale arbeid gericht op bestrijding van illegale tewerkstelling door werkgevers, loopt langs meerdere sporen. Met de oprichting van de SIOD, de versterking van de Arbeidsinspectie, het voornemen tot de instelling van een landelijk dekkend netwerk van interventieteams en de voorgestelde introductie van de bestuurlijke boete in de Wet arbeid vreemdelingen heeft het Kabinet fors ingezet op intensivering van de bestrijding van illegale tewerkstelling. </antwoord>
      <antwoord nummer="6">Op basis van de oriënterende verkenningen naar mensenhandel en mensensmokkel in Europa die thans door de politie worden verricht, zal door het Openbaar Ministerie worden beoordeeld of het op basis van de dan beschikbare informatie geïndiceerd is om al dan niet in internationaal verband opsporingsonderzoek te verrichten. Indien het Openbaar Ministerie van oordeel is dat strafrechtelijk onderzoek in internationaal verband geïndiceerd is, zijn wij bereid dit te ondersteunen. </antwoord>
      <noten afkomstig="antwoord"/>
   </antwoorden>
</kvr>
