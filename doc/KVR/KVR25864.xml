<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Egerschot (VVD) aan de minister van Financiën over de geldwaarderingswebsite van de Autoriteit Financiële Markten. (Ingezonden 12 april 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25864
</item>
         <item attribuut="Inhoud">AFM heeft een publieksfolder en een website gemaakt om consumenten informatie te geven over aanbieders van financiële producten. Past dit binnen de taak van AFM en hoe verhoudt zich deze informatievoorziening tot de private partijen die consumenten informeren, zoals de Consumentenbond, de Vereniging Eigen Huis en het Klachteninstituut Financiële Dienstverlening.</item>
         <item attribuut="Rubriek">Bedrijfsleven en industrie (Bank- en verzekeringswezen) Consument (Productinformatie)</item>
         <item attribuut="Trefwoorden">Bankwezen Productinformatie Rechtshandhaving Verzekeringsmaatschappijen</item>
         <item attribuut="Vindplaats">Kamervragen met antwoord 2005-2006, nr. 1700, Tweede Kamer</item>
         <item attribuut="Vraagnr_bij_indiening">2050611570</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Van Egerschot</persoon>
         </item>
         <item attribuut="Datum_reaktie">2006-06-21</item>
         <item attribuut="Datum_indiening">2006-04-12</item>
         <item attribuut="Document-id">KVR25864</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3627" allpagenumbers="3627 3628" vetnummer="2050611570" code="0506tkkvr1700" lopendefooter="Tweede Kamer, vergaderjaar 2005–2006, Aanhangsel" filenaam="KVR25864" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1700" onderwerp="" indiendatum="2006-04-12">
         <vrager partij="VVD" oorsprong="parlement">Van Egerschot</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2006-06-21">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de publieksfolder van de Autoriteit Financiële Markten (AFM) over de levensloopregeling en de website van de AFM waar consumenten aanbieders van financiële producten kunnen waarderen? <voetnoot nummer="1"/>
      </vraag>
      <vraag nummer="2">Kunt u aangeven op welke manier deze activiteiten passen binnen de taken van de toezichthouder en op welke grond de toezichthouder over een dergelijke bevoegdheid beschikt? </vraag>
      <vraag nummer="3">Deelt u de mening dat de AFM met de site en de publieksfolder activiteiten ter hand neemt, die op een terrein liggen waar al genoeg private partijen actief zijn, zoals de Consumentenbond, de Vereniging Eigen Huis en financiële instellingen zelf? Welke toegevoegde waarde heeft deze site voor consumenten? </vraag>
      <vraag nummer="4">Hoe verhoudt de website van de AFM zich tot de bestaande klachteninstituten voor consumenten en de oprichting van het Klachteninstituut Financiële Dienstverlening? </vraag>
      <vraag nummer="5">Is voldoende gewaarborgd dat de site niet onbedoeld gemanipuleerd kan worden, zodat bepaalde instellingen ten onrechte een positievere of negatievere waardering krijgen? Kortom; wie bewaakt de betrouwbaarheid van de meldingen? </vraag>
      <noten afkomstig="vraag">
         <noot nummer="1">www.geldwaardering.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op het terrein van de financiële markten zijn er verschillende instrumenten om de consument te beschermen. In wetgeving wordt doorgaans van financiële dienstverleners verlangd dat zij betrouwbaar en deskundig zijn en over een adequate bedrijfsvoering beschikken. Naast deze op de instelling gerichte eisen worden er in wetgeving onder meer eisen gesteld aan de informatie die financiële dienstverleners aan consumenten verstrekken of moeten verstrekken en aan de kwaliteit van advisering. De effectiviteit van deze maatregelen wordt groter naarmate de consument kritischer is en over meer kennis beschikt van financiële producten en financiële markten. Om die reden is het bewuster maken van de consument van belangrijke kenmerken van financiële producten en het vergroten van zijn kennis en vaardigheden een sluitstuk op de eerdergenoemde wettelijke maatregelen. De investering in het vergroten van deze kwaliteiten verdient zich terug in een grotere effectiviteit van regelgeving en toezicht. Naast het nut van dergelijke initiatieven staat de vraag wie de uitvoerder daarvan zou moeten zijn. In dat verband kan er worden geconstateerd dat zowel de markt als de overheid activiteiten op dit terrein ontplooien. Om de samenhang tussen deze bestaande activiteiten te bevorderen, van elkaars initiatieven te leren en om deze te stimuleren is het Ministerie van Financiën een project gestart dat gericht is op vergroting van het financiële inzicht van de Nederlandse consument. Er wordt gewerkt aan de totstandkoming van een structuur die deze leereffecten bevordert, activiteiten stimuleert en de effectiviteit van de middelen die betrokken partijen voor dit doel aanwenden vergroot. In het kader van dit project zal tevens een onderzoek worden gestart om in kaart te brengen bij welke groepen consumenten welke leemten in kennis aanwezig zijn of welke aanpassing van gedrag of vaardigheden benodigd is. Het gaat daarbij onder meer om elementaire vaardigheden als budgetbeheer (niet meer uitgeven dan je ontvangt), planning voor de toekomst (omgaan met onverwachte gebeurtenissen en buffers voor de lange termijn) en gebruik en aanschaf van financiële producten (begrip van financiële producten en kiezen wat bij je past). De Tweede Kamer zal hierover per brief nader worden geïnformeerd. In het kader van dit project zal ook de rol van de AFM bij het opstellen van publieksinformatie, zoals de folder over levensloop, een punt van aandacht zijn. De AFM beschouwt de website geldwaardering.nl als een toezichtsinstrument De AFM kan haar toezicht beter uitvoeren naar mate zij meer en nog tijdiger signalen krijgt van kopers van financiële producten. De AFM beoogt met geldwaardering.nl meer bruikbare signalen van consumenten te krijgen. geldwaardering.nl kan een directe stimulans betekenen voor consumenten om goede of slechte ervaringen aan de AFM door te geven. Ik acht het van groot belang dat de AFM, gegeven de kritiek die op de website is geuit door marktpartijen, de effectiviteit van dit instrument tijdig evalueert en daarbij tevens de marktpartijen en consumentenorganisaties behaald. </antwoord>
      <antwoord nummer="3">Voor zover bekend is er geen private partij die objectieve informatie verstrekt over de implicaties van levensloopproducten. Ook is er, voor zover bekend, geen bestaand initiatief dat gericht is op het kosteloos uitwisselen van ervaringen tussen consumenten over financiële producten. Overigens heeft de AFM bij de ontwikkeling van geldwaardering.nl waar mogelijk samengewerkt met private partijen. In de toekomst overweegt de AFM het initiatief op grotere afstand van de AFM te plaatsen, mits de AFM toegang blijft houden tot de door de consumenten gegenereerde signalen. De toegevoegde waarde voor consumenten is er in gelegen dat zij voor dat zij overgaan tot de aanschaf van een financieel product kennis kunnen nemen van de ervaringen van andere consumenten. In het kader van eerdergenoemde evaluatie van de website zal worden nagegaan of de website de beoogde doeleinden voldoende bereikt. </antwoord>
      <antwoord nummer="4">Het is niet mogelijk om op geldwaardering.nl klachten in te dienen. Daar is de website ook expliciet niet voor bedoeld. Het is alleen mogelijk om ervaringen te delen met andere financiële consumenten. De eerste ervaringen met de website laten zien dat de consumenten zowel positieve als negatieve ervaringen delen. </antwoord>
      <antwoord nummer="5">De AFM heeft verschillende waarborgen ingebouwd om de kans op manipulatie te verkleinen. Voorbeelden hiervan zijn: i. Er zijn verschillende technische filters gebruikt; ii. De site maakt gebruik van moderatoren die alle geplaatste berichten lezen; iii. De IP adressen van de gebruikers worden geregistreerd. In de eerste weken van gebruik heeft de AFM verschillende dubieuze waarderingen van de website verwijderd. De eerste indrukken zijn dat de waarborgen goed werken. Op de langere termijn zal de kans op manipulatie lastiger worden door de grotere hoeveelheid waarderingen. Daarnaast zullen in toenemende mate bonafide gebruikers ook reageren op malafide gebruikers. De eerste tekenen daarvan zijn nu al op de website te zien. </antwoord>
      <noten afkomstig="antwoord"/>
   </antwoorden>
</kvr>
