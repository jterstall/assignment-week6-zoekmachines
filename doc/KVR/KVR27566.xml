<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over de vergoedingscriteria bij zittend ziekenvervoer en de toepassing van de hardheidsclausule. (Ingezonden 23 februari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27566
</item>
         <item attribuut="Inhoud">Vragen naar aanleiding van feit dat zorgverzekeraars verzerden die oncologische behandelingen met chemotherapie of radiotherapie moeten ondergaan geen zittend ziekenvervoer vergoeden in geval van (noodzakelijke) tussentijdse controles.</item>
         <item attribuut="Rubriek">Gezondheidszorg (Patiënten) Gezondheidszorg (Zorgverzekeringen) Verkeer, vervoer en waterstaat (Personenvervoer)</item>
         <item attribuut="Trefwoorden">Patiënten Personenvervoer Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 1030, Tweede Kamer</item>
         <item attribuut="Vraagnr_bij_indiening">2060708160</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2007-03-20</item>
         <item attribuut="Datum_indiening">2007-02-23</item>
         <item attribuut="Document-id">KVR27566</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2189" allpagenumbers="2189 2190" vetnummer="2060708160" code="0607tkkvr1030" lopendefooter="Tweede Kamer, vergaderjaar 2006–2007, Aanhangsel" filenaam="KVR27566" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1030" onderwerp="" indiendatum="2007-02-23">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-03-20">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Wat is uw reactie op het feit dat ziektekostenverzekeraars verzekerden die oncologische behandelingen met chemotherapie of radiotherapie moeten ondergaan niet tot vergoeding van zittend ziekenvervoer overgaan bij tussentijdse controles die onlosmakelijk met de chemo- of radiotherapie verbonden zijn? </vraag>
      <vraag nummer="2">Deelt u de mening dat hier sprake is van toepassing van regels waarbij de praktijk en de logica worden genegeerd? Zo neen, waarom niet? </vraag>
      <vraag nummer="3">Is er sprake van willekeur, in het behandelingstraject bij chemo- en radiotherapie, te meer daar de conditie van patiënten per dag kan verschillen tijdens de behandeling en (onverwachte) tussentijdse controle noodzakelijk kan zijn, bij de toepassing van de hardheidsclausule op deze categorie patiënten? Zo ja, welke maatregelen gaat u nemen om willekeur uit te sluiten? Zo neen, waarom niet? </vraag>
      <vraag nummer="4" voetnoot="1">Is volgens u de toepassing van de hardheidsclausule in strijd met uw standpunt dat het zorgverzekeringspakket voor iedereen gelijk is en zich daar geen verschillen in kunnen voordoen? <voetnoot nummer="1"/>Zo neen, waarom niet? </vraag>
      <vraag nummer="5">Deelt u de mening dat elke patiënt die chemo- en radiotherapie ondergaat recht dient te hebben op zittend ziekenvervoer? Zo ja, hoe wordt dit met de toepassing van de hardheidsclausule op tussentijdse noodzakelijke ziekenhuiscontroles gegarandeerd? Zo neen, waarom niet? </vraag>
      <vraag nummer="6">Bent u bereid artikel 2.14 van het Besluit zorgverzekering inzake ziekenvervoer aan te passen zodat elke patiënt voor de periode dat hij of zij chemo- of radiotherapie ondergaat voor vergoeding in aanmerking komt? Zo ja, hoe en binnen welke termijn gaat u dit regelen? Zo neen, waarom niet? </vraag>
      <vraag nummer="7">Hoe vaak is sinds de invoering van de nieuwe regeling zittend ziekenvervoer op 1 juni 2004 de hardheidsclausule toegepast en om welke bedragen gaat het? </vraag>
      <vraag nummer="8">Welk percentage van de mensen die gebruik maken van het zittend ziekenvervoer betreft het? </vraag>
      <vraag nummer="9">Wordt onderzocht of mensen die vallen binnen de 4 categorieën (visueel gehandicapten, rolstoel afhankelijken, nierdialyse patiënten en chemo- en radiotherapie patiënten) die vrijgesteld zijn van de hardheidsclausule, in de knel raken in het ondergaan van hun behandeling in het ziekenhuis door de toepassing van de hardheidsclausule? Zo neen, bent u bereid een onderzoek te starten? </vraag>
      <vraag nummer="10">Hoe beoordelen de zorgverzekeraars de toepassing van de hardheidsclausule bij zittend ziekenvervoer in zijn uitvoerbaarheid op dit moment? Wanneer er sprake is van een beoordeling op de toepasbaarheid, wordt deze dan teruggekoppeld aan het ministerie van Volksgezondheid, Welzijn en Sport? </vraag>
      <vraag nummer="11">Is er overleg met patiëntenorganisaties, zoals de Chronisch zieken en Gehandicapten Raad Nederland (CG-raad) en het Nederlandse Patiënten Consumenten Federatie (NPCF) over de toepassing van de hardheidsclausule bij zittend ziekenvervoer met betrekking tot zaken als uitvoerbaarheid en billijkheid op dit moment? Zo ja, wat is hiervan de uitkomst? Zo neen, bent u bereid om met hen in overleg te treden? </vraag>
      <vraag nummer="12">Is er sprake van een onderschrijding van het budget voor ziekenvervoer van € 133,5 miljoen in 2006? Zo ja, om welke bedragen gaat het precies? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2005-2006" documentnummer="700">Aanhangsel Handelingen, vergaderjaar 2005–2006, nr. 700.</noot>
      </noten>
   </vragen>
   <antwoorden aantal="11">
      <antwoord nummer="1">Zorgverzekeraars mogen in het kader van de Zorgverzekeringswet (Zvw) alleen die zorg vergoeden die tot de verzekerde Zvw-prestaties behoort. De onderhavige vergoeding van zittend ziekenvervoer komt overeen met de verzekerde Zvw-prestaties op het terrein van zittend ziekenvervoer, zoals geregeld in artikel 2.14 van het Besluit zorgverzekering. </antwoord>
      <antwoord nummer="2 en 3">Nee, de zorgverzekeraars handelen in overeenstemming met de Zvw. Zie ook mijn antwoord op vraag 4. </antwoord>
      <antwoord nummer="4">Nee. Ook de hardheidsclausule is opgenomen in artikel 2.14 van het Besluit zorgverzekering. Dat artikel regelt de Zvw-prestaties op het terrein van zittend ziekenvervoer en deze gelden voor alle Zvw-verzekerden. Voor een uniforme toepassing van de hardheidsclausule heeft Zorgverzekeraars Nederland (ZN) in overleg met het College voor zorgverzekeringen (Cvz) toetsingscriteria opgesteld. In het geval de verzekerde niet voldoet aan deze criteria is geen sprake van onbillijkheid van overwegende aard en heeft de verzekerde geen aanspraak op zittend ziekenvervoer in het kader van de Zvw. </antwoord>
      <antwoord nummer="5">Ja, voor zover het zittend ziekenvervoer betreft dat noodzakelijk is voor verzekerden die oncologische behandelingen met chemotherapie of radiotherapie moeten ondergaan. Indien deze verzekerden voor de eventuele tussentijds noodzakelijke controles naar het ziekenhuis moeten hebben zij in het kader van de Zvw geen recht op ziekenvervoer, tenzij het vervoer voor die controles voldoet aan de criteria (behandelduur, frequentie en afstand) die gelden voor de hardheidsclausule. In dit verband wijs ik erop dat een hardheidsclausule er niet in kan voorzien dat iedere verzekerde die door de in 2004 ingevoerde beperking van de aanspraak op zittend ziekenvervoer werd getroffen, alsnog aanspraak kan maken op vervoer of de vergoeding daarvan. </antwoord>
      <antwoord nummer="6">Nee. Ik onderschrijf de opvatting die mijn ambtsvoorganger in zijn brief van 24 mei 2006 aan de Kamer heeft meegedeeld (Kamerstukken II 2005/06, 30 300 XVI, nr. 142) dat er geen aanleiding bestaat de regeling voor het zittend ziekenvervoer te verruimen. </antwoord>
      <antwoord nummer="7">Hierover zijn geen gegevens aanwezig. Zoals in de brief van 24 mei 2006 is vermeld, is met ZN afgesproken dat de volgende aspecten worden gemonitord: – het aantal machtigingen in 2006 in het kader van de hardheidsclausule in relatie tot 2005 – de kosten van het zittend ziekenvervoer. Deze gegevens komen naar verwachting in de loop van dit voorjaar ter beschikking. </antwoord>
      <antwoord nummer="8">Dit percentage is onbekend. </antwoord>
      <antwoord nummer="9">Nee, dit wordt niet onderzocht. Gelet op de informatie die tot nu toe van ZN en de zorgverzekeraars is ontvangen, zie ik ook geen aanleiding een onderzoek hiernaar te starten. </antwoord>
      <antwoord nummer="10">De zorgverzekeraars zijn van oordeel dat de hardheidsclausule weliswaar arbeidsintensief is, maar goed is toe te passen. De toetsingscriteria die door ZN in overleg met het Cvz zijn opgesteld dragen bij aan de uitvoerbaarheid. In de contacten die het departement met ZN en de zorgverzekeraars heeft over het zittend ziekenvervoer komt de uitvoerbaarheid en toepasbaarheid van de hardheidsclausule ter sprake. </antwoord>
      <antwoord nummer="11">Er vindt geen structureel overleg plaats met de CG-raad en het NPCF over het zittend ziekenvervoer. Het staat partijen vanzelfsprekend vrij om problemen inzake het zittend ziekenvervoer te signaleren als zij daar aanleiding toe zien. </antwoord>
      <antwoord nummer="12">De eerste gegevens lijken te wijzen op een beperkte onderschrijding. De gegevens zijn voorlopig en niet compleet. Daarom kan ik in dit stadium geen uitspraak doen of er inderdaad sprake is van een onderschrijding, of over de omvang van de eventuele onderschrijding. Deze gegevens komen naar verwachting in de loop van dit voorjaar ter beschikking. </antwoord>
      <noten afkomstig="antwoord"/>
   </antwoorden>
</kvr>
