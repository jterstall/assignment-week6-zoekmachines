<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Cloe (PvdA) over gemeentelijke herindeling in de regio Zuidoost-Brabant. (Ingezonden 27 maart 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2948
</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Gemeentelijke herindeling Noord-Brabant</item>
         <item attribuut="Vindplaats">Kamervragen met antwoord 1995-1996, nr. 984, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">De Cloe</persoon>
         </item>
         <item attribuut="Datum_reaktie">1996-04-18</item>
         <item attribuut="Datum_indiening">1996-03-27</item>
         <item attribuut="Document-id">KVR2948</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1999" allpagenumbers="1999 2000" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="984" onderwerp="" indiendatum="1996-03-27">
         <vrager partij="PvdA" oorsprong="parlement">De Cloe</vrager>
         <vraagt-aan/>
      </vraagdata>
      <antwoorddata antwoorddatum="1996-04-18">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte gesteld van het voornemen van het College van Gedeputeerde Staten van de Provincie Noord-Brabant om voor de regio Zuidoost-Brabant voorlopig geen varianten te ontwikkelen voor een aanzienlijke schaalvergroting van gemeenten, in het bijzonder de centrumgemeenten? <voetnoot nummer="1"/>
      </vraag>
      <vraag nummer="2" voetnoot="2">Hoe verhoudt zich dit voornemen met de afspraak om de gemeentelijke herindelingsvarianten gelijktijdig gereed te laten zijn (juni 1996) met de provinciale besluitvorming over de evaluatie van het Samenwerkingsverband Regio Eindhoven (SRE) voor de ontwikkeling van een stadsprovincie? <voetnoot nummer="2"/>
      </vraag>
      <vraag nummer="3">Deelt u de opvatting van gedeputeerde Van Beek, dat niet bekend is wat het kabinet onder grootschalige herindeling verstaat? Zo ja, waarom schrijft u dan in de brief van 16 november 1995 dat het gaat om de «uitwerking van het alternatief grootschalige gemeentelijke herindeling»? Zo neen, wat verstaat u onder grootschalige gemeentelijke herindeling? Heeft u dat de gedeputeerde niet duidelijk gemaakt in het bestuurlijk overleg van 8 november 1995? </vraag>
      <vraag nummer="4">Wat is de stand van zaken ten aanzien van de voorgenomen aanpassing van de huidige procedure volgens de Wet algemene regels herindeling (ARHI)? Geeft de afwachtende houding van het College van Gedeputeerde Staten van de Provincie Noord-Brabant geen aanleiding om de uiteindelijke verantwoordelijkheid van de wetgever te versterken? </vraag>
      <noten afkomstig="vraag">
         <noot nummer="1">Zie het Brabants Dagblad van 14 maart 1996 waarin wordt gemeld dat Gedeputeerde Staten van de Provincie Noord-Brabant voorlopig niet met een voorstel komen voor gemeentelijke herindeling in het stedelijk gebied Eindhoven–Helmond</noot>
         <noot nummer="2">Zie brief van de staatssecretaris van Binnenlandse Zaken van 16 november 1995 aan het College van Gedeputeerde Staten van de Provincie Noord-Brabant</noot>
      </noten>
   </vragen>
   <antwoorden aantal="3">
      <antwoord nummer="1 en 2">Naar aanleiding van het bestuurlijk overleg van 8 november 1995 heeft het College van Gedeputeerde Staten van de provincie Noord-Brabant mij bij brief, 14 november 1995 laten weten dat, gezien het stadium waarin de procedure tot gemeentelijke herindeling van Zuidoost-Brabant op dat moment verkeerde, het college vaststelt dat de provincie niet langer bevoegd is om op grond van de Gemeentewet en de Wet Arhi een besluit hierover te nemen. Het college heeft zich niettemin bereid verklaard om in materieel opzicht haar verantwoordelijkheid te nemen en op basis van het door het kabinet gepresenteerde «Beleidskader gemeentelijk herindelingsbeleid» na te gaan in hoeverre het in de rede ligt eerdere herindelingsvoorstellen voor de stadsregiogemeenten (behoudens Aarle-Rixtel) gewijzigd in een wetsvoorstel op te nemen. Het college tekent daarbij aan dat, mocht het in de stadsregio – ongeacht de mate waarin – komen tot gemeentelijke herindeling, het een logisch vervolg lijkt dat het kabinet een wetsvoorstel voorbereidt en dit verder in procedure brengt. Deze opvatting van het college past naar mijn mening binnen de afspraken zoals deze zijn vastgelegd in mijn brief van 16 november 1995. In het bestuurlijk overleg van 12 maart jl. heeft het college nadrukkelijk bevestigd dat hij zich voor wat betreft haar rol in het evaluatieproces zal houden aan het in november overeengekomen tijdschema. </antwoord>
      <antwoord nummer="3" voetnoot="1 2">In het overleg van 20 november 1995 met uw Kamer <voetnoot nummer="1"/>is reeds gesproken over de uitleg die gegeven zou kunnen worden aan de terminologie «grootschalige gemeentelijke herindeling». Door minister Dijkstal is in dat overleg aangegeven dat de mate van grootschaligheid mede door de inhoud van de regionale problematiek en in goed overleg met de betrokkenen wordt bepaald. De gebieden dienen derhalve op hun eigen merites te worden beoordeeld. In het geval van de regio Zuidoost-Brabant is van de zijde van de provincie Noord-Brabant indertijd een herindelingsvoorstel gedaan dat betrekking had op alle inliggende gemeenten met uitzondering van Eindhoven, Helmond, Nuenen en Mierlo. Ik heb vanuit mijn verantwoordelijkheid voor de vernieuwing van de bestuurlijke organisatie als totaal aan u een wetsvoorstel <voetnoot nummer="2"/>voorgelegd waarbij het gehele gebied van de stadsregio Eindhoven/Helmond (behoudens de gemeente Aarle-Rixtel) buiten dat wetsvoorstel is gelaten. Bij brief van 16 november 1995 is de provincie Noord-Brabant gevraagd om, los van de reeds ingezette procedure voor het landelijk gebied, varianten voor vergroting van de schaal van de stadsregionale gemeenten te ontwikkelen. In het licht van het eerdere voorstel van de zijde van de provincie, merk ik de ontwikkeling van herindelingsvarianten als alternatief voor een stadsprovincie in de regio Zuidoost-Brabant, aan als grootschalige gemeentelijke herindeling. De opvatting van gedeputeerde Van Beek dat niet bekend is wat het kabinet onder grootschalige herindeling verstaat, zoals verwoord in het Brabants Dagblad van 14 maart jl., deel ik derhalve niet. In alle bestuurlijke overleggen tot nu toe met vertegenwoordigers van het college van gedeputeerde staten van de provincie Noord-Brabant en vertegenwoordigers van het dagelijks bestuur van het Samenwerkingsverband Regio Eindhoven is mij ook nooit gebleken dat hierover een misverstand zou bestaan. </antwoord>
      <antwoord nummer="4">Ik heb onlangs met de VNG en het IPO overleg gevoerd over de hoofdlijnen van de voorgenomen wijzigingen van de Wet arhi, zoals weergegeven in paragraaf 3 van het Beleidskader gemeentelijk herindelingsbeleid. Binnen zeer afzienbare tijd zal dit overleg worden voortgezet op basis van een meer concrete uitwerking van deze hoofdlijnen. Daarbij zal in elk geval worden voorgesteld de initiatiefmogelijkheid van de minister van Binnenlandse Zaken voor het starten van herindelingsprocedures te vereenvoudigen. </antwoord>
      <noten afkomstig="antwoord">
         <noot nummer="1">TK 1995–1996, 21 427, nr. 124</noot>
         <noot nummer="2">Gemeentelijke herindeling in de samenwerkingsgebieden Midden-Brabant, Breda en westelijk Noord-Brabant en in een gedeelte van de samenwerkingsgebieden Zuidoost-Brabant en ’s-Hertogenbosch, Kamerstukken 24 571</noot>
      </noten>
   </antwoorden>
</kvr>
