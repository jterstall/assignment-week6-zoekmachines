<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat over de tarieven van water. (Ingezonden 28 maart 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25550
</item>
         <item attribuut="Inhoud">Vragen naar aanleiding van het onderzoek van de Universiteit van Tilburg waaruit blijkt dat waterbedrijven efficiënter kunnen werken, waardoor consumenten minder voor water hoeven te betalen.</item>
         <item attribuut="Rubriek">Consument (Consumentenprijzen) Energie, water en grondstoffen (Watervoorziening)</item>
         <item attribuut="Trefwoorden">Drinkwater Prijzen</item>
         <item attribuut="Vindplaats">Kamervragen met antwoord 2005-2006, nr. 1424, Tweede Kamer</item>
         <item attribuut="Vraagnr_bij_indiening">2050610440</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-05-11</item>
         <item attribuut="Datum_indiening">2006-03-28</item>
         <item attribuut="Document-id">KVR25550</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3035" allpagenumbers="3035 3036" vetnummer="2050610440" code="0506tkkvr1424" lopendefooter="Tweede Kamer, vergaderjaar 2005–2006, Aanhangsel" filenaam="KVR25550" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1424" onderwerp="" indiendatum="2006-03-28">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-05-11">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over het onderzoek van de Universiteit van Tilburg waaruit blijkt dat waterbedrijven efficiënter kunnen werken waardoor consumenten minder voor water hoeven te betalen? <voetnoot nummer="1"/>
      </vraag>
      <vraag nummer="2">Kunt u aangeven hoe de tarieven van water zich het afgelopen decennium hebben ontwikkeld en wat de oorzaak hiervan is? Kunt u ook aangeven hoe deze tarieven zich verhouden tot de tarieven in andere EU-lidstaten? </vraag>
      <vraag nummer="3">Kunt u aangeven hoe het financiële vermogen van de waterbedrijven zich de afgelopen jaren heeft ontwikkeld en waarvoor een eventuele groei van dit vermogen nodig is? </vraag>
      <vraag nummer="4">Op wat voor manier zorgt u dat waterbedrijven geen (monopolie)winsten maken waar de consument niet van meeprofiteert? Bent u bereid om hier beter op toe te zien? Zo neen, waarom niet? Zo ja, op wat voor manier gaat u dit doen? </vraag>
      <vraag nummer="5">Wat is uw mening over de aanbeveling van de Universiteit van Tilburg om een toezichthouder in te stellen die moet zorgen voor meer efficiëntie bij waterbedrijven? </vraag>
      <vraag nummer="6">Kunt u aangeven op welk punt u denkt dat waterbedrijven efficiënter kunnen gaan werken? Wat voor maatregelen gaat u nemen om dit te bereiken? </vraag>
      <vraag nummer="7">Bent u bereid maatregelen te nemen waardoor de tarieven van water voor consumenten omlaag kunnen? Zo neen, waarom niet? Zo ja, wat voor maatregelen gaat u nemen? </vraag>
      <noten afkomstig="vraag">
         <noot nummer="1" datum="2006-03-24" bron="NOS Teletekst">NOS Teletekst, 24 maart 2006</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1 2">In ESB is op 24 maart 2006 het artikel «Transparant en eerlijk geprijsd water» van Van Damme en Mulder gepubliceerd. In het artikel stellen de auteurs dat er voor de drinkwatersector een kostenreductiepotentieel bestaat van zeven procent. Daarbij wordt verwezen naar onderzoek van Dijkgraaf et al. van de Erasmus Universiteit Rotterdam uit 2004, waarin is aangegeven dat een efficiëntiewinst van vijftien procent mogelijk is en waarvan in de periode 1997–2002 ongeveer negen procent was gerealiseerd. Uit een recente analyse van Dijkgraaf blijkt dat de efficiëntieverbetering inmiddels is toegenomen tot zeventien procent in de periode 1997–2004 <voetnoot nummer="1"/>. Van Damme en Mulder baseren zich op verouderde gegevens. Naast de drinkwatersector gaat het artikel van Van Damme en Mulder ook in op de twee andere onderdelen van de waterketen: riolering en waterzuivering. Zonder de mogelijke besparingen die in het artikel worden genoemd te onderschrijven, ben ik van mening dat de uitvoering van waterketendiensten efficiënter kan. In de Toekomstagenda Milieu spreekt het kabinet de verwachting uit dat een doelmatigheidsverbetering binnen de totale keten van 1 à 2% per jaar gedurende de komende 10 jaar haalbaar is. Hier staan echter behoorlijke wateropgaven tegenover die ertoe leiden dat de kosten van deze waterdiensten per saldo zullen stijgen. Deze opgaven vloeien onder meer voort uit de Kaderrichtlijn Water, de noodzaak om anders om te gaan met regenwater en de vervanging van riolering. Hierover is de Tweede Kamer bij brief van 17 maart 2006 geïnformeerd <voetnoot nummer="2"/>. Het waterketenbeleid is er op gericht de hiermee gepaard gaande kostenstijgingen te beperken. </antwoord>
      <antwoord nummer="2" voetnoot="3 3 3">In de periode 1997–2006 is de gemiddelde drinkwaterprijs exclusief belastingen toegenomen van 1,01 euro tot 1,20 euro per m <voetnoot nummer="3"/>. Gecorrigeerd voor inflatie is de drinkwaterprijs afgenomen tot 0,98 euro per m <voetnoot nummer="3"/>. De tarieven in Nederland lopen niet uit de pas in vergelijking met andere EU-lidstaten. In een rapport van OFWAT <voetnoot nummer="3"/>is een internationale vergelijking gemaakt van de kosten van drinkwater voor een gemiddeld huishouden bij een aantal waterleidingbedrijven in verschillende landen. In Nederland betaalde een gemiddeld huishouden in de periode 2003–2004 155 euro per jaar voor drinkwater (gemiddelde van een aantal in het onderzoek opgenomen Nederlandse waterleidingbedrijven). In Duitsland was dit 231 euro, in Engeland en Wales 163 euro, in België (Brussel) 213 euro en in Frankrijk (Marseille) 181 euro. Het is overigens lastig cijfers over tarieven zonder meer te vergelijken omdat situaties die hierop een effect hebben in de diverse landen kunnen verschillen. Dit betreft bijvoorbeeld fiscale aspecten en de gemiddelde consumptie per huishouden. Tevens is in het OFWAT-rapport geen rekening gehouden met verschillen in bijvoorbeeld het niveau van de dienstverlening of investeringen. VEWIN (brancheorganisatie van Nederlandse waterbedrijven) heeft het initiatief genomen om te komen tot een internationale prestatievergelijking (benchmark) waar ook de waterprijs onderdeel van zal uitmaken. Een pilot-fase is inmiddels gestart. </antwoord>
      <antwoord nummer="3">Als gevolg van investeringen in kwaliteit, leveringszekerheid, beveiliging en vervanging is de totale balanswaarde van de waterleidingbedrijven de afgelopen vijf jaar gestegen van 5,3 naar 6 miljard euro. Het eigen vermogen steeg in die periode van 1 naar 1,4 miljard euro en de gemiddelde solvabiliteit van 19 naar 23%. Dit eigen vermogen zit in het algemeen vrijwel volledig in vaste activa (bedrijfsmiddelen). Winsten zijn ook gebruikt voor omzetting van bestaande leningen waardoor de rentelasten dalen. Een gezonde vermogenspositie is van belang voor het vertrouwen van vermogensverschaffers, het afdekken van risico’s, toekomstige investeringen en het verzekeren van een stabiele tariefontwikkeling. Dit is ook in het belang van de consument. </antwoord>
      <antwoord nummer="4 en 7">De gerealiseerde efficiëntieverbetering van de afgelopen jaren heeft geleid tot hogere winsten. Deze zijn door de waterleidingbedrijven deels gebruikt om hun vermogenspositie te verbeteren en deels ten behoeve van verlaging van de tarieven (zie antwoord op vraag 2 en 3). Provincies en gemeenten spelen als aandeelhouder een belangrijke rol bij de winstbestemming en de tariefstelling. Ik ben voornemens hierover met de sector tot nadere afspraken te komen. Mocht dit niet tot het gewenste resultaat leiden dan geeft de Waterleidingwet de mogelijkheid nadere regels te stellen aan de tarieven. </antwoord>
      <antwoord nummer="5" voetnoot="4">Over de wijze waarop het kabinet het toezicht wil vormgeven is de Tweede Kamer reeds geïnformeerd <voetnoot nummer="4"/>. Toezicht op de tarieven zal plaatsvinden via decentrale overheden met de prestatievergelijking (benchmark) als belangrijk ondersteunend instrument. Uit de efficiëntieverbetering die de afgelopen jaren is gerealiseerd blijkt dit goed te werken. Het is niet te verwachten dat het door Van Damme en Mulder aanbevolen systeem van tariefregulering door een centrale toezichthouder via maatstafconcurrentie tot meer efficiëntie zal leiden. Ik zie daarom geen enkele aanleiding tot het instellen van een toezichthouder met regulering via maatstafconcurrentie. </antwoord>
      <antwoord nummer="6">Nee. Het is primair de taak van het management van de waterleidingbedrijven om zorg te dragen voor een efficiënte bedrijfsvoering. De prestatievergelijking vormt een prikkel tot efficiëntie en verschaft de bedrijven de inzichten om tot eventuele verbetering van hun bedrijfsprocessen te komen. Het management van de bedrijven dient op basis daarvan aan de slag te gaan en kan op de resultaten worden aangesproken door de aandeelhouders en Raden van Commissarissen. In het voorstel voor de Drinkwaterwet, dat onlangs voor advisering aan de Raad van State is voorgelegd, is de verplichting opgenomen dat de waterleidingbedrijven hun voornemens tot verbetering en de termijn waarop dit te realiseren kenbaar maken. </antwoord>
      <noten afkomstig="antwoord">
         <noot nummer="1">Dijkgraaf, E., S.A. van der Geest &amp; M. Varkevisser (2006), Centrale toezichthouder water voorlopig overbodig, ESB, 7 april, blz. 164</noot>
         <noot nummer="2">Kamerstukken II, 2005–2006, 28 966 en 30 300B, nr. 6</noot>
         <noot nummer="3">International comparison of water and sewerage service, OFWAT, 2006</noot>
         <noot nummer="4">Kamerstukken II, 2003–2004, 28 339, nr. 20</noot>
      </noten>
   </antwoorden>
</kvr>
