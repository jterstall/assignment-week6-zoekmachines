<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de ministers van Volksgezondheid, Welzijn en Sport en van Justitie over cannabis. (Ingezonden 15 november 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17122
</item>
         <item attribuut="Inhoud">Betreft de gezondheidsrisico's van cannabis.</item>
         <item attribuut="Rubriek">Criminaliteit en openbare orde (Drugsbestrijding) Gezondheidszorg (Ziekten en ziektepreventie)</item>
         <item attribuut="Trefwoorden">Preventieve gezondheidszorg Softdrugs</item>
         <item attribuut="Vindplaats">Kamervragen met antwoord 2002-2003, nr. 725, Tweede Kamer</item>
         <item attribuut="Vraagnr_bij_indiening">2020303240</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2003-02-04</item>
         <item attribuut="Datum_indiening">2002-11-15</item>
         <item attribuut="Document-id">KVR17122</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1525" allpagenumbers="1525 1526" vetnummer="2020303240" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17122" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="725" onderwerp="" indiendatum="2002-11-15">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="4 februari 2003), zie ook Aanhangsel Handelingen nr. 489, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennis genomen van het bericht <voetnoot nummer="1"/>dat cannabis een veel slechtere uitwerking op de longen lijkt te hebben dan tot dusverre werd aangenomen? </vraag>
      <vraag nummer="2">Deelt u de conclusie van de Britse Longstichting dat een joint zes keer zoveel schade aanricht in de longen dan een gewone sigaret, alsmede de kans op keel- of slokdarmkanker vergroot? </vraag>
      <vraag nummer="3">Welke consequenties heeft dit onderzoek voor het Nederlandse softdrugsbeleid? Moet uit de omstandigheid dat (bepaalde) softdrugs 15 keer sterker zijn geworden sinds de jaren zestig de conclusie worden getrokken dat bepaalde producten van de lijst softdrugs dienen te verhuizen naar de lijst hard-drugs in de zin van de Opiumwet? </vraag>
      <vraag nummer="4">Bent u bereid in elk geval te bevorderen dat het aanbod van cannabis in de coffeeshops plaatsvindt in een verpakking die aan vergelijkbare criteria is onderworpen als de tabaksrookwaren (zoals de waarschuwingen in grote letters «Roken is dodelijk» etc. bijvoorbeeld door een dergelijke verpakkingsplicht op te nemen in de AHOJ-G-criteria? </vraag>
      <noten afkomstig="vraag">
         <noot nummer="2"/>
         <noot nummer="1" datum="2002-11-12" bron="Telegraaf">Telegraaf, 12 november 2002</noot>
         <noot nummer="2">AHOJ-G-criteria: geen verkoop van alcohol en harddrugs in de coffeeshops, geen affichering, geen verkoop aan jongeren onder de achttien jaar, het niet veroorzaken van overlast</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het rapport van de Britse Longstichting, getiteld «A Smoking Gun?», bevat overigens geen nieuwe informatie, maar is gebaseerd op de resultaten van reeds verricht wetenschappelijk en medisch onderzoek. </antwoord>
      <antwoord nummer="2">De Britse Longstichting stelt dat de effecten op acute en chronische bronchitis van het roken van 3 tot 4 joints vergelijkbaar zijn met het roken van 20 gewone sigaretten. Er is sprake van vergelijkbare schade op de slijmvliezen van de bronchiën. De Longstichting verwijst hierbij naar twee referenties. In deze referenties wordt genoemde vergelijking gemaakt op basis van een interpretatie van twee studies uit 1987. In deze studies wordt echter geen numerieke vergelijking gemaakt tussen cannabis en tabak. Op grond hiervan kan niet geconcludeerd worden dat de vergelijking van de Britse Longstichting gebaseerd is op overtuigende wetenschappelijke bewijzen. Dat neemt niet weg dat het roken van cannabis schadelijk is voor de luchtwegen. Cannabisrook versterkt symptomen van bronchitis en astma en tast het weefsel van de luchtwegen aan. Tevens is het bekend dat cannabisrook in doorsnee meer van bepaalde kankerverwekkende stoffen bevat dan tabaksrook. Bij de vraag of cannabisrokers een groter risico lopen dan tabaksrokers om genoemde aandoeningen te krijgen dan wel ernstiger schade oplopen, spelen vele factoren een rol. In de regel gebruiken bijvoorbeeld zware cannabisgebruikers veel minder joints dan gemiddelde tabakgebruikers sigaretten. Tevens wordt met het roken van cannabis vaker en eerder opgehouden dan bij tabak. Dit zou kunnen leiden tot een lager risico. Anderzijds kan het zijn dat cannabisrokers nog te kort zijn gevolgd om het risico van kanker goed vast te stellen. Epidemiologisch onderzoek naar de relatie tussen cannabisgebruik en kanker is zeer schaars. In recent onderzoek is echter geen significant effect van cannabisgebruik op longkanker gevonden. In een binnenkort te publiceren achtergrondstudie naar cannabis van de Nationale Drug Monitor wordt gesteld dat onderzoek naar de relatie tussen cannabisgebruik en kanker nog in de kinderschoenen staat. </antwoord>
      <antwoord nummer="3">Zoals gezegd, bevat het rapport van de Britse Longstichting geen nieuwe informatie over de risico’s van cannabisgebruik. Het Nederlandse beleid blijft gericht op ontmoediging van het gebruik en het voorkomen en beperken van de risico’s. Binnenkort zal de staatssecretaris van VWS mede namens de minister van Justitie een brief naar de Kamer sturen over de monitoring van het THC-gehalte in cannabis. Daarin zal informatie over de meest recente ontwikkeling van het THC-gehalte in cannabis worden aangeboden. In deze brief zal een aantal beleidsmaatregelen worden geschetst. </antwoord>
      <antwoord nummer="4">Het opnemen van een etiketteringsverplichting in de AHOJ-G-criteria acht ik geen optie, nu in het kader van het gedoogbeleid geen semi-wettelijk systeem van toezicht en regulering past. Voorkomen moet worden dat een verplichting tot etikettering gezien wordt als een legitimering door de overheid van het gebruik en de verkoop van cannabis. </antwoord>
      <noten afkomstig="antwoord"/>
   </antwoorden>
</kvr>
