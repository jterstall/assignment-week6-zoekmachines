<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Economische Zaken en van Justitie over cybercrime. (Ingezonden 10 november 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24656
</item>
         <item attribuut="Inhoud">Vragen naar aanleiding van een artikel in NRC Handelsblad van 5 november 2005 over oplichting op veilingsites. Een woordvoerder van het KLPD stelt dat schade als gevolg van fraude en oplichting via internet niet al te groot is en geen prioriteit heeft.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Criminaliteit en openbare orde (Fraude)</item>
         <item attribuut="Trefwoorden">Computercriminaliteit Fraude Internet</item>
         <item attribuut="Vindplaats">Kamervragen met antwoord 2005-2006, nr. 660, Tweede Kamer</item>
         <item attribuut="Vraagnr_bij_indiening">2050602860</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-01-09</item>
         <item attribuut="Datum_indiening">2005-11-10</item>
         <item attribuut="Document-id">KVR24656</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1407" allpagenumbers="1407 1408" vetnummer="2050602860" code="0506tkkvr660" lopendefooter="Tweede Kamer, vergaderjaar 2005–2006, Aanhangsel" filenaam="KVR24656" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="660" onderwerp="" indiendatum="2005-11-10">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="9 januari 2006), zie ook Aanhangsel Handelingen nr. 471, vergaderjaar 2005–2006">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht: «oplichters vinden ook hun weg naar veilingsites op het internet»? <voetnoot nummer="1"/>
      </vraag>
      <vraag nummer="2">Deelt u de mening van de woordvoerder van het KLPD dat de schade als gevolg van fraude en oplichting via internet niet al te groot is? Zo neen, waarom niet? Zo ja, hoe weet u dit? Is hier onderzoek naar gedaan? Zo ja, door wie? Zo neen, waarom niet? </vraag>
      <vraag nummer="3">Wat vindt u van de uitspraak van de woordvoeder van het KLPD dat fraude en oplichting via internet geen hoge prioriteit heeft? Deelt u deze mening? Zo ja, waarom? </vraag>
      <vraag nummer="4">Deelt u de mening dat gezien deze uitspraak van de KLPD-woordvoeder het juist noodzakelijk is dat er een overkoepelende organisatie komt die zich bezighoudt met cybercrime? Zo neen, waarom niet? Zo ja, wie acht u voor deze rol geschikt? Ziet u hierin een rol weggelegd voor het National High Tech Crime Center? Zo neen, waarom niet? </vraag>
      <vraag nummer="5" voetnoot="2">Wat is uw reactie op het bericht «Hackers werkten voor criminelen uit het Oostblok»? <voetnoot nummer="2"/>
      </vraag>
      <vraag nummer="6">Kunt u het verslag van het National High Tech Crime Center waarover in het bericht gesproken wordt aan de Kamer doen toekomen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-11-5" bron="NRC Handelsblad">NRC Handelsblad, 5 november 2005</noot>
         <noot nummer="2">www.nu.nl</noot>
      </noten>
   </vragen>
   <antwoorden aantal="5">
      <antwoord nummer="1">Zoals het artikel terecht vermeldt komt overal waar gehandeld wordt fraude voor. Dat geldt ook voor de handel tussen consumenten onderling via veilingsites op het internet die in korte tijd een grote vlucht heeft genomen. Ik merk daarbij op dat de koop en verkoop van tweedehands produkten altijd bepaalde risico’s met zich meebrengt, ook zonder dat er sprake is van oplichting. Ik denk daarbij bijvoorbeeld aan gebrek aan garantie. Blijkbaar weerhoudt dit consumenten er niet van in grote getale met elkaar te handelen. Het internet zelf zorgt er echter ook voor dat fraudegevallen in de praktijk makkelijk aan het licht kunnen komen. Websites waar gedupeerden fraude kunnen melden geven blijk van het zelforganiserend vermogen van consumenten om deze keerzijde van het particuliere handelen aan te pakken, hetgeen ik toejuich. Relevant in dit verband is eveneens het voornemen van een aantal dienstverleners in de markt voor veilingsites om de online particuliere handel verder te professionaliseren door het oprichten van een platform dat o.a. de zekerheid en veiligheid van de handel tussen consumenten onderling wil bevorderen. </antwoord>
      <antwoord nummer="2">Ik ben niet van mening dat de schade als gevolg van fraude en oplichting via internet niet al te groot is. Ook het KLPD is deze mening overigens niet toegedaan. Navraag bij het KLPD leert namelijk dat de uitspraak van de woordvoerder van het KLPD onvolledig is weergegeven, waardoor een verkeerde indruk is ontstaan. Fraude en oplichting zijn vormen van criminaliteit die langs vele wegen gestalte kunnen krijgen. Het medium internet is daar slechts één van. Fraude en oplichting via internet draagt derhalve bij aan de totale schade die wordt geleden. Over het totaal van deze schade zijn mij geen cijfers bekend. Voor zover mij bekend is naar fraude en oplichting via veilingsites geen onderzoek gedaan. Ik wacht eerst de resultaten af van de initiatieven van de gebruikers, zoals in de beantwoording van vraag 1 genoemd. Overigens worden wel regelmatig opsporingsonderzoeken verricht die fraude en oplichting aan het licht brengen en tot aanhoudingen leiden. </antwoord>
      <antwoord nummer="3">Zoals in het antwoord op vraag 2 reeds is aangegeven zijn de uitspraken van de woordvoerder van het KLPD onvolledig weergegeven. Het KLPD is dan ook niet van mening dat bestrijding van strafbare feiten als fraude en oplichting op het internet niet belangrijk is. Overigens merk ik op dat fraude en oplichting via internet (in dit interview werd gedoeld op fraude op de internetveilingsites) in principe door de regionale politiekorpsen wordt opgepakt. Na aangifte wordt op de gebruikelijke wijze beoordeeld, aan de hand van de concrete feiten en beschikbare informatie, of het opportuun is om over te gaan tot vervolging. </antwoord>
      <antwoord nummer="4 en 6">Cybercrime is een breed begrip en omvat een veelheid aan praktijken die in ernst en aard erg van elkaar kunnen verschillen. Op het gebied van de bestrijding van cybercrime is reeds bij de behandeling van de wet Computercriminaliteit II aangegeven dat er een aantal ontwikkelingen gaande is om deze vorm van criminaliteit aan te pakken. Een daarvan is het project National High Tech Crime Centre (NHTCC). Een andere ontwikkeling is het Nationaal Project Aanpak Cybercrime (NPAC). Dit project onder het Nationaal Platform Criminaliteitsbestrijding richt zich voornamelijk op de niet strafrechtelijke bestrijding van het thema. Zoals de Minister van Justitie mede namens de Ministers van Binnenlandse zaken en Economische Zaken heeft aangegeven in de brief ter voorbereiding op het Algemeen Overleg van 20 december 2005 inzake de voortgang van het National High Tech Crime Centre, zijn de projectactiviteiten van de projecten NHTCC en NPAC sinds het voorjaar 2005 op elkaar afgestemd. De beoogde uitkomst is nu dat er een gezamenlijk ontwerp wordt opgesteld voor een «Nationale Infrastructuur Cybercrime». Omdat er thans nog afstemming plaatsvindt over dit eindadvies kan daar op dit moment niet teveel op worden vooruitgelopen. Wel kan ik uw Kamer berichten dat in het advies zowel de strafrechtelijke als de niet strafrechtelijke aanpak van cybercrime aan de orde zijn. </antwoord>
      <antwoord nummer="5">Ik heb kennisgenomen van het bericht. Ik kan evenwel op de feiten niet ingaan omdat daarnaar momenteel onderzoek wordt gedaan. </antwoord>
      <noten afkomstig="antwoord"/>
   </antwoorden>
</kvr>
