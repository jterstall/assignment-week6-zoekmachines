<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de minister van Financiën over de uitvoering van de Europese Structuurfondsen in Nederland. (Ingezonden 23 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9162
</item>
         <item attribuut="Inhoud">Vragen over achterstand bij besteding van gelden uit de Europese structuurfondsen.</item>
         <item attribuut="Rubriek">Handel en economie (Regionale ontwikkeling) Internationale betrekkingen (Europese Unie)</item>
         <item attribuut="Trefwoorden">Regionale ontwikkeling Subsidies</item>
         <item attribuut="Vindplaats">Kamervragen met antwoord 1998-1999, nr. 1187, Tweede Kamer</item>
         <item attribuut="Vraagnr_bij_indiening">2989910150</item>
         <item attribuut="Afkomstig_van">Financiën Economische Zaken</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">1999-04-15</item>
         <item attribuut="Datum_indiening">1999-03-23</item>
         <item attribuut="Document-id">KVR9162</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2431" allpagenumbers="2431 2432" vetnummer="2989910150" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9162" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1187" onderwerp="" indiendatum="1999-03-23">
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="1999-04-15">
         <antwoorder functie="minister" ministerie="Financiën">Zalm</antwoorder>
         <mede-antwoorder>de ministers van Landbouw, Natuurbeheer en Visserij en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hebt u kennis genomen van het Implementatie Rapport 1998 van de Europese Commissie over de structuurfondsen,, 22 januari 1999? </vraag>
      <vraag nummer="2">Blijkt uit dit rapport dat eind 1998 voor Nederland nog een bedrag van 972,6 miljoen Euro aan betalingen in het kader van de structuurfondsen diende te worden vastgelegd? </vraag>
      <vraag nummer="3">Zo ja, betekent dit dat eind 1998, maar liefst 36% van de voor Nederland bestemde fondsen nog niet waren vastgelegd? </vraag>
      <vraag nummer="4">Blijkt tevens uit dit rapport dat eind 1998 van de bedragen die reeds zijn vastgesteld, 454 miljoen euro nog niet is uitgegeven? </vraag>
      <vraag nummer="5">Indien de antwoorden op vraag 2 en 4 beide bevestigend luiden, moet in Nederland dan bij benadering nog 1426,6 miljoen euro aan voor Nederland bestemde middelen uit de structuurfondsen worden besteed? </vraag>
      <vraag nummer="6">Zo ja, betekent dit dat in Nederland eind 1998 slechts 47% van de gelden is besteed, die voor de periode tot eind 1999 zijn bestemd? </vraag>
      <vraag nummer="7">Bent u, gelet op het zorgelijke beeld dat uit de cijfers van de Europese Commissie naar voren komt, bereid een uitvoerige eigen analyse te maken van de besteding van structuurfondsen in Nederland, zodat een duidelijk beeld ontstaat van de mogelijkheden en beperkingen van het adequaat en tijdig inzetten van Europese structuurfondsen? </vraag>
      <vraag nummer="8">Bent u bereid een dergelijke analyse op korte termijn aan de Kamer te doen toekomen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3, 4, 5 en 6">Het Implementatie Rapport 1998 van de Europese Commissie gaat uitsluitend over de voortgang van de vastleggingen en betalingen per lidstaat, fonds, doelstelling en communautair initiatief in 1998. Over de voortgang van vastleggingen en betalingen worden voor Nederland over de lopende periode 1994–1999 in dit rapport geen uitspraken gedaan. Desondanks kunnen met eerder door Brussel verstrekte gegevens de door u genoemde cijfers in grote lijnen worden gereconstrueerd. </antwoord>
      <antwoord nummer="7 en 8">De gegevens uit Brussel hebben ons al eerder aanleiding gegeven partijen te stimuleren geen structuurfondsgelden onbenut te laten. Door de departementen worden de programmamanagers frequent aangespoord de programma’s volledig tot uitvoering te brengen. Mede naar aanleiding van uw vraag is door ons een «quick scan» uitgevoerd bij drie in dit verband relevante departementen, te weten de ministeries van EZ, LNV en SZW. In het kader van deze «quick scan» is driekwart van de voor Nederland gereserveerde structuurfondsgelden onderzocht. Van deze gelden is naar het inzicht van de genoemde drie departementen in ieder geval reeds 78% vastgelegd. Dit uit de «quick scan» gebleken vastleggingspercentage is hoger dan de 64% die op basis van de cijfers van de Europese Commissie kan worden geconstrueerd. Het verschil zit hem in een afwijkende definitie die Brussel met betrekking tot vastleggingen hanteert. De Europese Commissie spreekt bij vastleggingen over reserveringen in haar eigen budget, die gebaseerd zijn op betalingen door eindbegunstigden in de lidstaat. Voor de lidstaat zijn vastleggingen, overeenkomstig de Brusselse regelgeving, formele toezeggingen door de nationale uitvoeringsorganisaties aan eindbegunstigden. Deze moeten uiterlijk 31-12-1999 hebben plaatsgevonden. In het debat met uw Kamer op 30 maart j.l. over de uitkomsten van de Europese top in Berlijn is dit door het kabinet ook naar voren gebracht. Dit neemt niet weg dat de inspanningen van het kabinet erop zijn gericht om per 31 december 1999 de gelden die in Brussel voor Nederland zijn gereserveerd, vast te laten leggen. De betalingen uit hoofde van deze vastleggingen kunnen nog doorlopen na 2000. Overigens zij opgemerkt dat de minister van Financiën geen eindverantwoordelijkheid draagt voor de uitvoering van de vastleggingen en betalingen van de Europese structuurfondsgelden. Het is de verantwoordelijkheid van departementen, andere overheden en private partijen die een project met geld uit Brussel willen realiseren om projecten aan de door de Europese Commissie gestelde eisen te laten voldoen. Pas dan zal de Europese Commissie richting aanvrager tot vastlegging en betaling overgaan. In aanvulling op de «quick scan» wordt bij de departementen een rijksbrede analyse over de vastleggingen en bestedingen van de structuurfondsgelden uitgevoerd. Over de resultaten wordt u nader geïnformeerd. Voor de toekomst zijn de vragen aan het kabinet van de werkgroep Van Zijl van belang. In de departementale jaarverslagen vanaf 1998 zullen voortaan kengetallen van een aantal door de Kamer aangedragen (interdepartementale) aandachtsvelden worden gepresenteerd. Aan de minister van Buitenlandse Zaken is door de werkgroep Van Zijl gevraagd de verslaggeving van de kengetallen voor de Europese structuurfondsgelden te coördineren. Met de betrokken departementen is vanuit Buitenlandse Zaken overleg gaande teneinde op adequate wijze aan het verzoek van de werkgroep tegemoet te komen. De minister van Financiën is bereid hieraan mee te werken. </antwoord>
      <noten afkomstig="antwoord"/>
   </antwoorden>
</kvr>
