<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de staatssecretaris van Sociale Zaken en Werkgelegenheid over werk voor werklozen met mogelijk behoud van uitkering te Amsterdam. (Ingezonden 26 juni 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18326
</item>
         <item attribuut="Inhoud">Vragen naar aanleiding van een bericht in Trouw van 25 juni 2003 over werk voor werklozen met behoud van uitkering waardoor deze 70% van het miniumumloon gaan verdienen in tegenstelling tot mensen met WIW-dienstbetrekkingen, die 120% van het miniumloon krijgen.</item>
         <item attribuut="Rubriek">Arbeid (Werkloosheidsbestrijding) Inkomen en rechtspositie (Inkomens) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Inkomens Werkloosheidsbestrijding Werkloosheidsuitkeringen</item>
         <item attribuut="Vindplaats">Kamervragen met antwoord 2002-2003, nr. 1734, Tweede Kamer</item>
         <item attribuut="Vraagnr_bij_indiening">2020313880</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-08-19</item>
         <item attribuut="Datum_indiening">2003-06-26</item>
         <item attribuut="Document-id">KVR18326</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3625" allpagenumbers="3625 3626" vetnummer="2020313880" code="0203tkkvr1734" lopendefooter="Tweede Kamer, vergaderjaar 2002–2003, Aanhangsel" filenaam="KVR18326" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1734" onderwerp="" indiendatum="2003-06-26">
         <vrager partij="SP" oorsprong="parlement">De Ruiter</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="19 augustus 2003), zie ook Aanhangsel Handelingen nr. 1675, vergaderjaar 2002–2003">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over het beleid van de gemeente Amsterdam nu deze gemeente heeft besloten werklozen aan het werk te zetten met behoud van uitkering? <voetnoot nummer="1"/>
      </vraag>
      <vraag nummer="2">Deelt u de mening dat hierdoor onacceptabele beloningsverschillen ontstaan, nu mensen met een dienstbetrekking op basis van de Wet inschakeling Werkzoekenden (WIW) 120% van het minimumloon verdienen en «nieuwe werklozen» het zelfde werk verrichten tegen 70% van het minimumloon? </vraag>
      <vraag nummer="3">Wat is uw oordeel over het feit dat gemeente Amsterdam deze «stagiaires» ook niet binnen een half jaar een WIW-dienstbetrekking kan garanderen, nu de gemeente stelt dat er «naar verwachting» over een half jaar WIW-plaatsen beschikbaar komen? </vraag>
      <vraag nummer="4">Is hier sprake van een nieuwe trend als gevolg van de door u opgelegde bezuinigingen op de gesubsidieerde arbeid? </vraag>
      <vraag nummer="5">Zo ja, welke maatregelen gaat u nemen om deze trend te keren? </vraag>
      <vraag nummer="6">Welke maatregelen gaat u nemen tegen gemeenten die tegen de afspraken in nog steeds een vacature stop voor WIW- banen hanteren? </vraag>
      <noten afkomstig="vraag">
         <noot nummer="1" datum="2003-06-25" bron="Trouw">Trouw, 25 juni 2003</noot>
      </noten>
   </vragen>
   <antwoorden aantal="6">
      <antwoord nummer="1">Op grond van de mij thans bekende informatie over het beleid van Amsterdam, heb ik onvoldoende zicht of deze oplossing volledig in overeenstemming is met de wet- en regelgeving. Ik heb daarom de inspecteur-generaal Werk en Inkomen gevraagd een quick scan uit te voeren naar het karakter van het werken met behoud van uitkering zoals dat door deze gemeente is ingezet. Ik zal de Kamer informeren over de uitkomsten van dit onderzoek. In algemene zin merk ik over werken met behoud van uitkering op dat werkstages in beginsel ingezet kunnen worden als onderdeel van een traject naar uitstroom naar betaald werk. Een werkstage wordt dan gekenmerkt doordat zij primair gericht is op het opdoen van kennis en vaardigheden door de cliënt. Hierbij kan het gaan om het opdoen van algemene vaardigheden die noodzakelijk zijn om betaalde arbeid te kunnen verrichten, zoals bijvoorbeeld het wennen aan regelmaat en werkritme en het werken in teamverband. Het oogmerk is derhalve niet het leveren van een prestatie aan de werkgever. De activiteiten zijn gezien hun doelstelling per definitie kortdurend (doorgaans 3 tot 6 maanden) en vinden plaats onder begeleiding. De gemeente dient vooraf te toetsen of door het verrichten van de activiteiten geen budget- of concurrentievervalsing en/of verdringing van reguliere arbeid optreedt. Tot slot zijn ook arbeidsrechtelijke aspecten relevant. Als de feitelijke situatie niet wezenlijk verschilt van een situatie waarbij sprake is van een dienstbetrekking, kan de betrokkene via de rechter loonbetaling afdwingen. </antwoord>
      <antwoord nummer="2">Zolang aan de genoemde voorwaarden voor de inzet van werkstages met behoud van uitkering als onderdeel van een reïntegratietraject wordt voldaan, verschillen deze activiteiten essentieel van arbeid op grond van een WIW-dienstbetrekking en ontstaan er dus geen onacceptabele beloningsverschillen tussen WIW-werknemers (100%–120% WML) en cliënten met een bijstandsuitkering. </antwoord>
      <antwoord nummer="3">Indien werkstages voldoen aan de voorwaarden zoals die omschreven zijn in het antwoord op vraag 1, behoeft een WIW-dienstbetrekking niet gegarandeerd te worden. Het meest geschikte vervolg op de activiteiten is afhankelijk van de situatie van de cliënt en de mogelijkheden op de arbeidsmarkt. Bovendien zijn gemeenten zelf verantwoordelijk voor en hebben eigen beleidsruimte bij de bezetting en eventuele herbezetting van WIW-plaatsen. </antwoord>
      <antwoord nummer="4">Op dit moment is mij niet bekend in hoeverre er sprake is van een nieuwe trend. </antwoord>
      <antwoord nummer="5">Zoals uit het antwoord op vraag 4 blijkt is een nieuwe trend niet gesignaleerd. Dit laat onverlet dat ik gemeenten in aansluiting op eerdere informatie zal informeren over de voorwaarden die bij werken met behoud van uitkering in acht moeten worden genomen. </antwoord>
      <antwoord nummer="6">Het inzetten van een al of niet tijdelijke of selectieve vacaturestop zolang nog onvoldoende uitstroom is gerealiseerd is de beleidsverantwoordelijkheid van individuele gemeenten. Op 4 september 2002 (Intercom/2002/64627) heb ik gemeenten geadviseerd met onmiddellijke ingang een vacaturestop te hanteren om de bezuinigingen op het WIW-budget (en het ID-budget) op te vangen. Het hanteren van een vacaturestop, waarmee door uitstroom vrijvallende WIW-dienstbetrekkingen niet worden opgevuld, is een instrument voor gemeenten om een afname van het aantal WIW-banen te realiseren. Door het hanteren van een vacaturestop kunnen gemeenten gedwongen ontslagen voorkomen. In het kader van het convenant gesubsidieerde arbeid 2003 is afgesproken dat het advies aan gemeenten om een generieke vacaturestop toe te passen als middel om voldoende uitstroom te realiseren kon worden genuanceerd. Gemeenten zijn hierop met mijn brief van 20 december 2002 (Intercom/2002/97994) gewezen. Deze nuancering werd mogelijk omdat eind 2002 een aantal uitstroombevorderende maatregelen zijn getroffen, waaronder het sluiten van bovengenoemd convenant. In het convenant zijn afspraken gemaakt over extra ter beschikking gestelde middelen om gemeenten te ondersteunen bij het realiseren van uitstroom uit ID-banen en WIW-banen. Deze middelen zijn ingezet in de vorm van de Tijdelijke stimuleringsregeling regulier maken 10 000 ID-banen, aanvullende middelen voor sectoren met ID-werknemers (al dan niet aangewend met behulp van sectorconvenanten) en de ondersteuning van gemeenten in het project Uitstroom in Goede Banen. Dit project omvat regionale bijeenkomsten met als doel informatie-uitwisseling over het bevorderen van uitstroom uit gesubsidieerde arbeid, praktische handreikingen voor gemeenten, een website en indien nodig advies op maat aan gemeenten. Daarnaast heeft het kabinet specifiek voor het oplossen van knelpunten en het bevorderen van doorstroom in de WIW 40 miljoen vrijgemaakt. Met deze middelen is een compensatieregeling gerealiseerd waarmee gemeenten die in 2003 meer dan 30 procent volumereductie moeten realiseren ten opzichte van de stand medio 2002, voor het meerdere boven de 30 procent zijn gecompenseerd. Bovendien is voor WIW-dienstbetrekkingen in 2003 de afbouw van de SPAK en – voor jongeren – de VLW gecompenseerd door de normbedragen te verhogen en 19 mln toe te voegen aan het vast budget WIW. Ook is het anticumulatiebeding voor de WIW-werkervaringsplaatsen aangepast, zodat de subsidie van de wep, indien gewenst, kan worden verhoogd met middelen uit het ID-budget. Door de deregulering van het ID-budget hebben gemeenten meer mogelijkheden om dit budget in te zetten om knelpunten op te lossen. Het ID-budget is daartoe niet meer taakstellend naar het aantal banen toegekend, maar is vanaf 2003 vrij besteedbaar aan reïntegratieactiviteiten. Ook de opgebouwde ID-spaartegoeden kunnen flexibel besteed worden aan reïntegratieactiviteiten. Tenslotte is er per gemeente 10% van het scholings- en activeringsbudget overgeheveld naar het vrij besteedbare ID-budget, wat gemeenten meer flexibiliteit biedt. Ik ben van mening dat gemeenten met bovenstaande aanvullende maatregelen voldoende mogelijkheden hebben om de bezuiniging op gesubsidieerde arbeid in 2003 te verwerken en de benodigde uitstroom uit gesubsidieerde arbeid te realiseren. </antwoord>
      <noten afkomstig="antwoord"/>
   </antwoorden>
</kvr>
