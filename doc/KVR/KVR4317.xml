<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over het voornemen van Shell en Albert Heijn om bij tankstations supermarkten in te richten. (Ingezonden 23 januari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4317
</item>
         <item attribuut="Inhoud">Betreft het veroorzaken van ongewenste concurrentievervalsing. Deze vragen dienen ter aanvulling op die van het lid Leers (Aanhangsel 635, 1996-1997).</item>
         <item attribuut="Rubriek">Bedrijfsleven en industrie (Midden- en kleinbedrijf) Handel en economie (Mededinging)</item>
         <item attribuut="Trefwoorden">Benzinestations Mededinging Winkels</item>
         <item attribuut="Vindplaats">Kamervragen met antwoord 1996-1997, nr. 636, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1997-02-07</item>
         <item attribuut="Datum_indiening">1997-01-23</item>
         <item attribuut="Document-id">KVR4317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1303" allpagenumbers="1303 1304" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="636" onderwerp="" indiendatum="1997-01-23">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1997-02-7">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van het voornemen van Shell en Albert Heijn om bij tankstations kleine supermarkten in te richten? </vraag>
      <vraag nummer="2">Wordt momenteel bij tankstations niet gecontroleerd of minimaal 50% van de omzet uit benzine en aanverwante artikelen wordt gehaald? </vraag>
      <vraag nummer="3">Zullen steeds meer supermarktketens de tankstations gebruiken om de winkeltijdenwet te omzeilen, in het bijzonder door het openstellen van deze kleine supermarkten op alle zondagen van het jaar? </vraag>
      <vraag nummer="4">Deelt u de mening dat controle van de omzetbestanddelen van tankstations noodzakelijk is om de dreiging van oneerlijke concurrentie tegen te gaan? </vraag>
      <vraag nummer="5">Welke instrumenten staan u ter beschikking om het criterium van 50% omzet uit benzine en aanverwante artikelen voor een tankstation te handhaven? Worden deze ook daadwerkelijk gebruikt? </vraag>
      <vraag nummer="6">Zal deze nieuwe voorziening niet leiden tot extra, veelal onnodig, autoverkeer? Acht u dit aanvaardbaar? </vraag>
      <vraag nummer="7">Bent u bereid te bezien of deze ontwikkeling op grond van overwegingen van oneerlijke concurrentie, oneigenlijk gebruik van de winkeltijdenwet en extra automobiliteit kan worden gestuit? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van het lid Leers, ingezonden 17 januari 1997. </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De controle op de naleving van de Winkeltijdenwet is in eerste instantie in handen van de plaatselijk bevoegde politie. Dit geldt ook voor de handhaving van de bepalingen voor benzinestations in het Vrijstellingenbesluit Winkeltijdenwet. De Economische Controledienst wordt daarbij ingeschakeld als er een landelijke coördinatie vereist is. Door de Economische Controledienst en het openbaar ministerie zijn afspraken gemaakt over de wijze van handhaving van de Winkeltijdenwet en het bijbehorende Vrijstellingenbesluit. Hierin is ook aandacht gegeven aan de handhaving van de bepalingen ten aanzien van benzinestations en de aldaar plaatsvindende verkopen. Tot nu is daarbij nog geen coördinerend optreden van de Economische Controledienst nodig gebleken. </antwoord>
      <antwoord nummer="3" voetnoot="1">Naast de bekend geworden plannen van Shell en Albert Heijn zijn er plannen van andere oliemaatschappijen als Texaco en Esso om samen met supermarktketens als Spar samen te werken bij de verkoop van kruidenierswaren vanuit benzinestations. In deze plannen richt men zich, voor zover bekend, op de verkoop van zogenoemde «vergeten» boodschappen en gemaksartikelen. In dit verkoopconcept richt men zich op de behoefte van de consument om onderweg van werk naar huis en buiten de gangbare openingstijden van reguliere winkels deze goederen te kunnen kopen. De betrokken partijen maken daarbij gebruik van de mogelijkheden die zijn geschapen met de door de Kamer naar aanleiding van de behandeling van het wetsvoorstel Winkeltijdenwet aangenomen motie-Van Erp c.s. <voetnoot nummer="1"/>, die de regering opriep de bestaande beperkingen voor shopverkopen bij benzinestations op te heffen. Deze motie heb ik uitgevoerd. In het Vrijstellingenbesluit Winkeltijdenwet zijn de tot dan toe geldende beperkingen voor de shopverkopen bij benzinestations dan ook opgeheven. Ik meen dat hierbij geen sprake is van het omzeilen van de Winkeltijdenwet. </antwoord>
      <antwoord nummer="4">Zoals hierboven is aangegeven, maakt ook de controle van de naleving van de bepalingen voor benzinestations deel uit van de handhaving van het Vrijstellingenbesluit Winkeltijdenwet. Hiertoe behoort ook de naleving van het 50%-criterium. Plaatselijke politieautoriteiten, die een eerstelijns verantwoordelijkheid dragen voor de handhaving, zullen dan ook zeker bij hun handhaving oog hebben voor dit criterium. De controle hierop vindt dan ook plaats binnen de gebruikelijke handhaving en niet specifiek met het oog op oneerlijke concurrentie. </antwoord>
      <antwoord nummer="5">In het Vrijstellingenbesluit Winkeltijdenwet is bepaald dat voor de shops in benzinestations de verplichte winkelsluiting op werkdagen tussen 22.00 uur en 6.00 uur en op zon- en feestdagen niet geldt, indien in die shop de bruto omzet voor tenminste 50% wordt behaald uit de verkoop van brandstoffen, smeermiddelen en aanverwante artikelen. Indien blijkt dat de bruto omzet voor minder dan 50% wordt behaald uit de verkoop van bovengenoemde artikelen, kan de shophouder dus geen gebruik maken van de vrijgestelde openingstijden. Voor hem zullen dan ook de openingstijden gelden, die ook op reguliere winkels van toepassing zijn. Op overtreding van deze bepalingen zijn de daarbij gebruikelijke sancties van toepassing. </antwoord>
      <antwoord nummer="6">Met de verkoop van kruidenierswaren richten de shops in benzinestations zich voor een belangrijk deel op de verkoop van «vergeten» boodschappen en gemaksartikelen aan de consument op zijn weg van werk naar huis. Dit betekent niet een vergroting van het aantal autokilometers, maar zal veel eerder een verkleining van het aantal autokilometers veroorzaken. Immers er is dan geen apart ritje naar de winkels meer nodig om alsnog de «vergeten» boodschappen te halen. Wellicht zou op zondag een extra rit naar het benzinestation gemaakt kunnen worden om daar boodschappen te doen. Dit weegt dan echter wel op tegen bijvoorbeeld een ritje naar de avondwinkel, die ook op zondag geopend is. </antwoord>
      <antwoord nummer="7">Bij de totstandkoming van de Winkeltijdenwet heb ik u een brede evaluatie van de effecten van de ruimere openingstijden van winkels toegezegd. Deze evaluatie zal binnen twee jaar na inwerkingtreding van de wet worden uitgevoerd. Bij deze evaluatie wil ik ook de effecten van de ruimere mogelijkheden voor shopverkopen bij benzinestations meenemen. Zoals toegezegd ben ik bereid aan de uitkomsten van de evaluatie consequenties voor de regels voor de openstelling van winkels te verbinden. Dit zal dan ook opgaan voor de regels voor winkels in benzinestations. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 226" documentnummer="15">Kamerstuk 24 226, nr. 15</noot>
      </noten>
   </antwoorden>
</kvr>
