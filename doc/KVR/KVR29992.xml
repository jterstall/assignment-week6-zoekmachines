<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Hoopen (CDA) aan de minister van Economische Zaken over het toezicht op overnames. (Ingezonden 22 oktober 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29992
</item>
         <item attribuut="Inhoud">Vragen naar aanleiding bericht 'Toezicht overnames duur en ineffectief' (www.nu.nl, 18 oktober 2007). Fusies zouden scherp getoetst moeten worden op gevolgen voor de concurrentie en voor de consument. Indiener vindgt het vreemd dat de NMa in 2006 circa 135 fusies heeft getoetst en in slechts 8 gevallen vervolgonderzoek heeft ingesteld, terwijl bij het NMa zich circa 30 medewerkers permanent met fusietoezicht bezighouden. Indiener wil weten of een vervanging van de verplichte melding door een systeem van vrijwillige melding met een NMa-toets achteraf (zoals dat in Groot-Brittannië goed functioneert) niet efficiënter zou zijn.</item>
         <item attribuut="Rubriek">Bedrijfsleven en industrie (Concentraties) Handel en economie (Mededinging)</item>
         <item attribuut="Trefwoorden">Concentraties Mededinging</item>
         <item attribuut="Vindplaats">Kamervragen met antwoord 2007-2008, nr. 522, Tweede Kamer</item>
         <item attribuut="Vraagnr_bij_indiening">2070803100</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
         </item>
         <item attribuut="Datum_reaktie">2007-11-07</item>
         <item attribuut="Datum_indiening">2007-10-22</item>
         <item attribuut="Document-id">KVR29992</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1119" allpagenumbers="1119 1120" vetnummer="2070803100" code="0708tkkvr522" lopendefooter="Tweede Kamer, vergaderjaar 2007–2008, Aanhangsel" filenaam="KVR29992" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="522" onderwerp="" indiendatum="2007-10-22">
         <vrager partij="CDA" oorsprong="parlement">Ten Hoopen</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-11-7">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Toezicht overnames duur en ineffectief»? <voetnoot nummer="1"/>
      </vraag>
      <vraag nummer="2">Deelt u de mening dat fusies scherp getoetst moeten worden op de gevolgen voor de concurrentie en voor de consument? </vraag>
      <vraag nummer="3">Kunt u bevestigen dat de Nederlandse Mededingingsautoriteit (NMa) in 2006 ongeveer 135 fusies heeft getoetst, dat dit in 2006 in slechts acht gevallen leidde tot een vervolgonderzoek en dat zich maar liefst circa 30 medewerkers van de NMa fulltime met het fusietoezicht bezighouden? </vraag>
      <vraag nummer="4">Deelt u de mening dat hieruit blijkt dat het toezicht op fusies efficiënter kan? </vraag>
      <vraag nummer="5">Op welke wijze wilt u het toezicht op fusies efficiënter en effectiever maken? </vraag>
      <vraag nummer="6">Bent u bereid te onderzoeken of vervanging van het systeem van verplichte meldingen door een systeem van vrijwillige meldingen en een NMa-toets achteraf leidt tot efficiënter toezicht? </vraag>
      <vraag nummer="7">Kunt u bevestigen dat een dergelijk systeem in het Verenigd Koninkrijk naar volle tevredenheid functioneert? </vraag>
      <noten afkomstig="vraag">
         <noot nummer="1" datum="2007-10-18" bron="www.nu.nl">www.nu.nl, 18 oktober 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik deel deze mening. Het belang dat hieraan wordt gehecht, blijkt uit het feit dat zowel in Europese regelgeving als in de Mededingingswet concentratietoezicht is geregeld. Met de concentratietoets wordt voorkomen dat marktverhoudingen ontstaan die negatieve gevolgen hebben voor de concurrentie en daarmee ook voor de consument. </antwoord>
      <antwoord nummer="3">Ja. In aanvulling hierop kan ik u melden dat de NMa in drie gevallen pas goedkeuring heeft verleend nadat de meldende partijen zogenaamde remedies hadden voorgesteld. Dat zijn voorwaarden die aan de goedkeuring van de concentratie worden gekoppeld om mededingingsproblemen te voorkomen die als gevolg van de concentratie zouden ontstaan. Voorts hebben in 2006 in drie gevallen de meldende partijen hun fusieaanvraag in de vergunningfase ingetrokken, nadat de NMa bezwaren naar voren had gebracht. In drie gevallen is na de meldingsfase in het geheel van een vergunningsaanvraag afgezien. Daarnaast is van belang dat het overgrote deel van de capaciteit van de medewerkers wordt ingezet in zaken die negatieve gevolgen hebben of kunnen hebben voor de concurrentie. </antwoord>
      <antwoord nummer="4" voetnoot="1">Nee. Het enkele feit dat een beperkt percentage van de meldingen leidt tot een vervolgonderzoek van de NMa rechtvaardigt nog niet de conclusie dat het concentratietoezicht inefficiënt is. Concentraties hoeven pas te worden gemeld indien zij een bepaalde omzetdrempel overstijgen. Dit waarborgt dat de concentraties die mogelijk de concurrentie beperken, worden gemeld, en voorkomt dat onnodig onderzoek wordt gedaan naar kleine concentraties. Daarnaast is van belang dat ondernemingen in Nederland zich terdege bewust zijn van de concentratietoets van de NMa en hierop anticiperen. Uit onderzoek dat is uitgevoerd in 2005 bleek dat bijna 20 procent van de voorgenomen concentraties niet of in gewijzigde vorm doorging, omdat bij de uitwerking ervan werd geanticipeerd op de verwachte uitkomst van een concentratietoets door de NMa <voetnoot nummer="1"/>. Indien de NMa een melding heeft ontvangen en van mening is dat er mogelijke bezwaren zijn die nader onderzoek vereisen, moeten partijen een vergunning aanvragen. De beoordeling van de concentratie in de vergunningfase vergt gedegen onderzoek dat bovendien, gezien het belang dat de fuserende ondernemingen daarbij hebben, binnen wettelijke termijnen dient te worden afgerond. Dit vereist voldoende inzet van personeel. </antwoord>
      <antwoord nummer="5">Gezien het bovenstaande zie ik op dit moment geen aanleiding om mijn beleid met betrekking tot het concentratietoezicht aan te passen. De bestaande regelgeving biedt de NMa voldoende mogelijkheden om efficiënt en effectief concentratietoezicht uit te oefenen. </antwoord>
      <antwoord nummer="6">Alle EU-lidstaten, met uitzondering van het Verenigd Koninkrijk, hanteren een systeem van concentratietoezicht vooraf. Dit systeem is gebaseerd op het concentratietoezicht van de Europese Commissie en is een bewuste keuze geweest. Het alternatief – een systeem van vrijwillige melding en toezicht achteraf – heeft belangrijke nadelen. Daarbij moet vooral worden gedacht aan de hoge kosten van het ontbinden van een concentratie indien de gevolgen voor de concurrentie achteraf te groot blijken. Daarnaast is een mogelijk nadeel van een systeem van vrijwillige melding dat dit een grotere behoefte creëert aan toezicht achteraf. Het risico dat concurrentiebeperkende concentraties plaatsvinden is in een dergelijk systeem immers groter. Daarbij is het zo dat bij een systeem van vrijwillige melding de concentraties met mogelijke negatieve gevolgen voor de concurrentie in de regel worden gemeld. Dit zijn juist de gevallen die de meeste capaciteit vergen. </antwoord>
      <antwoord nummer="7" voetnoot="2">Het Verenigd Koninkrijk hanteert, als enige EU-lidstaat, een systeem van vrijwillige melding en toezicht achteraf. Ik ben niet in de positie om te beoordelen of dit, zoals u stelt, naar volle tevredenheid functioneert. Wel is het zo dat de praktijk uitwijst dat, ondanks het feit dat melding in het Verenigd Koninkrijk niet verplicht is, veel concentraties toch worden gemeld <voetnoot nummer="2"/>. Indien een concentratie teveel negatieve gevolgen heeft voor de publieke belangen, moet deze achteraf worden ontbonden. Ondernemingen willen dit zoveel mogelijk voorkomen – met name vanwege de hoge kosten – en melden zich zodoende vaak voordat de concentratie tot stand wordt gebracht. Dat betekent dat er nog steeds veel concentraties ter beoordeling worden voorgelegd. </antwoord>
      <noten afkomstig="antwoord">
         <noot nummer="1">Twynstra Gudde, Onderzoek naar anticipatie op concentratiecontrole, 2005</noot>
         <noot nummer="2">Verloop en Landes, Merger Control in Europe, EU, Member States and Accession States, 4th edition, Kluwer Law International, p. 397</noot>
      </noten>
   </antwoorden>
</kvr>
