<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Onderwijs, Cultuur en Wetenschappen over het Uitvoeringsbesluit Les- en Cursusgeld. (Ingezonden 15 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18548
</item>
         <item attribuut="Inhoud">(Herdruk in verband met vermelding partij). Vragen over de problemen die Mbo-scholieren ondervinden als zij gebruik maken van de voorschot-regeling voor de betaling van het lesgeld.</item>
         <item attribuut="Rubriek">Beroepsonderwijs en volwasseneneducatie (Bekostiging beroepsonderwijs en volwasseneneducatie)</item>
         <item attribuut="Trefwoorden">IB-Groep Mbo Studiekosten</item>
         <item attribuut="Vindplaats">Kamervragen met antwoord 2002-2003, nr. 1708H, Tweede Kamer</item>
         <item attribuut="Vraagnr_bij_indiening">2020314940</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2003-08-13</item>
         <item attribuut="Datum_indiening">2003-07-15</item>
         <item attribuut="Document-id">KVR18548</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3571" allpagenumbers="3571 3572" vetnummer="2020314940" code="0203tkkvr1708" lopendefooter="Tweede Kamer, vergaderjaar 2002–2003, Aanhangsel" filenaam="KVR18548" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1708" onderwerp="" indiendatum="2003-07-15">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-08-13">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u bekend met het Uitvoeringsbesluit Les- en Cursusgeldwet 2000, in het bijzonder artikel 7 van dit besluit? </vraag>
      <vraag nummer="2">Is het u bekend dat de Informatie Beheer Groep (IBG) aan MBO-scholieren die recht hebben op een aanvullende beurs, op basis van de Les- en Cursusgeldwet een voorschot kan verstrekken voor de betaling van het lesgeld? </vraag>
      <vraag nummer="3">Is het u eveneens bekend dat de IBG dat voorschot laat terugbetalen door maandelijks een bedrag in te houden op de beurs van deze scholieren? </vraag>
      <vraag nummer="4">Bent u op de hoogte van het feit dat bij scholieren die gebruik hebben gemaakt van voornoemde voorschotregeling en gedurende het schooljaar hun MBO-opleiding afronden en vervolgens in datzelfde schooljaar beginnen aan een HBO-opleiding nog steeds maandelijks geld wordt ingehouden op hun beurs? </vraag>
      <vraag nummer="5">Deelt u de mening dat het onrechtvaardig is dat deze scholieren zodoende hun volledige lesgeld moeten betalen, terwijl andere scholieren op basis van artikel 7, lid 1 en 2 van het uitvoeringsbesluit recht hebben op restitutie van een deel van hun lesgeld? </vraag>
      <vraag nummer="6">Dienen MBO-scholieren die gebruik hebben gemaakt van de voorschotregeling en die gedurende het schooljaar hun opleiding afronden en vervolgens geen HBO-opleiding gaan volgen eveneens hun voorschot volledig terug te betalen? </vraag>
      <vraag nummer="7">Zo ja, hoe dienen zij dat voorschot terug te betalen en waarom hebben zij die terugbetalingsplicht? Zo neen, krijgen zij altijd een even groot deel van het lesgeld terug als scholieren die geen gebruik hebben gemaakt van de voorschotregeling? </vraag>
      <vraag nummer="8">Bent u van mening dat alle MBO-scholieren gelijk behandeld dienen te worden wat betreft de teruggave van een deel van hun lesgeld indien zij gedurende het schooljaar hun opleiding afronden? </vraag>
      <vraag nummer="9">Voert de Informatie Beheer Groep volgens u de wet en het uitvoeringsbesluit naar de letter en de geest correct uit? </vraag>
      <vraag nummer="10">Zo ja, bent u bereid om de wet of het uitvoeringsbesluit dusdanig aan te passen, dat alle MBO-scholieren die voor 1 januari of die tussen 1 januari en 1 april hun opleiding afronden, gelijk behandeld dienen te worden wat betreft de teruggave van een deel van het lesgeld? Zo neen, welke actie gaat u ondernemen om ervoor te zorgen dat de IBG de wet en het uitvoeringsbesluit wel correct uit gaat voeren? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ja, zij het dat dit niet op grond van de Les- en cursusgeldwet (LCW), maar op grond van artikel 8.2 van de Wet studiefinanciering 2000 (WSF 2000) kan. Op grond van dit artikel kunnen bij AMvB nadere regels worden vastgesteld met betrekking tot het geven van een voorschot op de tegemoetkoming in de onderwijsbijdrage. In het Besluit studiefinanciering 2000 is dit verder uitgewerkt: in artikel 14, eerste lid, is geregeld dat een deelnemer in wiens budget de tegemoetkoming in de kosten van de onderwijsbijdrage is opgenomen en aan wie over de * I.v.m. wijziging politieke partij. maand augustus van enig kalenderjaar een aanvullende beurs is toegekend die groter is dan het bedrag van de maximale aanvullende beurs verminderd met EUR 90, in die maand een voorschot wordt verstrekt op die tegemoetkoming. Het voorschot bedraagt 12 maal deze maandelijkse tegemoetkoming voor het studiejaar dat aanvangt in dat kalenderjaar. </antwoord>
      <antwoord nummer="3">Ja. Op grond van artikel 14, derde lid, van het Besluit studiefinanciering 2000 vermindert de IBG haar maandbetaling met eentwaalfde deel van het bedrag van het voorschot. </antwoord>
      <antwoord nummer="4">Ja. </antwoord>
      <antwoord nummer="5">Nee. Op grond van artikel 7.48 van de Wet op het hoger onderwijs en wetenschappelijk onderzoek (WHW) hebben deze studenten recht op vermindering van het collegegeld met het bedrag aan lesgeld dat reeds voldaan is. </antwoord>
      <antwoord nummer="6">Nee. Op grond van artikel 14, vierde lid, van het Besluit studiefinanciering 2000 wordt ingeval de aanspraak van een deelnemer op studiefinanciering na 30 september van een studiejaar wordt beëindigd en hem niet met betrekking tot een latere maand in dat studiejaar opnieuw studiefinanciering wordt toegekend, het voorschot voorzover dat betrekking heeft op de maanden waarin geen aanspraak op studiefinanciering bestond, niet verrekend of teruggevorderd. </antwoord>
      <antwoord nummer="7">Voor MBO-deelnemers die gebruik hebben gemaakt van de voorschotregeling voor het lesgeld kan op grond van artikel 7, vierde lid, van de LCW geen restitutie van lesgeld plaatsvinden. Maar aangezien voor deze scholieren halverwege het schooljaar de aanspraak op studiefinanciering is geëindigd, kan een gedeelte van het voorschot niet langer worden teruggevorderd, omdat de student vanaf dat moment geen beurs meer krijgt (zie ook het antwoord op vraag 6). De deelnemer heeft dus alleen de maanden dat hij ook beurs heeft ontvangen telkens eentwaalfde van het voorschot terugbetaald. Voor MBO-deelnemers die geen voorschot op het lesgeld hebben gekregen, ligt dit anders. Zij (of hun wettelijk vertegenwoordiger) hebben het lesgeld naar keuze ofwel aan het begin van het schooljaar ofwel in 3 termijnen verspreid over het schooljaar voldaan. Indien aan de voorwaarden van artikel 7 van het Uitvoeringsbesluit les- en cursusgeldwet 2000 is voldaan kunnen zij in aanmerking komen voor restitutie van het teveel betaalde lesgeld. Bij beëindiging van de inschrijving na 30 september en voor 1 januari wordt zeventwaalfde deel van het lesgeld gerestitueerd. Bij beëindiging na 31 december en voor 1 april wordt viertwaalfde deel van het lesgeld gerestitueerd. </antwoord>
      <antwoord nummer="8">Ja, alle MBO-deelnemers hebben recht op een gelijke behandeling. Naar de geest van de wet worden alle MBO-deelnemers ook gelijk behandeld. Echter vanwege de aansluiting met andere wetten zoals de WHW en de WSF 2000 en de praktische uitvoerbaarheid is er een verschil in systematiek. Ik ben van mening dat deze verschillen wat betreft de uitwerking ervan van minimale aard zijn. De ene groep deelnemers betaalt het volledige lesgeldbedrag en heeft recht op restitutie, de andere groep betaalt een gedeelte, omdat de inhouding met de beëindiging van de aanvullende beurs wordt stopgezet. De groep met een aanvullende beurs die gedurende het schooljaar overstapt naar een HBO-opleiding betaalt volledig, maar hoeft het collegegeld voor de vervolgopleiding niet of slechts gedeeltelijk te betalen. </antwoord>
      <antwoord nummer="9">Ja. </antwoord>
      <antwoord nummer="10">Nee, ik zie daartoe geen reden, zie het antwoord op vraag 8. </antwoord>
      <noten afkomstig="antwoord"/>
   </antwoorden>
</kvr>
