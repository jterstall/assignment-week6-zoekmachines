<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Stoel en Van den Doel (beiden VVD) over hulp aan Congo. (Ingezonden 19 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5979
</item>
         <item attribuut="Rubriek">Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Congo (voormalig Zaïre) Ontwikkelingssamenwerking</item>
         <item attribuut="Vindplaats">Kamervragen met antwoord 1997-1998, nr. 263, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Van der Stoel</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">1997-11-12</item>
         <item attribuut="Datum_indiening">1997-09-19</item>
         <item attribuut="Document-id">KVR5979</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="535" allpagenumbers="535 536" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5979" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="263" onderwerp="" indiendatum="1997-09-19">
         <vrager partij="VVD" oorsprong="parlement">Van der Stoel</vrager>
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1997-11-12">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Is het waar dat de EU bereid is de hulp aan Congo (voormalig Zaïre) te hervatten? </vraag>
      <vraag nummer="2" voetnoot="1">Voldoet het regime van de niet-democratisch verkozen leider Kabila aan de criteria zoals «good governance», mensenrechten en democratie? <voetnoot nummer="1"/>
      </vraag>
      <vraag nummer="3">Hoeveel bedraagt de hulp en welke voorwaarden zijn hieraan verbonden? </vraag>
      <vraag nummer="4">Op welke wijze wordt de besteding van de gelden gecontroleerd? </vraag>
      <vraag nummer="5">Waarom heeft de EU niet als voorwaarde voor de hervatting van de hulp gesteld dat er eerst sprake moet zijn van op korte termijn te houden vrije verkiezingen en het toestaan van vrije democratische partijen? </vraag>
      <vraag nummer="6">Wordt de huidige leider van Congo door de EU niet mede-verantwoordelijk gehouden voor de massa-moorden op de Hutu-vluchtelingen? </vraag>
      <vraag nummer="7">Zo ja, welke consequenties verbindt de EU daaraan? </vraag>
      <vraag nummer="8">Zo neen, waarom niet? </vraag>
      <vraag nummer="9">Wat is uw opvatting over het streven van Kabila naar een leger met een sterkte van 600 000 man? </vraag>
      <vraag nummer="10">Hoe staat de regering t.o.v. de leiders Kabila van Congo en Kagame van Ruanda sinds de recente onthullingen over hun betrokkenheid bij massamoorden? </vraag>
      <vraag nummer="11">Op welke wijze steunen de Nederlandse regering en de Europese Unie de VN in haar poging toegang te verkrijgen tot Congo t.b.v. onderzoek naar de gepleegde massamoorden? </vraag>
      <noten afkomstig="vraag">
         <noot nummer="1" datum="1997-07-12" bron="Het Parool">Het Parool, 12 juli 1997</noot>
      </noten>
   </vragen>
   <antwoorden aantal="8">
      <antwoord nummer="1">De Europese Unie is bereid om de samenwerking met de Congolese regering geleidelijk en onder voorwaarden te hervatten. Conform de conclusies van de Europese Raad van 16 en 17 juni jl. zal deze geleidelijke hervatting worden bezien in samenhang met vooruitgang op het gebied van de mensenrechtensituatie, het democratiseringsproces en de totstandkoming van een rechtsstaat in de Democratische Republiek Congo. </antwoord>
      <antwoord nummer="2">De intenties die door de nieuwe regering in Kinshasa met betrekking tot goed bestuur, mensenrechten en democratie zijn uitgesproken, rechtvaardigen een voorzichtig positie opstelling. Deze opvatting wordt ook binnen de EU gehuldigd. Conform het gestelde onder 1 zal nauwlettend worden bezien, in hoeverre vooruitgang gemaakt wordt met de daadwerkelijke uitvoering van deze voornemens. Inmiddels heeft President Kabila een Commissie benoemd met de opdracht een nieuwe grondwet op te stellen. </antwoord>
      <antwoord nummer="3">In het kader van de geleidelijke hervatting van de hulp gaat het in eerste instantie om programma’s van de Europese Commissie, die al tijdens het bewind van de vorige President Mobutu waren goedgekeurd en ook gedeeltelijk in uitvoering waren genomen. Uitvoering van deze programma’s is destijds opgeschort vanwege de oorlogshandelingen in het toenmalige Oost Zaïre. Het betreft gezondheids- en rehabilitatieprogramma’s voor een bedrag van 168,5 MECU, die – wanneer zij eenmaal starten – zullen worden uitgevoerd via lokale en Europese niet-gouvermentele organisaties, met het doel ten goede te komen aan de lokale bevolking. Gezien het humanitaire karakter van deze programma’s worden hieraan geen verdere voorwaarden verbonden. Voor de hervatting van overige programma’s geldt het onder 1 gestelde. </antwoord>
      <antwoord nummer="4">Voor besteding van de gelden zijn de gebruikelijke procedures van de Europese Commissie van toepassing. </antwoord>
      <antwoord nummer="5">De Europese Unie is van mening dat het door de Congolese regering opgestelde tijdpad voor het democratiseringsproces, dat voorziet in het houden van parlements- en presidentsverkiezingen in april 1999, aanvaardbaar is. Politieke partijen zijn niet verboden; politieke manifestaties en demonstraties worden evenwel door het Congolese bewind niet toegestaan, op grond van overwegingen betreffende de openbare orde. </antwoord>
      <antwoord nummer="6, 7, 8 en 10">De EU heeft bij herhaling haar verontrusting uitgesproken naar aanleiding van aanhoudende berichten over massamoorden en andere schendingen van de mensenrechten, met name in het oosten van Zaïre/Congo. De EU ondersteunt daarom het initiatief van de SGVN tot het uitsturen van een missie, die onderzoek moet uitvoeren naar mensenrechtenschendingen. Zij hecht er groot belang aan dat de missie spoedig haar werkzaamheden zal kunnen aanvangen. Zij is van oordeel dat de bevindingen van de missie voor wat betreft het toedelen van verantwoordelijkheid voor mensenrechtenschendingen moeten worden afgewacht. Inmiddels is overeenstemming bereikt tussen President Kabila en de Speciale Afgezant van de VS, Richardson, over de modaliteiten van de missie. De missie zal haar werkzaamheden begin november aanvangen. </antwoord>
      <antwoord nummer="9">Van dit streven is de Nederlandse regering niets bekend. Pogingen dit te verifiëren hebben het niet kunnen bevestigen. </antwoord>
      <antwoord nummer="11">De lidstaten van de Europese Unie, waaronder Nederland, hechten aan het VN-onderzoek en hebben dit bij herhaling aan de Congolese autoriteiten duidelijk gemaakt. De Ministeriële EU-Troika heeft hierover tijdens het bezoek van 4 en 5 augustus uitgebreid van gedachten gewisseld met President Kabila en leden van diens Kabinet. Ook daarna is zowel mondeling als schriftelijk het standpunt van de Europese Unie naar voren gebracht. De tweede ondergetekende heeft de toegang van de VN-onderzoekscommissie tot Oost Congo tijdens zijn recente bezoek aan Congo op 19 en 20 oktober uitdrukkelijk aan de orde gesteld en de desbetreffende toezegging van President Kabila aan het einde van zijn bezoek aan de Secretaris-Generaal van de Verenigde Naties overgebracht. In VN-verband is door Nederland steeds het belang van het VN-onderzoek benadrukt, zoals ook nog recentelijk door de Minister van Buitenlandse Zaken in een gesprek met de nieuw aangetreden Hoge Commissaris voor de Mensenrechten, mevrouw Robinson. </antwoord>
      <noten afkomstig="antwoord"/>
   </antwoorden>
</kvr>
