<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over het aftappen van mobiele telefoons van defensiepersoneel door de M.I.D. (Ingezonden 13 november 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6178
</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Veiligheidsbeleid en defensie (Overig)</item>
         <item attribuut="Trefwoorden">Inlichtingen- en veiligheidsdiensten Telefonie</item>
         <item attribuut="Vindplaats">Kamervragen met antwoord 1997-1998, nr. 433, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-12-15</item>
         <item attribuut="Datum_indiening">1997-11-13</item>
         <item attribuut="Document-id">KVR6178</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="885" allpagenumbers="885 886" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6178" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="433" onderwerp="" indiendatum="1997-11-13">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Luistert de Militaire Inlichtingen Dienst in het diepste geheim de mobiele telefoons van defensiepersoneel af? <voetnoot nummer="1"/>
      </vraag>
      <vraag nummer="2">Is hiertoe overgegaan nadat is gebleken dat het uitwisselen van militaire geheimen via mobiele telefoons de «spuigaten uitloopt»? </vraag>
      <vraag nummer="3">Welke concrete aanwijzingen bestaan hiervoor en om welk type geheimen handelt het hier? </vraag>
      <vraag nummer="4">Hoe staat het met de proportionaliteit tussen de mate waarin wordt afgeluisterd en de aanwijzingen dat er te veel militaire geheimen via mobiele telefoons zouden worden uitgewisseld? </vraag>
      <vraag nummer="5">Hoe verhouden de afluisterpraktijken zich tot de privacybescherming van defensiepersoneel? </vraag>
      <vraag nummer="6">Is de Kamercommissie voor de veiligheids- en inlichtingendiensten over de afluisterpraktijken geïnformeerd? </vraag>
      <vraag nummer="7">Heeft een officier van de Koninklijke Luchtmacht een landelijk ochtendblad benaderd met de vraag waar een zogenaamde GSM-scanner te koop is? </vraag>
      <vraag nummer="8">Acht u het een normale gang van zaken dat een officier van de krijgsmacht met een dergelijke vraag naar een ochtendblad toestapt en daarbij uit zichzelf de mededeling doet: «Zodra we die hebben, plukken we voor de zekerheid al het GSM-verkeer rond vliegbases uit de lucht.»? </vraag>
      <noten afkomstig="vraag">
         <noot nummer="1" datum="1997-11-12" bron="Telegraaf">Telegraaf, 12 november 1997</noot>
      </noten>
   </vragen>
   <antwoorden aantal="5">
      <antwoord nummer="1, 4 en 5">Neen, de MID luistert noch mobiele telefoons noch enig ander persoonlijk verbindingsmiddel van defensiepersoneel af. Artikel 139c, tweede lid, onder 2, van het Wetboek van Strafrecht stelt het afluisteren van de diensttelefoon niet strafbaar, behoudens in geval van kennelijk misbruik. Uiteraard betekent echter het afluisteren van de diensttelefoon een inbreuk op de persoonlijke levenssfeer van de werknemer. Een dergelijke inbreuk behoeft dan ook een rechtvaardiging en dient voor een bepaald doel te geschieden. Het afluisteren van dienstgesprekken van defensiepersoneel voor bedrijfsveiligheid acht ik slechts onder voorwaarden in bijzondere situaties toelaatbaar. Zo’n situatie doet zich bijvoorbeeld voor ingeval van bommeldingen. Voorts acht ik een dergelijke bijzondere situatie aanwezig indien er sprake is van mogelijke schending van bedrijfsgeheimen of andere ernstige bedreigingen. In deze situatie dient het dan te gaan om specifieke onderdelen van Defensie waar intensief met zwaar gerubriceerde gegevens in een gevoelige omgeving wordt omgegaan. Uiteraard behoren de eisen van proportionaliteit en subsidiariteit in acht te worden genomen. Zo moet overwogen worden of het beoogde doel niet met minder ingrijpende middelen kan worden gerealiseerd en dient de inbreuk zo gering mogelijk te worden gehouden door het afluisteren zo gericht mogelijk en in tijdsduur beperkt te houden. Ik zal bovengenoemde onderdelen binnen Defensie die zich bezig houden met het afluisteren van dienstverbindingen er op wijzen het gestelde onder 4 en 5 in acht te nemen. </antwoord>
      <antwoord nummer="2 en 3">Het komt voor dat dienstverbindingsmiddelen worden afgeluisterd door verbindingseenheden en telematicagroepen van de krijgsmacht. Het betreft het afluisteren van «open» telefoon-, radiotelefonie- en fax-dienstverkeer dat uitsluitend via een dienstcentrale tot stand wordt gebracht. GSM-telefoonverkeer dat niet via een dienstcentrale wordt gevoerd, wordt niet afgeluisterd. Het afluisteren van dienstverbindingsmiddelen geschiedt uit een oogpunt van bedrijfsveiligheid en is onder meer gericht op het toetsen van een juiste uitvoering van de vigerende beveiligingsvoorschriften. Gecontroleerd wordt of door middel van open verbindingsmiddelen, nationale en/of bondgenootschappelijke gerubriceerde informatie wordt gebezigd en voorts of de juiste procedures worden gevolgd. Daarnaast vindt het afluisteren plaats in het geval van bijvoorbeeld bommeldingen of anderszins (verbale) bedreigingen gericht tegen defensieobjecten/-onderdelen of -personeel. Ook bij ernstige ongevallen of rampen op defensieobjecten/-onderdelen wordt afgeluisterd om vast te stellen of de juiste procedures worden of zijn gevolgd. </antwoord>
      <antwoord nummer="6">Nee, het betreft hier geen MID-activiteit. </antwoord>
      <antwoord nummer="7">Ja. </antwoord>
      <antwoord nummer="8">Neen, deze gang van zaken was onjuist. </antwoord>
      <noten afkomstig="antwoord"/>
   </antwoorden>
</kvr>
