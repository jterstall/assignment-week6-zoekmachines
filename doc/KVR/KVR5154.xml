<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over de classificatie van documenten als staatsgeheim. (Ingezonden 2 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5154
</item>
         <item attribuut="Inhoud">Vragen inzake het bericht dat minister Sorgdrager (Jus) de Kamer verkeerd heeft ingelicht over de status van de aan het Rijksrechercherapport ten grondslag liggende stukken.</item>
         <item attribuut="Rubriek">Strafrecht en strafprocesrecht (Justitiële documentatie en strafregisters)</item>
         <item attribuut="Trefwoorden">Justitiële documentatie</item>
         <item attribuut="Vindplaats">Kamervragen met antwoord 1996-1997, nr. 1412, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-06-18</item>
         <item attribuut="Datum_indiening">1997-05-02</item>
         <item attribuut="Document-id">KVR5154</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2883" allpagenumbers="2883 2884" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1412" onderwerp="" indiendatum="1997-05-2">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="18 juni 1997), zie ook Aanhangsel Handelingen nr. 1252, vergaderjaar 1996–1997">
         <antwoorder functie="minister" ministerie="Justitie">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht als zou u de Kamer verkeerd hebben ingelicht over de status van de aan het Rijksrechercherapport ten grondslag liggende stukken? <voetnoot nummer="1"/>
      </vraag>
      <vraag nummer="2">Wanneer hebben de onderliggende documenten de classificatie «Staatsgeheim-geheim» gekregen? </vraag>
      <vraag nummer="3">Wie zijn gerechtigd van de onderliggende documenten kennis te nemen? </vraag>
      <vraag nummer="4">Is het staatsgeheim ten aanzien van (een deel van) de onderliggende documenten geheel of gedeeltelijk opgeheven? Zo ja, in welke gevallen, wanneer, door wie, voor welk doel en voor hoe lang? </vraag>
      <vraag nummer="5">Is daarbij de voorgeschreven procedure in acht genomen? </vraag>
      <vraag nummer="6" voetnoot="2">Als het staatsgeheim ten aanzien van een deel van de onderliggende documenten was opgeheven, waarom hebt u dat in uw antwoord aan de Kamer op 25 oktober 1996 <voetnoot nummer="2"/>niet meegedeeld? </vraag>
      <vraag nummer="7">Is het vertrouwelijk overleggen aan de Kamer van het geheel of een gedeelte van de onderliggende documenten in strijd met het belang van de Staat? </vraag>
      <vraag nummer="8">Bent u niet van mening, dat de classificatie van documenten als staatsgeheim regeling bij wet behoeft? </vraag>
      <noten afkomstig="vraag">
         <noot nummer="1" datum="1997-04-29" bron="Haarlems Dagblad">Haarlems Dagblad, 29 april 1997</noot>
         <noot nummer="2" documenttype="Kamervragen" documentnummer="184" documentjaargang="1996-1997">Aanhangsel Handelingen, nr. 184, vergaderjaar 1996–1997.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De documenten die ten grondslag hebben gelegen aan het Rijksrechercherapport naar het functioneren van de RCID Kennemerland, zijn vanaf 4 april 1996 geclassificeerd als «staatsgeheim-geheim». </antwoord>
      <antwoord nummer="3">De ambtenaren die uit hoofde van hun werkzaamheden kennis moeten dragen van deze documenten en die daartoe op grond van de aanwijzing 24 van de «Aanwijzingen voor de beveiliging van staatsgeheimen en vitale onderdelen van de Rijksdienst» bevoegd zijn. </antwoord>
      <antwoord nummer="4">De classificatie «staatsgeheim» is ten aanzien van een deel van de onderliggende documenten opgeheven met de beperking dat de afspraken die met de betrokkenen zijn gemaakt met betrekking tot de veiligheid van de informanten gerespecteerd blijven. Deze derubricering betreft stukken met betrekking tot het zogenoemde «saptraject». Derubricering heeft plaatsgevonden, opdat de stukken verstrekt konden worden buiten de kring van personen, bedoeld in het antwoord op vraag 3. Dit is gebeurd in de periode vanaf 2 mei 1996 tot nu. De procureur-generaal bij het gerechtshof te ’s-Hertogenbosch, mr. R.A. Gonsalves, heeft, daartoe gemandateerd door de secretaris-generaal, de stukken gederubriceerd oftewel ontdaan van de classificatie «staatsgeheim». Derubricering van de bedoelde stukken was nodig i.v.m. de verstrekking ten behoeve van strafrechtelijk onderzoek wegens meineed tegen Van Vondel en Langendoen en ten behoeve van het disciplinaire onderzoek tegen Langendoen. </antwoord>
      <antwoord nummer="5">Ja. </antwoord>
      <antwoord nummer="6">Ten aanzien van enkele onderdelen van de onderliggende stukken heeft de heer Gonsalves de classificatie «staatsgeheim» op 2 mei 1996 opgeheven, derhalve voordat de beantwoording van de desbetreffende kamervragen op 25 oktober 1996 heeft plaatsgevonden. Mij was dit gegeven op dat moment niet bekend. Overigens betekent dat niet dat deze stukken dan ook verstrekt hadden moeten worden. De stukken zijn gederubriceerd ten behoeve van de lopende strafzaak tegen de heren Van Vondel en Langendoen. </antwoord>
      <antwoord nummer="7">Stukken die de classificatie «staatsgeheim» dragen, betreffen stukken waarvan de kennisneming door niet gerechtigden ernstige schade aan de veiligheid of andere gewichtige belangen van de Staat of van zijn bondgenoten kan veroorzaken. De verstrekking van staatsgeheimen aan niet gerechtigden is dan ook strafbaar gesteld in artikel 98 van het Wetboek van Strafrecht. Wat betreft de gederubriceerde stukken meld ik u het volgende. Derubricering van een zeer beperkt deel van het omvangrijke archief heeft plaatsgevonden ten behoeve van de opsporing en vervolging. Dat betekent niet dat de stukken vervolgens openbaar zijn. Materieel gelden nog steeds dezelfde gronden voor vertrouwelijkheid van de stukken, zoals verwoord in het antwoord van 25 oktober 1996 aan de Kamer op vragen over het rijksrechercherapport. Nu de desbetreffende strafzaak thans nog loopt geldt, daargelaten of materieel het regime van de rubricering als Staatsgeheim danwel van de Wet Politieregisters van toepassing is, onverminderd het belang van de bescherming van de opsporings- en vervolgingsbelangen. Het ligt dan ook niet in de rede om u op dit moment de stukken – evenmin vertrouwelijk – te verstrekken. Ten overvloede wellicht, merk ik op dat het feitencomplex, dat geput kan worden uit de onderliggende stukken, is opgenomen in het openbare rapport van het Fortteam. </antwoord>
      <antwoord nummer="8">Nee. De classificatie van documenten vormt een interne – voor de rijksoverheid geldende – procedure ten behoeve van de beveiliging van staatsgeheimen en vitale onderdelen van de Rijksdienst. Die interne procedure is neergelegd in de «Aanwijzingen voor de beveiliging van staatsgeheimen en vitale onderdelen van de Rijksdienst». </antwoord>
      <noten afkomstig="antwoord"/>
   </antwoorden>
</kvr>
