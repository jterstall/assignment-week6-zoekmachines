<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Defensie over schietincidenten in Uruzgan. (Ingezonden 3 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26595
</item>
         <item attribuut="Inhoud">Vragen naar aanleiding van bericht (Volkskrant, 29 september 2006) dat de Amerikaanse patrouille die op 24 september 2006 bij Deh Rahwod (Afghanistan) door Taliban-strijders is aangevallen, zou zijn begeleid door Nederlandse commando's. Indiener wil weten hoe deze deelname te rijmen is met de strikte scheiding tussen de operatie Enduring Freedom, die door Amerikaanse militairen wordt uitgevoerd en ISAF die door Nederlandse militairen wordt uitgevoerd in de Afghaanse provincie Uruzgan. Indiener wil weten of er bij het ontzetten van de Amerikaanse patrouille door Nederlandse ISAF-militairen op 24 september 2006 doden zijn gevallen aan Afghaanse kant en of daar eventueel burgerslachtoffers onder waren. waarom heeft minister Kamp (Def) in eerste instantie ontkend dat er Nederlandse militairen aan de gevechten deelnamen?</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (NAVO) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan Militairen NAVO</item>
         <item attribuut="Vindplaats">Kamervragen met antwoord 2006-2007, nr. 183, Tweede Kamer</item>
         <item attribuut="Vraagnr_bij_indiening">2060700620</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-10-19</item>
         <item attribuut="Datum_indiening">2006-10-03</item>
         <item attribuut="Document-id">KVR26595</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="389" allpagenumbers="389 390" vetnummer="2060700620" code="0607tkkvr183" lopendefooter="Tweede Kamer, vergaderjaar 2006–2007, Aanhangsel" filenaam="KVR26595" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="183" onderwerp="" indiendatum="2006-10-3">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2006-10-19">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de Amerikaanse patrouille die op zondag 24 september jl. in de buurt van Deh Rawod door Taliban-strijders is aangevallen, werd begeleid door Nederlandse commando’s? <voetnoot nummer="1"/>Zo ja, waarom maakten de Nederlandse commando’s deel uit van deze Amerikaanse patrouille? Om hoeveel Nederlanders ging het en op basis van welk mandaat maakten zij deel uit van de Amerikaanse patrouille? </vraag>
      <vraag nummer="2">Op welke wijze is deze deelname te verklaren in het licht van een strikte scheiding van de Operatie Enduring Freedom, die door Amerikaanse militairen wordt uitgevoerd, en ISAF die door Nederlandse militairen in Uruzgan wordt uitgevoerd? </vraag>
      <vraag nummer="3">Is het waar dat bij het ontzetten van de patrouille door Nederlandse ISAF-militairen op 24 september jl. doden zijn gevallen aan de zijde van de Afghanen? Om hoeveel doden gaat het daarbij vermoedelijk? Zijn u gegevens bekend over gewonden? Waren onder de doden of de gewonden ook Afghaanse burgers te betreuren? Zo ja, hoeveel? Hebt u met de nabestaanden van deze slachtoffers contact opgenomen? </vraag>
      <vraag nummer="4">Wordt tijdens Nederlandse deelname aan de Amerikaanse patrouilles ook actief deelgenomen aan opsporings- of inlichtingenwerk? Informeren Nederlandse militairen de Amerikaanse collega’s over waargenomen Afghaanse gewapende strijders, ook als die zich in de omgeving van vrouwen en kinderen bevinden, bijvoorbeeld in een gebouw of een huis? Zo ja, op basis van welk mandaat gebeurt dat? Acht u het risico aanvaardbaar dat daarbij ook burgers worden getroffen door de eventueel opgeroepen luchtsteun? Zo ja, waarom? </vraag>
      <vraag nummer="5">Waarom hebt u aanvankelijk, op dinsdag 26 september jl., ontkent dat Nederlandse militairen aan de gevechten deelnamen? Wat deed u besluiten alsnog te verklaren dat Nederlandse militairen deelnamen aan deze gevechten? </vraag>
      <vraag nummer="6" voetnoot="1">Welk incident heeft er de «afgelopen week» bij de toegangsweg naar kamp Cobra plaatsgehad? <voetnoot nummer="1"/>Namen aan die acties ook Nederlandse militairen deel? Hebben Nederlandse militairen daarbij gevuurd? Zo ja, op basis van welk mandaat is dat gebeurd? Is u bekend of daarbij doden onder de Afghanen vielen? Zo ja, hoeveel? Is u bekend of er ook slachtoffers onder de burgerbevolking vielen? Zo ja, hoeveel? </vraag>
      <vraag nummer="7">Zijn er als uitdrukking van de toegenomen onrust in Uruzgan nog meer schietincidenten geweest in de afgelopen weken? Zo ja, hoeveel operaties zijn uitgevoerd en waar vonden die incidenten plaats? Namen daaraan ook Nederlandse militairen deel? Is u bekend of daarbij doden onder de Afghanen vielen? Zo ja hoeveel? Is u bekend of er ook slachtoffers onder de burgerbevolking vielen? Zo ja, hoeveel? </vraag>
      <vraag nummer="8">Is het waar dat Amerikaanse militairen een compound betrekken naast het Nederlandse kamp in Deh Rawod? Deelt u de mening dat, in het licht van het winnen van het vertrouwen van de Afghaanse bevolking, de verwarring over de Nederlandse intenties voor wederopbouw in ISAF-verband eerder groter dan kleiner wordt als zo nauw met de Amerikanen wordt samengewerkt en samengeleefd? </vraag>
      <noten afkomstig="vraag">
         <noot nummer="1" datum="2006-09-29" bron="de Volkskrant">de Volkskrant, 29 september 2006</noot>
      </noten>
   </vragen>
   <antwoorden aantal="7">
      <antwoord nummer="1 en 2">Alle ondersteuning van, en coördinatie en samenwerking met OEF-eenheden geschiedt in lijn met hetgeen wij over de samenwerking tussen OEF en ISAF hebben gemeld aan de Tweede Kamer, laatst in onze brief van 1 september jl. (Kamerstuk 27 925, nr. 226). De Nederlandse eenheden die bij het bedoelde gevechtscontact waren betrokken, maakten geen deel uit van een Amerikaanse patrouille. Bij het gevechtscontact waren naast Amerikaanse en Nederlandse eenheden ook eenheden van het Afghaanse leger (ANA) betrokken. Nederlandse eenheden, waaronder leden van het Korps Commando Troepen en de Quick reaction Force, hebben op basis van het «in extremis»-beginsel ondersteuning geboden bij dit gevechtscontact. </antwoord>
      <antwoord nummer="3">Aan de zijde van de tegenstander zijn volgens de rapportages 31 doden gevallen. Of aan de zijde van de tegenstander gewonden zijn gevallen, is niet bekend. Wel zijn twee Amerikaanse en zeven Afghaanse soldaten gewond geraakt. Het is onbekend of tijdens dit gevechtscontact burgerslachtoffers zijn gevallen. </antwoord>
      <antwoord nummer="4">Er is geen sprake van Nederlandse deelname aan Amerikaanse patrouilles. De inlichtingen die door Nederlandse eenheden worden ingewonnen tijdens patrouilles en missies over mogelijke tegenstanders worden gedeeld met alle partners in het Zuiden, waaronder ook de Amerikanen. Indien Nederlandse eenheden direct worden bedreigd of aangevallen, nemen zij zelf actie op basis van de ISAF-geweldsinstructie. Bij alle gebruik van geweld, dus ook als dit ingeroepen luchtsteun betreft, worden maximale inspanningen getroost om te voorkomen dat onschuldige slachtoffers vallen. </antwoord>
      <antwoord nummer="5">Wij streven naar open en betrouwbare informatievoorziening over de Nederlandse missie in Uruzgan. Toen daarom enige tijd na het gevechtscontact duidelijk werd dat de aanvankelijke woordvoering onjuist was, is direct besloten deze te corrigeren. </antwoord>
      <antwoord nummer="6">Bij het bedoelde gevechtscontact waren geen Nederlandse militairen betrokken. Over aantallen slachtoffers zijn bij de Regering geen gegevens beschikbaar. </antwoord>
      <antwoord nummer="7">In september zijn Nederlandse grondeenheden in totaal drie keer in gevechtscontact geweest, zowel in de omgeving van Tarin Kowt als Deh Rawod. Bij alle gevechtscontacten hebben de Nederlandse militairen overigens gereageerd op vijandelijkheden, en hebben ze niet het initiatief genomen. Defensie verstrekt wekelijks een overzicht van alle gevechtscontacten, waarbij tevens wordt vermeld of bij de tegenstander slachtoffers of gewonden zijn gevallen. Voor zover bekend zijn bij deze gevechtscontacten geen burgerslachtoffers gevallen. </antwoord>
      <antwoord nummer="8">Inmiddels zijn de Nederlandse eenheden verhuisd van de naast het Amerikaanse kamp gelegen locatie naar de nieuwe compound, die niet grenst aan het Amerikaanse kamp. De samenwerking met de Amerikaanse militairen geschiedt binnen de voorwaarden die de Regering aan de Tweede Kamer heeft medegedeeld, laatst in de brief van 1 september jl. (Kamerstuk 27 925, nr. 226). Zoals in deze brief gesteld dienen alle OEF-operaties door de regionale commandant van ISAF in Kandahar te worden gecoördineerd, gedeconflicteerd en getoetst aan de ISAF-doelstellingen en kunnen door COMISAF worden tegengehouden. Voor de volledigheid merkt de Regering op dat de Amerikaanse eenheden zeker niet uitsluitend moeten worden geassocieerd met gevechtshandelingen. Amerikaanse militairen ondernemen vele civiel-militaire projecten (CIMIC) en begeleiden de Afghaanse legereenheden door middel van de zogenaamde embedded training teams. </antwoord>
      <noten afkomstig="antwoord"/>
   </antwoorden>
</kvr>
