<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sterk en Jan de Vries (beiden CDA) aan de minister voor Jeugd en Gezin en de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, over seksueel gedrag van jongeren. (Ingezonden 22 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29336
</item>
         <item attribuut="Inhoud">Vragen naar aanleiding van artikel 'Seksuele kermis brengt jongeren in verwarring' in dagblad De Pers van 20 juni 2007 over voorstel om naast de 'zakelijke' seksuele voorlichting in het voortgezet onderwijs ook voorlichting te geven over relaties, grenzen, wensen en weerbaarheid.</item>
         <item attribuut="Rubriek">Communicatie, media en informatievoorziening (Overig) Gezondheidszorg (Ziekten en ziektepreventie) Voortgezet onderwijs (Eindtermen en schoolvakken) Voortgezet onderwijs (Leerlingen) Welzijn (Jeugdigen)</item>
         <item attribuut="Trefwoorden">Jeugdwelzijn Leerlingen Leervakken Preventieve gezondheidszorg Seksualiteit Voorlichting Voortgezet onderwijs</item>
         <item attribuut="Vindplaats">Kamervragen met antwoord 2006-2007, nr. 2652, Tweede Kamer</item>
         <item attribuut="Vraagnr_bij_indiening">2060719030</item>
         <item attribuut="Afkomstig_van">Jeugd en Gezin (JG) Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Sterk</persoon>
            <persoon partij="CDA">Jan de Vries</persoon>
         </item>
         <item attribuut="Datum_reaktie">2007-09-12</item>
         <item attribuut="Datum_indiening">2007-06-22</item>
         <item attribuut="Document-id">KVR29336</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5617" allpagenumbers="5617 5618" vetnummer="2060719030" code="0607tkkvr2652" lopendefooter="Tweede Kamer, vergaderjaar 2006–2007, Aanhangsel" filenaam="KVR29336" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2652" onderwerp="" indiendatum="2007-06-22">
         <vrager partij="CDA" oorsprong="parlement">Sterk</vrager>
         <vrager partij="CDA" oorsprong="parlement">Jan de Vries</vrager>
         <vraagt-aan>de minister voor Jeugd en Gezin en de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-09-12">
         <antwoorder functie="minister" ministerie="Jeugd en Gezin">Rouvoet</antwoorder>
         <mede-antwoorder>de staatssecretarissen van Volksgezondheid, Welzijn en Sport en van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «Seksuele kermis brengt jongeren in verwarring»? <voetnoot nummer="1"/>
      </vraag>
      <vraag nummer="2">Bent u voorstander van een preventieve aanpak van grensoverschrijdend seksueel gedrag voor minderjarigen? Zo ja, hoe wilt u dat bevorderen? Zo neen, waarom niet? </vraag>
      <vraag nummer="3">Deelt u de mening dat binnen het voortgezet onderwijs naast de meer «zakelijke» seksuele voorlichting tevens aandacht geschonken moet worden aan relaties, grenzen, wensen en weerbaarheid, zoals Rutgers Nisso voorstelt? </vraag>
      <vraag nummer="4">Is het noodzakelijk daartoe de inhoud van de kerndoelen aan te passen? Zo ja, bent u daartoe bereid? </vraag>
      <vraag nummer="5">Zijn docenten voor het geven van een verbrede seksuele voorlichting voldoende toegerust? Zo ja, kunt u aangeven hoe? Zo neen, hoe kan dat worden bevorderd? </vraag>
      <noten afkomstig="vraag">
         <noot nummer="1" datum="2007-06-20" bron="De Pers">De Pers, 20 juni 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, ik ben voorstander van een preventieve aanpak van grensoverschrijdend seksueel gedrag. Preventie op dit gebied maakt deel uit van brede preventieactiviteiten en gezondheidsbevordering, gericht op jongeren. Het gaat om seksuele vorming. De staatssecretaris van VWS financiert verschillende organisaties (zoals de Rutgers Nisso Groep, Soa Aids Nederland, Movisie) die lespakketten seksuele vorming ontwikkelen, maar ook methoden ontwikkelen die kunnen worden gebruikt in het jongerenwerk. Aandacht voor deze onderwerpen op scholen wordt bevorderd door GGD’en. Daarnaast worden jongeren op tal van andere manieren bereikt, bijvoorbeeld via Internet. Seksuele voorlichting bevat steeds minder alleen informatie over veilig vrijen en condoomgebruik, maar juist ook informatie over weerbaarheid, wensen en grenzen en omgang met elkaar in relaties. Op deze manier wordt het onderwerp grensoverschrijdend gedrag behandeld. Daarnaast werkt de staatssecretaris van VWS aan een nieuwe organisatie van eerstelijns seksualiteitshulpverlening. Er wordt een laagdrempelige voorziening voor jonge mensen gecreëerd, waar men terecht kan met vragen over seksualiteit. Deze voorziening zal een rol spelen bij het voorkomen van problemen op het gebied van seksualiteit (bijvoorbeeld soa, ongewenste zwangerschap en grensoverschrijdend gedrag). Tevens is er veel (overheids)materiaal over loverboys te vinden op het internet. Via de website www.ppsi.nl (ppsi = project preventie seksuele intimidatie), een onderdeel van het Centrum School en Veiligheid dat wordt gefinancierd door het ministerie van OCW, biedt de overheid voor alle betrokkenen bij scholen actuele informatie over alles rondom seksuele intimidatie. Schoolpersoneel en alle andere betrokkenen kunnen hier verder terecht voor overzichten van (les)materialen, scholingsmogelijkheden en projecten, of een beroep doen op de helpdesk voor alles rondom seksuele intimidatie in het algemeen waaronder tevens loverboy- en lovergirlproblematiek, mogelijkheden tot advies en verwijzing naar relevante voorlichtingsadressen. Uit bezoekerscijfers van deze website blijkt dat hier in de loop der tijd steeds vaker informatie wordt gezocht over loverboys. Naast GGD’en biedt een aantal expertisecentra voorlichtingsmateriaal en/of ondersteuning aan scholen bij het verzorgen van voorlichtingslessen, zoals de organisaties Het Scharlakenkoord te Amsterdam, Pretty Woman in Utrecht en de online voorziening www.lover-boy.nl. Pretty Woman verzorgt sinds 2004 een workshop over het fenomeen loverboys op de jaarlijkse conferentie voor vertrouwenspersonen die door het ppsi wordt georganiseerd. </antwoord>
      <antwoord nummer="3">Ja. Zie ook mijn antwoord op vraag 2. </antwoord>
      <antwoord nummer="4">Het is niet noodzakelijk de kerndoelen aan te passen. In de huidige kerndoelen voor de onderbouw van het voortgezet onderwijs (in werking sinds 1 augustus 2006) is er nadrukkelijk aandacht voor onderwerpen die aan deze thematiek raken. Hoe dit precies wordt ingevuld is in essentie aan scholen zelf, maar het is verplicht dát er aandacht aan besteed wordt. De kerndoelen zijn bewust globaal geformuleerd, vanuit de visie dat scholen en leraren de ruimte geboden moet worden om invulling te geven aan het onderwijs dat op die kerndoelen gebaseerd is. De voor seksuele voorlichting meest relevante nieuwe kerndoelen voor de onderbouw zijn: 29. De leerling leert kennis te verwerven over en inzicht te verkrijgen in sleutelbegrippen uit het gebied van de levende en niet-levende natuur, en leert deze sleutelbegrippen te verbinden met situaties in het dagelijks leven. 34. De leerling leert hoofdzaken te begrijpen van bouw en functie van het menselijk lichaam, verbanden te leggen met het bevorderen van lichamelijke en psychische gezondheid, en daarin een eigen verantwoordelijkheid te nemen. 35. De leerling leert over zorg en leert zorgen voor zichzelf, anderen en zijn omgeving, en hoe hij de veiligheid van zichzelf en anderen in verschillende leefsituaties (wonen, leren, werken, uitgaan, verkeer) positief kan beïnvloeden. </antwoord>
      <antwoord nummer="5">Het onderwerp seksuele voorlichting komt doorgaans voor in vakken als biologie, verzorging, maatschappijleer en levensbeschouwing. Docenten dienen bekwaam te zijn in hun vak. Waar het onderwerp seksuele vorming betreft kunnen zij onder andere gebruik maken van seksuelevorming.nl. Deze website is financieel mogelijk gemaakt met subsidieverstrekking van de ministeries van VWS en OCW en biedt een overzicht aan thema’s en lesmateriaal over seksuele en relationele verzorging voor leerkrachten in het basis- en voortgezet onderwijs. Hiermee hebben docenten de mogelijkheid lesprogramma’s samen te stellen. </antwoord>
      <noten afkomstig="antwoord"/>
   </antwoorden>
</kvr>
