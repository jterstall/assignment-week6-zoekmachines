<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dubbelboer en Kalsbeek (beiden PvdA) aan de minister-president, minister van Algemene Zaken, in verband met de verantwoordelijkheid voor overheidscommunicatie. (Ingezonden 1 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22601
</item>
         <item attribuut="Inhoud">Vragen over de campagne 'Gekozen Burgemeester on tour', waarin minister De Graaf (BVK) binnen vier dagen een aantal Nederlandse gemeenten bezoekt. Hoe verhoudt deze opvallende campagne zich met de campagnecriteria die eerder in het rapport 'Toekomst Overheidscommunicatie' van de commissie Wallage zijn opgesteld en waarin gesproken wordt over terughoudendheid in de communicatie over niet-aanvaard beleid.</item>
         <item attribuut="Rubriek">Communicatie, media en informatievoorziening (Overig) Staats- en bestuursrecht (Gemeenten) Staats- en bestuursrecht (Kiesrecht)</item>
         <item attribuut="Trefwoorden">Burgemeesters Verkiezingen Voorlichting</item>
         <item attribuut="Vindplaats">Kamervragen met antwoord 2004-2005, nr. 1265, Tweede Kamer</item>
         <item attribuut="Vraagnr_bij_indiening">2040509510</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="PvdA">Dubbelboer</persoon>
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2005-03-25</item>
         <item attribuut="Datum_indiening">2005-03-01</item>
         <item attribuut="Document-id">KVR22601</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2681" allpagenumbers="2681 2682" vetnummer="2040509510" code="0405tkkvr1265" lopendefooter="Tweede Kamer, vergaderjaar 2004–2005, Aanhangsel" filenaam="KVR22601" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1265" onderwerp="" indiendatum="2005-03-1">
         <vrager partij="PvdA" oorsprong="parlement">Dubbelboer</vrager>
         <vrager partij="PvdA" oorsprong="parlement">Kalsbeek</vrager>
         <vraagt-aan>de minister-president, minister van Algemene Zaken, in verband met de verantwoordelijkheid voor</vraagt-aan>
      </vraagdata>
      <antwoorddata antwoorddatum="2005-03-25">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister-president, minister van Algemene Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de campagne «Gekozen Burgemeester on tour»? </vraag>
      <vraag nummer="2">Vindt u deze campagnetournee passen binnen de criteria die zijn opgesteld in het rapport «Toekomst Overheidscommunicatie» van de commissie onder voorzitterschap van de heer J. Wallage en dan vooral waar gesproken wordt over proportionaliteit en terughoudendheid in de communicatie over niet-aanvaard beleid? </vraag>
      <vraag nummer="3">Erkent u dat het onderwerp van de gekozen burgemeester gekenschetst kan worden als controversieel, gezien de weerstand in het openbaar bestuur? </vraag>
      <vraag nummer="4">Vindt u deze campagne gepast, gelet op uw uitspraak in antwoord op vragen in het algemeen overleg van 12 november 2002, dat terughoudendheid gepast is bij controversiële onderwerpen? Zo ja, hoe past deze campagne binnen de gestelde criteria? Zo neen, wat moeten volgens u de consequenties zijn van het niet hanteren van de gestelde criteria? </vraag>
      <vraag nummer="5">Hoeveel heeft het project «Gekozen Burgemeester on tour» gekost? </vraag>
      <vraag nummer="6">Vindt u dit bedrag proportioneel in relatie tot het nog niet aanvaard zijn van de wetsvoorstellen inzake de gekozen burgemeester? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De criteria die zijn opgesteld in het rapport Toekomst Overheidscommunicatie van de commissie onder voorzitterschap van de heer J. Wallage met betrekking tot proportionaliteit en terughoudendheid in de communicatie over niet-aanvaard beleid hebben betrekking op eenzijdige communicatie, zoals bijvoorbeeld postbus 51-spotjes of advertenties. In de Tour – die in de vraagstelling overigens ten onrechte wordt aangeduid als campagnetournee – ging het niet om eenzijdige overheidscommunicatie, maar om het door middel van de dialoog bevorderen van de discussie over de gekozen burgemeester onder het motto «Wil Nederland een gekozen burgemeester? Wie is voor en wie is tegen? En waarom? Over deze vragen is overal in het land de discussie aangegaan. De Tour is door zowel voor- als tegenstanders van het kabinetsvoorstel aangegrepen om meningen naar voren te brengen. Het gaat hier niet om communicatie over niet-aanvaard beleid in de zin van het rapport Toekomst Overheidscommunicatie. Dat betekent echter niet dat de overheid de openbaarheid niet zou mogen zoeken als het gaat over beleidsvoornemens die het parlement al wel hebben bereikt terwijl de parlementaire behandeling nog niet is afgerond. Dat past binnen de (bredere) uitgangspunten van overheidscommunicatie zoals geformuleerd in de kabinetsreactie op genoemd rapport (kamerstukken II, 2001–2002, 26 387, nr. 12). Overigens voldoen de in de Tour ontplooide activiteiten ook aan de criteria die in het rapport worden gesteld. In het rapport wordt ook gesteld dat er binnen de gangbare uitleg van de principes van de overheidsvoorlichting geen bezwaar bestaat tegen mondelinge bijdragen aan het debat door bewindspersonen. De burger heeft er naar het oordeel van de commissie recht op zowel de inhoud van voornemens als de motieven van de regering te kennen. De Tour heeft hieraan zeker bijgedragen. </antwoord>
      <antwoord nummer="3">Er is zeker sprake van enige weerstand bij met name de belangenorganisaties van het lokaal bestuur. In dit verband past het juist om actief te luisteren naar zowel voor- als tegenstanders. Met «Gekozen Burgemeester on Tour» is het debat breder gevoerd door niet alleen de personen uit het lokaal bestuur, maar ook personen van buiten het openbaar bestuur erbij te betrekken. </antwoord>
      <antwoord nummer="4">In het AO van 12 november 2002 is naar aanleiding van vragen over het Actieprogramma Overheidscommunicatie door de minister-president benadrukt dat «voor voorlichting en communicatie over voorgenomen, niet-aanvaard beleid een aantal randvoorwaarden geldt» en «dat informatie alleen wordt gegeven over een beleidsvoornemen dat door het kabinet is aanvaard en dat de Tweede Kamer al heeft bereikt, opdat ook de burgers zich kunnen oriënteren» (zie kamerstukken II, 2002–2003, 26 387, nr. 17). Zoals gemotiveerd in de beantwoording op vraag 2 was de Tour in lijn met deze uitspraken. De minister-president heeft in het AO er vervolgens op gewezen dat bij «controversiële onderwerpen terughoudendheid in de informatievoorziening past». Die terughoudendheid heeft betrekking op eventuele eenzijdige communicatie vanuit de overheid over controversiële onderwerpen. Van eenzijdige communicatie was hier als gezegd geen sprake, daargelaten de vraag of sprake is van een controversieel onderwerp. Het ging hier om het aangaan van de discussie met individuen of groeperingen vanuit de bevolking die een andere mening zijn toegedaan. Het kabinet wil juist zoveel mogelijk horen wat er leeft onder de bevolking en waar mogelijk met de samenleving in debat gaan. En dat is precies waar «Gekozen Burgemeester on Tour» voor was bedoeld. </antwoord>
      <antwoord nummer="5">De Tour is begroot op € 113.100,00 excl. BTW. Hiervan is € 48.700,00 voor programmakosten (waaronder locaties, geluidsapparatuur e.d.), € 40.800,00 voor de organisatie en € 13.000,00 voor de verspreiding van flyers en € 10.600,00 voor benodigde catering. Voor dit bedrag zijn 36 verschillende bijeenkomsten en ontmoetingen georganiseerd. </antwoord>
      <antwoord nummer="6">Vanuit uw Kamer is er diverse malen op aangedrongen meer het debat met het lokaal bestuur en andere betrokkenen bij de invoering van de gekozen burgemeester aan te gaan. Evident is dat met het organiseren van discussies met het veld kosten zijn gemoeid. De kosten van deze tour zijn grosso modo vergelijkbaar met de kosten voor bij voorbeeld het organiseren van een congres, terwijl het bereik van de tour in aantallen aanwezigen bij de diverse bijeenkomsten, regionale spreiding en betrokkenheid van niet-bestuurders veel groter is dan dat bij een congres zou zijn. De kosten achten wij derhalve zonder meer proportioneel. </antwoord>
      <noten afkomstig="antwoord"/>
   </antwoorden>
</kvr>
