<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Belinfante en Hamer (beiden PvdA) aan de minister voor Grote Steden- en Integratiebeleid en de minister van Onderwijs, Cultuur en Wetenschappen over het tot stand komen van een Leergang Master Degree Islamitische Theologie, binnen de opleiding Godgeleerdheid aan de Vrije Universiteit van Amsterdam (Ingezonden 18 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13880
</item>
         <item attribuut="Inhoud">Vragen over het totstandkomen van een imamopleiding in Nederland.</item>
         <item attribuut="Rubriek">Cultuur en taal (Overig) Hoger onderwijs (Studierichtingen)</item>
         <item attribuut="Trefwoorden">Godgeleerdheid Godsdiensten</item>
         <item attribuut="Vindplaats">Kamervragen met antwoord 2000-2001, nr. 1367, Tweede Kamer</item>
         <item attribuut="Vraagnr_bij_indiening">2000110960</item>
         <item attribuut="Afkomstig_van">Grote Steden- en Integratiebeleid (GSI) Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Belinfante</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2001-06-19</item>
         <item attribuut="Datum_indiening">2001-05-18</item>
         <item attribuut="Document-id">KVR13880</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2851" allpagenumbers="2851 2852" vetnummer="2000110960" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13880" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1367" onderwerp="" indiendatum="2001-05-18">
         <vrager partij="PvdA" oorsprong="parlement">Belinfante</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister voor Grote Steden- en Integratiebeleid en de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-06-19">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de column van Ahmed Aboutaleb getiteld «Brief aan een Rotterdamse imam» <voetnoot nummer="1"/>waarin hij de vraag opwerpt of de overheid zou kunnen helpen bij het totstandkomen van een imamopleiding in Nederland? Deelt u zijn opvatting en, zo neen, waarom niet? </vraag>
      <vraag nummer="2">Wat is uw oordeel over de opvatting dat goed geïntegreerde moslim geestelijke verzorgers en docenten, opgeleid binnen de kaders van het Nederlands Hoger Onderwijs, positief kunnen bijdragen aan het algemene klimaat ten aanzien van de islam? En dat zij door het gelijkwaardig kunnen communiceren op tal van terreinen bij kunnen dragen aan het integratieproces van de islamgemeenschap? </vraag>
      <vraag nummer="3" voetnoot="2">Wat is uw oordeel over het stuk «Dan wordt het leeg in de moskee» <voetnoot nummer="2"/>waarin een imamopleiding in Nederland nog niet haalbaar wordt geacht, maar een HBO-opleiding Islam in samenwerking met de Vrije Universiteit wel? </vraag>
      <vraag nummer="4">Bent u van mening dat de Nederlandse samenleving naast docenten, grote behoefte heeft aan begeleiding en opvang van moslims in onder meer de krijgsmacht, gevangenissen en ziekenhuizen door middel van sociaal-psychologische hulp door hoger opgeleide professionals, al of niet afkomstig uit eigen kring? En dat deze professionals bij kunnen dragen aan het welzijn van vele individuele leden van de islam-gemeenschap in Nederland? </vraag>
      <vraag nummer="5">Is het u bekend dat op initiatief van de moslimdocenten van de lerarenopleiding Islam-godsdienst van de Educatieve Faculteit Amsterdam, de Leergang Master Degree Islamitische Theologie, binnen de opleiding Godgeleerdheid aan de Vrije Universiteit van Amsterdam, voorbereid wordt? En is het u bekend dat dit initiatief gesteund wordt door het Centrum voor Islamstudies, Stichting Islam en Burgerschap, Stichting Platform Islamitische Organisaties Rijnmond en de Stichting Islamitisch Hoger Onderwijs en dat ook de bestuursleden van de Vereniging van Geestelijke Verzorgers in Zorginstellingen zich positief hebben uitgelaten over dit initiatief? Hoe beoordeelt u genoemd initiatief? </vraag>
      <noten afkomstig="vraag">
         <noot nummer="1" datum="2001-05-15" bron="Trouw">Trouw, 15 mei 2001</noot>
         <noot nummer="2" datum="2001-05-17" bron="Trouw">Trouw, 17 mei 2001</noot>
      </noten>
   </vragen>
   <antwoorden aantal="5">
      <antwoord nummer="1">Van de column van de heer Aboutaleb in Trouw hebben wij kennis genomen. Ten aanzien van de slotvraag is het ons niet duidelijk op welke opvatting van de heer Aboutaleb vraagstellers doelen. Indien zij naar diens uitspraken over de islam refereren, hebben wij daarover geen oordeel. Ten aanzien van het starten van een nieuwe opleiding of instelling bestaan in de onderwijswetgeving, de Wet op het hoger onderwijs en wetenschappelijk onderzoek (WHW), specifieke bepalingen. Hieraan zal wat betreft een imamopleiding of een islamitische universiteit moeten worden voldaan opdat deze van overheidswege kunnen worden erkend. </antwoord>
      <antwoord nummer="2">Wij delen die opvatting en ondergetekende heeft daarvan ook reeds blijk gegeven in diens brief, 10 december 1999 aan de Tweede Kamer over godsdienst en levensovertuiging in relatie tot het integratiebeleid. </antwoord>
      <antwoord nummer="3">Of er al dan niet op korte termijn een imamopleiding in Nederland tot stand zal komen, is geheel afhankelijk van initiatieven in islamitische kring en van samenwerking daarbij van de onderscheiden landelijke stichtingen en federaties. Ons zijn geen initiatieven in een ver gevorderd stadium bekend die op een breed draagvlak kunnen rekenen. De in het artikel van de heer Crijnen genoemde feiten zijn ons bekend. </antwoord>
      <antwoord nummer="4">Aan geestelijke verzorging op islamitische grondslag in de krijgsmacht, justitiële inrichtingen en zorginstellingen is zeker behoefte. Het belang ervan is door de regering reeds onderschreven in haar reactie op het rapport «Overheid, godsdienst, levensovertuiging» (Tweede Kamer 1989–1990, 20 868, nr. 2). Voor een structurele voorziening inzake geestelijke verzorging is de totstandkoming van een z.g. zendende instantie namens de islam noodzakelijk, die de benoemende instantie een gezaghebbend advies geeft over de benoembaarheid van een kandidaat. </antwoord>
      <antwoord nummer="5">Dit initiatief is ons bekend, eveneens dat de genoemde organisaties zich daar positief over hebben uitgelaten. Het lijkt ons een nuttig initiatief. Het gaat om een voornemen dat binnen de universiteit in ontwikkeling is in het kader van de invoering van de nieuwe bachelor-masterstructuur. Voor de goede orde merken wij nog op dat het volgens de initiatiefnemers nadrukkelijk niet gaat om een imamopleiding of een opleiding islamitische theologie, maar om een variant van de opleiding Geestelijke Verzorging. De studie zou (mede) moeten opleiden tot islamitisch geestelijk verzorger in ziekenhuizen en verzorgingshuizen. </antwoord>
      <noten afkomstig="antwoord"/>
   </antwoorden>
</kvr>
