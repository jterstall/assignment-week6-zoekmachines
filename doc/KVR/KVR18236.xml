<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over vaccinatie bij kinderen. (Ingezonden 4 juli 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18236
</item>
         <item attribuut="Inhoud">Vragen naar aanleiding van een bericht in de Haagsche Courant van 1 juli 2003, waarin gesteld wordt dat een groeiende groep ouders ervoor kiest kinderen niet te laten vaccineren. Gevraagd wordt of de minister de zorgen hierover van de Inspectie voor de Gezondheidszorg deelt, en zo ja, welke maatregelen genomen gaan worden om ouders te overtuigen van het belang van vaccinatie.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Jeugdigen)</item>
         <item attribuut="Trefwoorden">Inentingen Jeugdigen</item>
         <item attribuut="Vindplaats">Kamervragen met antwoord 2002-2003, nr. 1681, Tweede Kamer</item>
         <item attribuut="Vraagnr_bij_indiening">2020314550</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-08-07</item>
         <item attribuut="Datum_indiening">2003-07-04</item>
         <item attribuut="Document-id">KVR18236</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3513" allpagenumbers="3513 3514" vetnummer="2020314550" code="0203tkkvr1681" lopendefooter="Tweede Kamer, vergaderjaar 2002–2003, Aanhangsel" filenaam="KVR18236" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1681" onderwerp="" indiendatum="2003-07-4">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-7">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Klopt het dat een groeiende groep ouders ervoor kiest kinderen niet te laten vaccineren? <voetnoot nummer="1"/>
      </vraag>
      <vraag nummer="2">Klopt het dat uit nog niet gepubliceerde cijfers van de Inspectie voor de Gezondheidszorg blijkt dat de vaccinatiegraad bij baby’s de afgelopen vijf jaar is gedaald met in totaal 0,7 procent? </vraag>
      <vraag nummer="3">Wat vindt u van de opstelling van homeopaten ten aanzien van vaccinatie? Vindt u deze opstelling verantwoord? </vraag>
      <vraag nummer="4">Wat vindt u van de Nederlandse Vereniging Kritisch Prikken? Hebt u zicht op de activiteiten van deze vereniging? Hoe beoordeelt u deze activiteiten? Op welke wijze worden de zorgen van verontruste ouders over vaccinatie weggenomen? </vraag>
      <vraag nummer="5">Bent u het eens met de stelling dat vaccinatie van kinderen een van de belangrijkste medische uitvindingen is die tot het terugdringen van kindersterfte heeft geleid en epidemieën heeft kunnen tegenhouden en voorkomen? </vraag>
      <vraag nummer="6">Deelt u de zorgen van de Inspectie voor de Gezondheidszorg dat steeds meer ouders vaccinatie van kinderen niet meer als vanzelfsprekend beschouwen? Zo ja, welke maatregelen gaat u nemen om ouders te overtuigen van het belang van vaccinatie voor de gezondheid van hun kinderen en voor de volksgezondheid in het algemeen? </vraag>
      <vraag nummer="7">Zijn de brochures die in 1998 zijn ontwikkeld over vaccinaties ooit op hun effect geëvalueerd? Zo nee, bent u bereid de activiteiten die gericht zijn geweest op het bereik en voorlichten van ouders op hun effect te evalueren en indien nodig bij te stellen? </vraag>
      <vraag nummer="8">Herinnert u zich de antwoorden op eerdere schriftelijke vragen? Bent u nog steeds van mening dat eventueel wetgevende maatregelen om vaccinatie verplicht te stellen niet nodig zijn? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-07-1" bron="Haagsche Courant">Haagsche Courant, 1 juli 2003</noot>
         <noot nummer="2" documenttype="Kamervragen" documentnummer="624" documentjaargang="1999-2000">Aanhangsel Handelingen, nr. 624, vergaderjaar 1999–2000.</noot>
      </noten>
   </vragen>
   <antwoorden aantal="7">
      <antwoord nummer="1 en 2">De Inspectie voor de Gezondheidszorg (IGZ) rapporteert jaarlijks over de vaccinatiegraad in Nederland. De meest recente gegevens dateren van 1 januari 2002, en zullen naar verwachting in de loop van deze maand worden gepubliceerd. Uit deze binnenkort openbare cijfers blijkt een lichte daling van de vaccinatiegraad bij met name zuigelingen over de afgelopen vijf jaar. In het rijksvaccinatieprogramma (RVP) wordt gevaccineerd tegen verschillende infectieziekten en per ziekte worden vaak diverse prikken gegeven. Vergelijking van de vaccinatiegraad per 1-1-1998 met die van 1-1-2002 toont dat die van de D(K)TP-vaccinatie (volledige serie van vier prikken) is gedaald met 0,7%; die van de Hib-vaccinatie (primaire serie van drie prikken en 1e revaccinatie) is gedaald met 0,6%, en die van de BMR-vaccinatie (prik op 14 maanden) met 0,7% is gedaald. In dezelfde vergelijkingsjaren is de vaccinatiegraad bij de kleuters voor de DTP-vaccinatie gedaald met 0,3%. In de schoolleeftijd is er voor DTP een daling van 0,1% en voor de BMR-vaccinatie een stijging met 0,1%. Overigens is de vaccinatiegraad anno 1-1-2002 voor D(K)TP 95,2%, voor Hib 95,3% en voor BMR 95,4% hetgeen landelijk ruimschoots voldoet aan de gehanteerde norm voor de vaccinatiegraad van minstens 90% (IGZ-rapportage bijlage 1). De «daling» in de vaccinatiegraad bij de zuigelingen is reeds enkele jaren vast te stellen. De achtergronden hierbij zijn diffuus. Voorheen was er sprake van enkele gebieden waar traditioneel om godsdienstige redenen een onvoldoende vaccinatiegraad was. In deze regio’s is er de laatste tijd sprake van een stijging. Ook het toenemen van het aantal kritische ouders die terecht over goede informatie over het RVP willen beschikken, zal bij de huidige daling van de vaccinatiegraad een rol spelen. In hoeverre hierbij sprake is van beïnvloeding vanuit de homeopathie en/of antroposofie is niet te beoordelen. Dat neemt niet weg dat in de voorlichting aandacht moet worden besteed aan mogelijke argumenten voor of tegen vaccinatie vanuit homeopathische en/of antroposofische kant. Op de huidige website van VWS wordt hierop al ingegaan. </antwoord>
      <antwoord nummer="3">Naar mijn oordeel is er geen sprake van «de» opstelling van homeopaten ten aanzien van vaccinatie. Indien de wellicht «kritische» opstelling gebaseerd is op wetenschappelijk verkregen en gedeelde inzichten, acht ik dat een goede zaak. Indien dat echter niet het geval is, vind ik het verwerpelijk! </antwoord>
      <antwoord nummer="4">Ook ik ben voorstander van kritisch prikken. De Nederlandse Vereniging Kritisch Prikken (NVKP) zet zich conform haar doelstellingen ondermeer in voor het geven van informatie over de gevolgen van vaccinaties. Slechts zijdelings ben ik op de hoogte van de activiteiten van deze vereniging. Ik moet echter constateren dat de uitlatingen van de NVKP, voor zover mij bekend, helaas een wetenschappelijke onderbouwing missen. De zorgen van verontruste ouders over vaccinatie moeten uiterst serieus worden genomen. Een zo veilig en effectief mogelijk RVP is ook mijn zorg. In dit verband hecht ik zeer aan een tijdige, goede en mede op ouders afgestemde informatievoorziening. De opzet is adequate en kwalitatief hoogwaardige voorlichting te geven zowel in algemene zin, als aan professionals en aan ouders/opvoeders. De voorlichtingsactiviteiten dienen optimaal op elkaar te zijn afgestemd. Hiermee kan tegenwicht worden geboden aan de toenemende kritische geluiden over nut en noodzaak van vaccinaties, en om adequaat de steeds mondiger wordende en beter geïnformeerd zijnde ouder van advies te kunnen dienen. In 2003 zijn er reeds enkele verbeteringen doorgevoerd: er zijn goede voorlichtingsbrochures over de nieuwe vaccinaties, er zijn adequate websites van VWS en van de Entadministraties, en in februari van dit jaar heeft VWS een groot congres georganiseerd voor de uitvoerenden van het RVP waarin heel veel informatie is verstrekt. Ook is een «vaccinatiegids voor ouders» uitgebracht door een private partij. Desondanks vind ik dat het nog beter moet en kan. Ik ben van plan binnenkort het RIVM te vragen om samen met betrokken organisaties de gehele voorlichting en communicatie rond het RVP te coördineren en te moderniseren. Voorbereidende gesprekken hiertoe hebben reeds plaatsgevonden. </antwoord>
      <antwoord nummer="5">Geheel en van harte mee eens. </antwoord>
      <antwoord nummer="6">Ja, ik deel de zorgen van de IGZ. Zie voorts het tweede deel van mijn antwoord op vraag vier. </antwoord>
      <antwoord nummer="7">Ik neem aan dat het de brochure «44 vragen» betreft. In de beginfase is deze brochure relatief beperkt verspreid onder alleen ouders met vragen, later na aanpassing is deze folder meer algemeen gebruikt. Deze folder is niet systematisch geëvalueerd. Wel is intussen een nieuwe tekst voor deze folder opgesteld, die de basis heeft gevormd voor de vernieuwde website van VWS over vaccinaties (www.vaccinatie.minvws.nl). In de voorgenomen vernieuwing en modernisering van de communicatie en voorlichting zal mogelijk deze tekst ook in drukvorm weer worden uitgegeven. </antwoord>
      <antwoord nummer="8" voetnoot="1">Ik onderschrijf het standpunt van mijn voorgangster, mw. Borst, over wettelijke maatregelen om vaccinatie verplicht te stellen, zoals opgenomen in de antwoorden op de Kamervragen van Van Vliet over vaccinatie van kinderen. <voetnoot nummer="1"/>Ook wil ik in dit verband wijzen op de antwoorden op de Kamervragen van Van der Vlies over het vaccineren in de gezondheidszorg (Aanhangsel Handelingen, nr. 1335, vergaderjaar 2001–2002). Het verplicht stellen van vaccinatie door middel van wetgevende maatregelen druist in tegen het grondrecht van de integriteit van het menselijk lichaam, en zou een wijziging van de Grondwet impliceren. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="624" documentjaargang="1999-2000">Aanhangsel Handelingen, nr. 624, vergaderjaar 1999–2000.</noot>
      </noten>
   </antwoorden>
</kvr>
