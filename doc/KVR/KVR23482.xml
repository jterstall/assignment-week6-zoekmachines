<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het stopzetten van de uitkering van een van drugssmokkel verdachte man. (Ingezonden 27 mei 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23482
</item>
         <item attribuut="Inhoud">Vragen over de aanhouding op Schiphol van de heer H. Zijn uitkering zou zijn stopgezet terwijl zijn schuld nog niet bewezen is. Dit is in strijd met het antwoord van de minister op eerdere vragen (zie Aanhangsel Handelingen II, 2004-2005, nr. 925).</item>
         <item attribuut="Rubriek">Criminaliteit en openbare orde (Drugs) Strafrecht en strafprocesrecht (Dwangmiddelen) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Aanhoudingen Drugsbestrijding Schiphol</item>
         <item attribuut="Vindplaats">Kamervragen met antwoord 2004-2005, nr. 2069, Tweede Kamer</item>
         <item attribuut="Vraagnr_bij_indiening">2040515480</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-07-13</item>
         <item attribuut="Datum_indiening">2005-05-27</item>
         <item attribuut="Document-id">KVR23482</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4415" allpagenumbers="4415 4416" vetnummer="2040515480" code="0405tkkvr2069" lopendefooter="Tweede Kamer, vergaderjaar 2004–2005, Aanhangsel" filenaam="KVR23482" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2069" onderwerp="" indiendatum="2005-05-27">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 juli 2005), zie ook Aanhangsel Handelingen nr. 1916, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de zaak van de heer H., die op 25 maart 2005 op luchthaven Schiphol is aangehouden op verdenking van drugssmokkel? <voetnoot nummer="1"/>
      </vraag>
      <vraag nummer="2" voetnoot="2">Is het u tevens bekend dat de WAO-uitkering <voetnoot nummer="2"/>van de heer H., die stelt onschuldig te zijn en in wiens zaak nog geen rechterlijke uitspraak is gedaan, sinds 30 april 2005 is stopgezet, omdat de Koninklijke Marechaussee (Kmar) aan het UWV heeft doorgegeven dat de heer H. schuldig zou zijn aan drugssmokkel? </vraag>
      <vraag nummer="3" voetnoot="3">Acht u het rechtmatig om de uitkering van een persoon zoals de heer H., wiens schuld niet, althans nog niet, door de rechter is vastgesteld en die onschuldig aan het plegen van een strafbaar feit zou kunnen blijken te zijn, op grond van een verdenking stop te zetten? Zo ja, waarom? Kunt u aangeven hoe deze gang van zaken zich verhoudt tot uw uitspraak, gedaan in de beantwoording van eerdere vragen <voetnoot nummer="3"/>over de bejegening van personen die van drugssmokkel worden verdacht, namelijk «het uitgangspunt van het strafrecht, dat iemand onschuldig is totdat hij wordt veroordeeld, is vanzelfsprekend ook van toepassing op verdachten van drugssmokkel»? </vraag>
      <vraag nummer="4" voetnoot="4">Is het waar dat de Kmar sinds oktober 2004 stelselmatig de gegevens van van drugssmokkel verdachte personen die aangeven een uitkering te ontvangen, doorgeeft aan uitkeringsinstanties (sociale diensten en UWV), die vervolgens kunnen overgaan tot het stopzetten en/of terugvorderen van de uitkering van deze personen? <voetnoot nummer="4"/>Kunt u aangeven of bij deze overdracht van gegevens wordt aangegeven dat het hier gaat om personen die verdacht worden van het plegen van een strafbaar feit, maar van wie de schuld (nog) niet vast hoeft te staan? </vraag>
      <vraag nummer="5">Acht u het wenselijk, om te voorkomen dat mensen die onschuldig blijken te zijn in grote financiële problemen geraken, om op zo kort mogelijke termijn te bevorderen dat alléén gegevens van personen wier schuld door een rechterlijke uitspraak vast is komen te staan, worden doorgegeven aan de uitkeringsinstanties? Zo neen, waarom niet? </vraag>
      <noten afkomstig="vraag">
         <noot nummer="1">Kmar registratie 278c 05-027275, parketnummer Rechtbank Haarlem 15500540/05</noot>
         <noot nummer="2">SOFI-nummer 201254566</noot>
         <noot nummer="3" documenttype="Kamervragen" documentnummer="925" documentjaargang="2004-2005">Aanhangsel Handelingen, nr. 925, vergaderjaar 2004–2005.</noot>
         <noot nummer="4" datum="2005-04-29" bron=", www.nu.nl" titel="Drugskoeriers aanpakken via uitkering werkt">«Drugskoeriers aanpakken via uitkering werkt», www.nu.nl, 29 april 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het stopzetten van (WAO-)uitkeringen is een aangelegenheid die de uitkeringsverstrekkende instantie aangaat. Het is de uitkeringsverstrekkende instantie, in casu UWV, die op basis van de haar ten dienste staande informatie, met inachtneming van de wettelijke bepalingen dienaangaande, de beslissing tot stopzetting van een uitkering neemt. Over de gronden waarop UWV tot zijn beslissing is gekomen kan ik het volgende mededelen. De WAO-uitkering van de heer H. is beëindigd na één maand vrijheidsontneming vanwege het feit dat hem rechtens zijn vrijheid is ontnomen. Deze beëindigingsgrond is opgenomen in artikel 43, vijfde lid, van de WAO. UWV ontvangt een melding over de detentie van uitkeringsgerechtigden via informatie-uitwisseling met Justitie; op grond van artikel 39f eerste lid, onder d, van de Wet Justitiële en Strafvorderlijke Gegevens (WJSG) kunnen immers strafvorderlijke gegevens worden verstrekt aan personen en instanties voor het uitoefenen van toezicht op het naleven van regelgeving. Dit is uitgewerkt in de Aanwijzing WJSG van het Openbaar Ministerie, waarin staat dat ten behoeve van dat doel gegevens kunnen worden verstrekt aan uitkeringsinstanties. Anders dan kennelijk werd verondersteld, berust de beëindiging van de WAO-uitkering van de heer H. dan ook niet op een mededeling van de KMar aan UWV dan wel aan enig andere sociale instantie. </antwoord>
      <antwoord nummer="3">Zoals reeds uiteengezet in het antwoord onder vraag 2 berust de stopzetting van de WAO-uitkering van de heer H. niet op een door de KMar gedane mededeling. E.e.a betekent dat ik bij mijn eerdere uitspraak blijf dat «het uitgangspunt van het strafrecht, dat iemand onschuldig is totdat hij wordt veroordeeld, [...] vanzelfsprekend ook van toepassing [is] op verdachten van drugssmokkel». (...). </antwoord>
      <antwoord nummer="4">De door de KMar opgemaakte processen-verbaal van de op heterdaad betrapte drugssmokkelaars worden geregistreerd in het BPS en RBS. Dit zijn politieregisters, die vallen onder het regime van de Wet politieregisters en het Besluit politieregisters. Op basis van deze wetgeving kunnen persoonsgegevens, met inachtneming van de door deze wetgeving gestelde voorwaarden worden verstrekt aan buitengewone opsporingsambtenaren in dienst van een publiekrechtelijk lichaam (bijv. zoals sociale rechercheurs van gemeenten en aangewezen opsporingsambtenaren van UWV) ten behoeve van de opsporing van strafbare feiten, i.c. uitkeringsfraude. Sedert oktober 2004 worden de gegevens van de op Schiphol aangehouden koeriers, die hebben aangeven een uitkering te ontvangen, doorgegeven aan de sociale rechercheurs van gemeentelijke sociale diensten. Bij de verstrekking van gegevens door de KMar wordt aangegeven dat het gaat om verdachten op grond van de Opiumwet. Deze gegevens van de Kmar kunnen voor de sociale recherche van belang zijn om op basis daarvan een opsporingsonderzoek naar uitkeringsfraude te starten dan wel voort te zetten. Voor de opsporingsambtenaren van een uitkeringsverstrekkend orgaan is echter niet van belang het gegeven dat iemand verdacht wordt van het plegen van een strafbaar feit, in casu drugssmokkel. De invalshoek is dat dient te worden nagegaan hoe iemand een reis naar, en het verblijf in een verre bestemming heeft kunnen bekostigen, of een persoon aan de uitkeringsinstantie kenbaar heeft gemaakt geruime tijd buiten Nederland te verblijven, en naast een uitkering mogelijk inkomsten heeft verworven uit criminele activiteiten. Met andere woorden, schuld aan het plegen van de invoer van harddrugs hoeft in dit stadium en gelet op het doel waarvoor verstrekking van gegevens geschiedt, te weten opsporing van uitkeringsfraude, namelijk niet te zijn vastgesteld. De bevindingen van de sociale recherche, al dan niet naar aanleiding van een onderzoek gebaseerd op de gegevens van de KMar, kunnen vervolgens voor het uitkeringsverstrekkende orgaan aanleiding zijn om over te gaan tot het terugvorderen van een ten onrechte uitbetaalde uitkering, het stopzetten danwel verlagen van een uitkering. </antwoord>
      <antwoord nummer="5">Met verwijzing naar het gestelde onder vraag 3 en vraag 4 beantwoord ik deze vraag ontkennend. Om een goede opsporing van uitkeringsfraude mogelijk te maken, is het noodzakelijk dat deze informatie in een vroegtijdig stadium verstrekt wordt aan de sociale rechercheurs ongeacht de uitkomst van een strafrechtelijke procedure ter zake drugssmokkel. </antwoord>
      <noten afkomstig="antwoord"/>
   </antwoorden>
</kvr>
