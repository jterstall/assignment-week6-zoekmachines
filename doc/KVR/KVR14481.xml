<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en Rabbae (GroenLinks) aan de staatssecretaris van Justitie over het opvangbeleid. (Ingezonden 27 augustus 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14481
</item>
         <item attribuut="Inhoud">Vragen over de opvang van Dublinclaimanten en over de toepassing van het buitenschuldcriterium.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2001-2002, nr. 149, Tweede Kamer</item>
         <item attribuut="Vraagnr_bij_indiening">2000114800</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2001-10-24</item>
         <item attribuut="Datum_indiening">2001-08-27</item>
         <item attribuut="Document-id">KVR14481</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="305" allpagenumbers="305 306" vetnummer="2000114800" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14481" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="149" onderwerp="" indiendatum="2001-08-27">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Rabbae</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="24 oktober 2001), zie ook Aanhangsel handelingen nr. 34, vergaderjaar 2001–2002.">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Op welke termijn leent de opvangcapaciteit voor asielzoekers zich weer voor de opvang van Dublinclaimanten <voetnoot nummer="1"/>? Op welke termijn kunnen Dublinclaimanten in de gemeente waar zij verblijven aan hun meldplicht voldoen? Waarom duurt het zo lang om hierover afspraken te realiseren? </vraag>
      <vraag nummer="2">Wanneer kan de Kamer een standpunt verwachten over de opvang van asielzoekers die in afwachting zijn van de behandeling van een verzoek om een voorlopige voorziening na een Asielzoekerscentrum-belissing? </vraag>
      <vraag nummer="3" voetnoot="2">Bent u op de hoogte van de dreigende beëindiging van de opvangvoorzieningen voor twee Bihari’s uit Bangladesh omdat zij niet zouden voldoen aan het meewerkcriterium <voetnoot nummer="2"/>? Is u bekend dat de ambassade van Bangladesh geen reisdocumenten verstrekt aan Bihari’s dat deze ambassade, dit ook heeft laten weten aan één van de twee genoemde Bihari’s, waardoor ook de International Organization for Migration (IOM) stelt niets te kunnen doen? Zo ja, op welke wijze kan deze groep aan reispapieren komen? Behoort deze groep niet voor het buitenschuldcriterium in aanmerking te komen? </vraag>
      <vraag nummer="4" voetnoot="3 4">Bent u op de hoogte van de uitspraak van de Rechtseenheidkamer van 5 juni jl. dat uw stelling dat Somaliërs met Somalische documenten in de praktijk kunnen terugkeren, onvoldoende is onderbouwd <voetnoot nummer="3"/>? Is met deze uitspraak niet vastgesteld dat Somaliërs aan het meewerk- èn het buitenschuldcriterium voldoen? Bent u bereid om hierover een standpunt uit te werken en daarbij tevens de oproep van maatschappelijke organisaties te betrekken om het driejarenbeleid toe te passen op Somaliërs <voetnoot nummer="4"/>? Bent u tevens bereid om in afwachting hiervan uitzettingen van Somaliërs op te schorten? </vraag>
      <vraag nummer="5">Bent u bereid uw brief van 19 maart 2001 waarin u reageert op mijn open brief van 12 oktober 2001, nader te onderbouwen door in alle zeventien beschreven zaken aan te geven waarom daarin het buitenschuldcriterium niet van toepassing is verklaard? </vraag>
      <noten afkomstig="vraag">
         <noot nummer="1">Tweede Kamer, vergaderjaar 2000–2001, Aanhangsel 959</noot>
         <noot nummer="2">IND nrs. 9112100337 en 9205080231</noot>
         <noot nummer="3">AWB 01/1704 OVERIO</noot>
         <noot nummer="4">12 maart 2001, archiefcode O.3.5-091-GL</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">a. Op welke termijn de capacitaire noodsituatie structureel ten einde is waardoor ruimte ontstaat in de opvang om Dublinclaimanten te kunnen opvangen is niet met zekerheid aan te geven. De inspanningen van het COA zijn er onverminderd op gericht de noodzakelijke uitbreiding van de opvangcapaciteit te realiseren en de overbezetting van de opvangcapaciteit terug te brengen. b. Overeenkomstig het huidige beleid dienen Dublinclaimanten zich periodiek te melden bij de vreemdelingendienst in het aanmeldcentrum dat de asielaanvraag behandelt. In het belang van een efficiënte afhandeling van de Dublinprocedure ben ik niet voornemens het beleid inzake de meldplicht in het AC te wijzigen. Voor de redenen daarvoor verwijs ik u naar de antwoorden gegeven op de vragen van het lid Halsema van 2 december 1999 <voetnoot nummer="1"/>. c. In aanvulling hierop geldt het volgende. Niet in alle gevallen is duidelijk in welke gemeente Dublinclaimanten gehuisvest zijn. Ook een wijziging van de verblijfsplaats wordt niet altijd gemeld, waardoor niet duidelijk is bij welke vreemdelingendienst de meldplicht zou moeten worden opgelegd. Bovendien zijn in de aanmeldcentra artsen van de GG&amp;GD beschikbaar om, in het licht van de aanspraak op opvang, te kunnen beoordelen of er daadwerkelijk sprake is van een door betrokkene tijdens de meldplicht eventueel gemelde zeer schrijnende humanitaire omstandigheid. </antwoord>
      <antwoord nummer="2">Aannemende dat de vraag betrekking heeft op een voorlopige voorziening in het kader van een door de vreemdeling aangespannen procedure tegen de afwijzing van de asielaanvraag in het aanmeldcentrum, geldt dat overeenkomstig het huidige beleid, gedurende de behandeling van het verzoek om een voorlopige voorziening geen recht bestaat op opvang. Een gewijzigd standpunt in deze is niet te verwachten. </antwoord>
      <antwoord nummer="3">a. Ja. Betrokkenen zijn sinds een aantal jaren verwijderbaar. Overigens hebben genoemde vreemdelingen tot op heden niet aangetoond te behoren tot de Bihari-bevolkingsgroep. In beide gevallen is door de IND op basis van de tekst van het Stappenplan Beëindiging RVA/ROA-voorzieningen geconcludeerd dat genoemde vreemdelingen niet meewerken aan hun terugkeer. Bij de conclusies is rekening gehouden met de aanbevelingen van de Commissie Van Dijk omtrent de criteria die hiervoor gelden. b./c. Ik merk op dat de berichtgeving van de ambassade van Bangladesh aan de genoemde vermeende Bihari van enkele jaren geleden dateert. Sedert maart 1999 kunnen vreemdelingen die stellen tot de Biharibevolkingsgroep te behoren ter verkrijging van vervangende reisdocumenten gepresenteerd worden bij de ambassade van Bangladesh in Den Haag. Tot op heden is mij geen enkel geval bekend van weigering van een reisdocument aan een vreemdeling die vastgesteld Bihari is, meewerkt aan zijn terugkeer en hiervoor de benodigde gegevens aan de autoriteiten van Bangladesh overlegt. In het algemeen geldt dat wanneer een vreemdeling gebruik wenst te maken van de faciliteiten van de Internationale Organisatie voor Migratie om vrijwillig terug te keren, hij zelf dient te zorgen voor het benodigde reisdocument. d. Gezien de bovenstaande antwoorden is het buitenschuldcriterium voor deze groep niet van toepassing. </antwoord>
      <antwoord nummer="4">a. Ja. b. De Rechtseenheidskamer heeft in de genoemde uitspraak geoordeeld dat het beroep op de hardheidsclausule inzake het mvv-vereiste en met name de stelling dat het feitelijk onmogelijk is terug te keren naar Somalië of een buurland teneinde aldaar een mvv aan te vragen gelet op de onmogelijkheid authentiek Somalische documenten te verkrijgen onvoldoende gemotiveerd is weerlegd. De uitspraak betreft dus de toepassing van de hardheidsclausule inzake het mvv-vereiste in de reguliere procedure en niet het terugkeerbeleid van afgewezen uitgeprocedeerde asielzoekers afkomstig uit Somalië. Bovendien is er geen sprake van een absolute onmogelijkheid voor Somalische vreemdelingen om zich naar de Nederlandse ambassade in Addis Abeba of Nairobi te begeven en aldaar een mvv aan te vragen. Uit informatie van het Ministerie van Buitenlandse Zaken blijkt dat het in het algemeen wel mogelijk is voor Somaliërs om zich naar de Nederlandse diplomatieke vertegenwoordiging in Ethiopië of Kenia te begeven om aldaar een mvv aan te vragen. Het feitelijke verblijf in deze landen levert geen problemen op. In het jaar 2000 zijn er 85 aanvragen ingediend door Somaliërs voor een mvv bij de Nederlandse diplomatieke vertegenwoordiging in Nairobi. In 24 gevallen is een visum (mvv en Schengenvisa) aan een Somaliër verstrekt. Ook uit informatie van de IOM is gebleken dat er wel degelijk een mogelijkheid bestaat tot het verkrijgen van documenten voor Somaliërs en ook blijkt dat het in zijn algemeenheid mogelijk is om met Somalische documenten naar Somalië terug te keren. Het niet kunnen verkrijgen van authentieke Somalische documenten doet hier niet van af. Het enkele feit dat Nederland bepaalde documenten niet als authentiek beschouwt zegt niets over de mogelijkheid om met deze documenten te reizen. Met het bepalen van de authenticiteit van documenten wordt immers alleen beoogd de vaststelling van nationaliteit en identiteit van de vreemdeling om fraude voor wat betreft identiteit en nationaliteit tegen te gaan. Somaliërs kunnen immers wel over documenten beschikken en met deze documenten reizen. c. Ik wijs u er op dat het drie jarenbeleid vanwege tijdsverloop van toepassing is op iedere asielzoeker op wie de hiervoor geldende criteria van toepassing zijn en daarmee dus ook op personen met de Somalische nationaliteit. Gelet op het voorgaande zie ik geen aanleiding het driejarenbeleid aan te passen. d. Opschorten van uitzettingen kan – gegeven de voorgaande antwoorden – onder de Vreemdelingenwet 2000 alleen indien er een vertrekmoratorium wordt afgekondigd. Ik zie hiertoe in het geval van Somalië geen aanleiding. </antwoord>
      <antwoord nummer="5">Ik acht het in het algemeen onwenselijk de discussie over de toepassing van rechts- of beleidsregels in individuele zaken buiten de context van de betreffende individuele zaak te voeren. De asielprocedure is met voldoende garanties met betrekking tot de bescherming van de rechten van de betrokkene voorzien om er zeker van te kunnen zijn dat alle relevante aspecten uiteindelijk door de rechter kunnen worden meegewogen. Tegen die achtergrond acht ik het onwenselijk aan het in deze vraag gedane verzoek tegemoet te komen. </antwoord>
      <noten afkomstig="antwoord">
         <noot nummer="1">Aanhangsel handelingen nr. 544, vergaderjaar 1999–2000</noot>
      </noten>
   </antwoorden>
</kvr>
