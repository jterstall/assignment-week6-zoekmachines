<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Raak (SP) aan de ministers voor Bestuurlijke Vernieuwing en Koninkrijksrelaties en van Financiën over economische vrijhandelszones in de Nederlandse Antillen. (Ingezonden 23 januari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31775
</item>
         <item attribuut="Inhoud">Vragen naar aanleiding van televisie-uitzending Een Vandaag, 19 januari 2007 over o.a. het contract van de vestiging van de firma Valéro op St. Eustatius. Gevraagd wordt o.a. of het waar is dat de in deze zones gevestigde bedrijven veel minder belasting betalen dan het gangbare tarief in de Nederlandse Antillen.</item>
         <item attribuut="Rubriek">Bedrijfsleven en industrie (Vestigingsbeleid) Belastingen (Belastingontheffing, -teruggave, -vermindering, -vrijstelling) Belastingen (Invoerrechten) Belastingen (Overig) Staats- en bestuursrecht (Koninkrijk)</item>
         <item attribuut="Trefwoorden">Belastingvrijstellingen Handel Invoerrechten Nederlandse Antillen Vestigingsbeleid</item>
         <item attribuut="Vindplaats">Kamervragen met antwoord 2007-2008, nr. 2162, Tweede Kamer</item>
         <item attribuut="Vraagnr_bij_indiening">2060706030</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Van Raak</persoon>
         </item>
         <item attribuut="Datum_reaktie">2008-04-25</item>
         <item attribuut="Datum_indiening">2007-01-23</item>
         <item attribuut="Document-id">KVR31775</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4429" allpagenumbers="4429 4430" vetnummer="2060706030" code="0708tkkvr2162" lopendefooter="Tweede Kamer, vergaderjaar 2007–2008, Aanhangsel" filenaam="KVR31775" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2162" onderwerp="" indiendatum="2007-01-23">
         <vrager partij="SP" oorsprong="parlement">Van Raak</vrager>
         <vraagt-aan>de ministers voor Bestuurlijke Vernieuwing en Koninkrijksrelaties en van Financiën</vraagt-aan>
      </vraagdata>
      <antwoorddata antwoorddatum="25 april 2008), zie ook Aanhangsel Handelingen nrs. 848, 1013 en 1364, vergaderjaar 2007–2008">
         <antwoorder functie="" ministerie="Binnenlandse Zaken en Koninkrijksrelaties"/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kunt u een overzicht geven van de economische vrijhandelszones op de Nederlandse Antillen? Is er onderscheid te maken tussen deze zones op fiscaal en economisch terrein? </vraag>
      <vraag nummer="2">Hoeveel bedrijven zijn in de economische vrijhandelszones van de Nederlandse Antillen gevestigd? Kunt u een lijst aan de Kamer sturen van alle bedrijven die in die zones gevestigd zijn in ieder geval van de bedrijven op Bonaire, Saba en St. Eustatius? </vraag>
      <vraag nummer="3">Is het waar dat de in de economische vrijhandelszones gevestigde bedrijven veel minder belasting betalen dan het gangbare tarief in de Nederlandse Antillen? Welke inkomsten derft de overheid van de Nederlandse Antillen hierdoor per jaar? </vraag>
      <vraag nummer="4">Deelt u de mening dat een hoger belastingtarief, bijvoorbeeld overeenkomstig het gangbare tarief dat thans in Nederland van kracht is, te weten 25,5%, het probleem van de overheidsschulden van de Nederlandse Antillen aanzienlijk zou verkleinen? Kunt u dat toelichten? </vraag>
      <vraag nummer="5">Deelt u tevens de mening dat het in dat licht gezien onwenselijk is deze economische zones te continueren? Zo neen, waarom niet? </vraag>
      <vraag nummer="6">Zijn er andere zones op het grondgebied van het Koninkrijk der Nederlanden waar fiscale voordelen gelden? Zo ja, welke, waar zijn die zones en welke voordelen gelden er? </vraag>
      <vraag nummer="7">Wat zijn de gevolgen voor de economische zones als Nederland een of meer eilanden van de Nederlandse Antillen opneemt als grondgebied van Nederland? Deelt u de mening dat in dat geval de Nederlandse belastingwetgeving moet gelden? Zo ja, wat zijn de juridische gevolgen van een dergelijke beslissing? Zo neen, waarom niet? </vraag>
      <vraag nummer="8" voetnoot="1">Is het contract van de vestiging van de firma Valéro op St. Eustatius een standaardcontract wat betreft de vestigingsvoorwaarden, dat tevens maatgevend is voor alle bedrijven in de economische vrijhandelszones in de Nederlandse Antillen? <voetnoot nummer="1"/>Zo neen, waarin verschillen de contracten op fiscaal gebied ? </vraag>
      <vraag nummer="9">Wat is uw oordeel over het contract van Valéro St. Eustatius? Deelt u de mening dat het onwenselijk is dat Valéro St Eustatius (en eventueel andere bedrijven) zich onder de voorwaarden van dit contract in Nederland kan vestigen? Zo ja, welke maatregelen of overgangsmaatregelen overweegt u te nemen om dat tegen te gaan? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-01-19" bron="Een Vandaag, Nederland 1">Een Vandaag, Nederland 1, 19 januari 2007</noot>
         <noot nummer="2">Agreement by and between Netherlands Antilles, Statia Terminals N.V. and the country of the Netherlands Antilles</noot>
      </noten>
   </vragen>
   <antwoorden aantal="3">
      <antwoord nummer="1 en 2" voetnoot="1">Voor het antwoord op vraag 1 en 2 verwijs ik u naar de betreffende passage op de tweede bladzijde van de brief van de minister van Financiën van de Nederlandse Antillen <voetnoot nummer="1"/>, waarin een overzicht van de economische zones op de Antillen in de zin van de Landsverordening Economische Zones 2000 wordt gegeven: «Op Curac¸ao zijn er thans 10 e-zones ingesteld. Waarvan drie goederen e-zones en zeven diensten e-zones zijn. In één goederen en in één diensten e-zone zijn echter nog geen bedrijven toegelaten. In de overige (2) goederen e-zones zijn thans 139 bedrijven toegelaten en in de overige (6) diensten e-zones zijn 193 bedrijven toegelaten. Op Bonaire zijn er 3 goederen en 1 diensten e-zone ingesteld waarvan er drie ook operationeel zijn. In deze e-zones zijn thans 2 bedrijven toegelaten en is 1 toelatingsverzoek in behandeling. De toegelaten bedrijven zijn Cargill N.V. (goederen) en Telbo N.V. (diensten). Op Sint Eustatius is er 1 e-zone ingesteld waarin 3 bedrijven zijn gevestigd. Deze bedrijven zijn Statia Terminals N.V., Statia Laboratory Services N.V. en Bicen Development N.V. Saba kent vooralsnog geen e-zone. Voor wat betreft de voorwaarden voor instelling, toelating en fiscale behandeling verwijs ik naar de Landsverordening e-zones 2000. Hierbij kan nog worden opgemerkt dat er slechts een onderscheid wordt gemaakt tussen goederen e-zones en diensten e-zones. Bij goederen e-zone gelden extra voorwaarden met betrekking tot de afsluiting van het gebied en het fysieke toezicht hierop.» </antwoord>
      <antwoord nummer="3">De brief van de minister van Financiën van de Nederlandse Antillen gaat hier in het laatste gedeelte van de brief op in: «De vraag terzake de mogelijke derving van inkomsten voor de Nederlandse Antillen is onmogelijk te beantwoorden. Er zijn immers enerzijds voor bepaalde economische bedrijvigheid vanuit deze e-zones voordelige belasting tarieven van toepassing doch anderzijds zorgt deze economische bedrijvigheid, al dan niet direct, voor aanzienlijke belastingopbrengsten in de vorm van met name winstbelasting, logeergastenbelasting, loonbelasting en omzetbelasting. Opheffing van de e-zones zou tot gevolg hebben dat het grootste deel van deze bedrijven zich zou verplaatsen naar andere jurisdicties waar e-zones voorkomen. Hierbij is de Colon freezone te Panama de meest voor de hand liggende keuze. Het vertrek van deze bedrijven zou grote gevolgen hebben voor de directe (freezone bedrijven) en indirecte werkgelegenheid (luchthaven, taxi’s, hotels, restaurants, ect.) in de Nederlandse Antillen.» Wat betreft de voorwaarden wordt verwezen naar de Landsverordening Economische Zones 2000. Zoals in vorige brieven al is bericht is de Landsverordening in Europees verband onderzocht in het kader van de Gedragscode inzake de belastingregeling voor ondernemingen (de zogenoemde Primarolo groep). De Landsverordening behoefte naar aanleiding van die conclusies op één punt aanpassing teneinde aan deze internationale norm te voldoen. Hierbij is het ook belangrijk op te merken dat de eilanden zelf verantwoordelijk zijn voor hun fiscale beleid en deze zo zullen moeten invullen dat zij weten te komen tot een sluitende begroting. De eilanden zullen daarom een afweging moeten maken tussen het aantrekken van economische bedrijvigheid door middel van fiscale faciliteiten aan de ene kant en het genereren van belastinginkomsten aan de andere kant. Hiertussen zal een balans moeten worden gezocht. </antwoord>
      <antwoord nummer="8">Voor het antwoord hierop verwijs ik u naar de brief van de minister, alinea 3 en 4: «In de e-zone wetgeving is bij de wetswijziging in 2001 ervoor gekozen om de bemoeienis van het Land de Nederlandse Antillen tot een minimum te beperken. Gezien de specifieke vragen over de e-zone op Sint Eustatius was het echter nog meer op zijn plaats om de vragen aan hen voor te leggen aangezien het Eilandgebied Sin Eustatius jarenlang onderhandelingen heeft gevoerd met Statia Oil Terminal N.V.(SOT) om te trachten tot een nieuwe overeenkomst te komen. Daarnaast waren de vragen ook meer gericht aan de vertegenwoordigers van het Eilandgebied Sint Eustatius. Een reactie van Sint Eustatius is echter uitgebleven. Hetgeen ik u in ieder geval kan informeren is dat de doelstelling van het Eilandgebied Sint Eustatius bij de onderhandelingen was om enerzijds te trachten een zekere inkomstenbron voor langere tijd voor het Eilandgebied Sint Eustatius te realiseren en anderzijds voor de SOT een transparante situatie en zekerheid te creëren. Het Land heeft met het oog op de zo groot mogelijke autonomie van de Eilanden hierbij slechts een faciliterende rol gespeeld.» Uit het bovenstaande concludeer ik dat het hier geen standaardcontract betreft. Echter, ondanks deze vrijheid bepaalt de Landsverordening Economische Zones 2000 de grenzen waarbinnen de eilandgebieden afspraken kunnen maken. De fiscale grenzen (of beter de toegestane fiscale facilitering) zijn opgenomen in de artikelen 9 tot en met 11 van de Landsverordening Economische Zones 2000. Op de vraag op welke punten de contracten verschillen kan ik geen antwoord geven aangezien deze informatie niet door de Nederlandse Antillen aan mij is verstrekt. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
