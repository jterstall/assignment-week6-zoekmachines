<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Meyer (Groep Nijpels) over de overerfbaarheid van adellijke titels (Wet op de Adeldom - 25039). (Ingezonden 11 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6231
</item>
         <item attribuut="Inhoud">Vragen naar de gevolgen van adelvererving via de moeder voor het aantal adellijke personen.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adel</item>
         <item attribuut="Vindplaats">Kamervragen met antwoord 1997-1998, nr. 479, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="Groep Nijpels">Meyer</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-11-11</item>
         <item attribuut="Document-id">KVR6231</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="979" allpagenumbers="979 980" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6231" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="479" onderwerp="" indiendatum="1997-11-11">
         <vrager partij="Groep Nijpels" oorsprong="parlement">Meyer</vrager>
         <vraagt-aan/>
      </vraagdata>
      <antwoorddata antwoorddatum="22 december 1997). Zie ook Aanhangsel Handelingen nr. 341, Vergaderjaar 1997–1998">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennis genomen van het recente artikel getiteld «Historisch Instituut»? <voetnoot nummer="1"/>
      </vraag>
      <vraag nummer="2">Op basis van welke berekeningen komt u tot uw prognose dat adelvererving via de moeder tot een «aanzienlijke toename» van het aantal adellijke personen zal leiden? </vraag>
      <vraag nummer="3">Kent u de doorrekening van drie varianten van het Centraal Bureau voor de Statistiek van 1 september jl. die, bij een aanname van 10 000 personen van adel in 1995 en bij de veronderstelling dat alle kinderen van adellijke vaders en moeders tot de adel behoren, de omvang van de adel ziet toenemen tot 14 881 personen in het jaar 2045? </vraag>
      <vraag nummer="4">Hoeveel onwettige en adoptief kinderen hebben op basis van de in 1994 gemoderniseerde verervingsregels adeldom verkregen? </vraag>
      <vraag nummer="5">Kunt u aangeven waarom het historisch adelinstituut door de modernisering niet wezenlijk wordt aangetast, maar wel door de historisch gelegitimeerde vrouwelijke lijn? </vraag>
      <vraag nummer="6">Hebt u kennis genomen van de conclusie in het Verslag van de Rapportagecommissie Internationaal Verdrag tegen de Discriminatie van Vrouwen (blz. 53, 54, 144) dat het gelijkheidsbeginsel bij de totstandkoming van de Wet op de Adeldom willens en wetens niet of onvoldoende is gerespecteerd en dat deze kwestie daarom moet worden heroverwogen? </vraag>
      <vraag nummer="7">Hoe beoordeelt u de mogelijkheid om adelsvererving via de moeder alsnog mogelijk te maken door de discriminatoire interpretatie van de bestaande sexeneutrale verervingsregels eenvoudig te herzien? </vraag>
      <vraag nummer="8">Hoeveel personen hebben royement aangevraagd of hun adellijke titulatuur in officiële documenten laten schrappen? </vraag>
      <vraag nummer="9" voetnoot="2">Tot welk wettelijk erkend en vergelijkbaar adel-systeem behoren na het van kracht worden van de Wet op de Adeldom de ingelijfde geslachten von Balluseck, de Bourbon de Parme, van Bunge, von Ilsemann en de Lange? <voetnoot nummer="2"/>
      </vraag>
      <vraag nummer="10">Met hoeveel personen is hierdoor de adel toegenomen? Hoe verklaart u dat blijkens de inlijvingsbesluiten adeldom van genoemde geslachten niet overgaat op onwettige en adoptief kinderen? </vraag>
      <vraag nummer="11">Wat staat na de positieve uitspraak van de Afdeling Rechtspraak, 21 februari 1995 (AB 1996, 221) de inlijving van de Indische adel thans nog in de weg? </vraag>
      <vraag nummer="12">Hoe beoordeelt u het pleidooi in Elsevier van 2 augustus jl. met betrekking tot het creëren van nieuwe adel op grond van maatschappelijke verdienste? </vraag>
      <noten afkomstig="vraag">
         <noot nummer="1" datum="1997-10-14" bron="NRC">NRC, 14 oktober 1997</noot>
         <noot nummer="2" datum="1996-06-18" bron="Stscrt 5 dec. 1995, 20 mei 1996">Stscrt 5 dec. 1995, 20 mei 1996, 18 juni 1996</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2 en 3">Aan de prognose dat overgang van adeldom via zowel de vader als de moeder leidt tot een aanzienlijke toename van de adel ten opzichte van de situatie dat overgang beperkt blijft tot overgang van adeldom via de vader liggen geen bijzondere berekeningen ten grondslag, maar veronderstellingen. De berekeningen van het CBS lijken deze veronderstellingen te wettigen. </antwoord>
      <antwoord nummer="4">Sedert 1 augustus 1994 zijn er 99 geboorteakten van na die datum geborenen ingeschreven; hiervan hebben er 4 betrekking op onwettige kinderen en nul op adoptiefkinderen. Van één van de onwettige kinderen trouwde er naderhand een ouderpaar. </antwoord>
      <antwoord nummer="5">De Wet op de Adeldom berust op het uitgangspunt dat de adel als historisch instituut gehandhaafd wordt. Van een wezenlijke modernisering van het historisch adelsinstituut kan door de bepaling dat adeldom ook overgaat op onwettige en adoptiefkinderen – ook al gezien de aantallen – (zie antwoord op vraag 4) derhalve geen sprake zijn. Overgang van adeldom via de vrouwelijke lijn is historisch niet gelegitimeerd. </antwoord>
      <antwoord nummer="6">Ja. </antwoord>
      <antwoord nummer="7">In mijn brief aan de Tweede Kamer van 15 mei jl. (25 039, nr. 4) is aangegeven dat het kabinet zijn standpunt handhaaft dat de adel als historisch instituut zijn grondslag verliest wanneer hij wordt aangepast aan hedendaagse inzichten. Dit standpunt is niet gewijzigd hetgeen inhoudt dat het kabinet geen wijziging in de overgang van adeldom zal bevorderen. </antwoord>
      <antwoord nummer="8">Sedert 1 augustus 1994 heeft niemand royement aangevraagd. Van het schrappen van adellijke titulatuur in officiële documenten bestaat geen registratie. </antwoord>
      <antwoord nummer="9">De inlijvingsverzoeken van de geslachten Von Balluseck, Van Bunge en Von Ilsemann dateren van vóór de inwerkingtreding van de Wet op de Adeldom en zijn beoordeeld volgens de toen geldende regels. Het geslacht De Bourbon de Parme behoort o.a. tot de Spaanse adel, het geslacht De Lange tot de Deense. De ingelijfde leden van de genoemde geslachten behoren thans mede tot de Nederlandse adel. </antwoord>
      <antwoord nummer="10">De Nederlandse adel is door deze inlijvingen toegenomen met 58 personen. Wat betreft de overgang van adeldom is in bovengenoemde gevallen uiteraard de Wet op de Adeldom van 1994 van toepassing. </antwoord>
      <antwoord nummer="11">Na de genoemde uitspraak van de Afdeling rechtspraak van de Raad van State kan inlijving van de Indische adel plaatsvinden indien wordt voldaan aan de algemene criteria die gelden voor inlijving. </antwoord>
      <antwoord nummer="12">Maatschappelijke verdiensten van personen kunnen door de overheid worden beloond door de verlening van een koninklijke onderscheiding. Het kabinet handhaaft het sedert decennia gevolgde beleid van terughoudendheid bij de verlening van adeldom dat is verankerd in de Wet op de Adeldom. Het kabinet ziet geen gronden om af te wijken van deze bestendig gevolgde praktijk (zie blz. 3 van de memorie van antwoord bij de Wet op de Adeldom). </antwoord>
      <noten afkomstig="antwoord"/>
   </antwoorden>
</kvr>
