<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris van Economische Zaken over mogelijke fraude met behulp van het handelsregister. (Ingezonden 13 april 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25540
</item>
         <item attribuut="Inhoud">Vragen naar aanleiding van bericht (Telegraaf, 11 april 2006) dat ondernemers het slachtoffer zijn geworden van fraude met behulp van het handelsregister (website van de Kamer van Koophandel). Indiener suggereert dat gebrekkige controle door de Kamer van Koophandel en onvoldoende gebruik van moderne technieken zoals de digitale handtekening er de oorzaak van zijn dat criminelen op naam van ondernemers kunnen frauderen [Aanvulling op eerdere vragen terzake van het lid Smeets (PvdA), ingezonden 12 april 2006].</item>
         <item attribuut="Rubriek">Criminaliteit en openbare orde (Fraude)</item>
         <item attribuut="Trefwoorden">Fraude Kamers van koophandel en fabrieken</item>
         <item attribuut="Vindplaats">Kamervragen met antwoord 2005-2006, nr. 1416, Tweede Kamer</item>
         <item attribuut="Vraagnr_bij_indiening">2050611730</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2006-05-08</item>
         <item attribuut="Datum_indiening">2006-04-13</item>
         <item attribuut="Document-id">KVR25540</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3015" allpagenumbers="3015 3016" vetnummer="2050611730" code="0506tkkvr1416" lopendefooter="Tweede Kamer, vergaderjaar 2005–2006, Aanhangsel" filenaam="KVR25540" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1416" onderwerp="" indiendatum="2006-04-13">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2006-05-8">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hoeveel ondernemers zijn onlangs slachtoffer geworden van fraude met behulp van het handelsregister? <voetnoot nummer="1"/>
      </vraag>
      <vraag nummer="2">Is gebrekkige controle door de Kamer van Koophandel alsmede onvoldoende gebruik van moderne technieken zoals de digitale handtekening er de oorzaak van, dat criminelen op naam van ondernemers kunnen frauderen? </vraag>
      <vraag nummer="3">Heeft de voorzitter van de commissie registerbeleid, de heer Jong, aangegeven «een paar maatregelen in petto te hebben om dergelijke situaties in de toekomst te voorkomen»? Zo ja, welke? In hoeverre zullen de administratieve lasten voor ondernemer door deze maatregelen stijgen? Hoe lang is de Kamer van Koophandel al op de hoogte van deze fraude-mogelijkheid? </vraag>
      <noten afkomstig="vraag">
         <noot nummer="1" datum="2006-04-11" bron="De Telegraaf">De Telegraaf, 11 april 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Smeets (PvdA), ingezonden 12 april 2006, (vraagnummer 2050611640). </toelichting>
   <antwoorden aantal="3">
      <antwoord nummer="1">Uit inventarisatie door de Vereniging van Kamers van Koophandel (VVK) over de afgelopen 5 jaar komt naar voren dat jaarlijks in gemiddeld 15 gevallen fraudeurs erin slagen om door middel van het vervalsen van een handtekening, onbevoegd mutaties in het Handelsregister door te laten voeren. Hoe vaak daarbij gebruik wordt gemaakt van het downloaden van documenten die zijn gedeponeerd bij het handelsregister valt niet na te gaan. Veruit de meeste pogingen tot fraude worden door de Kamers onderschept; bij twijfel vragen de Kamers aanvullende bewijsstukken. Per jaar worden ruim 1,5 miljoen wijzigingsopgaven bij de Kamers van Koophandel ingediend. In de gevallen waarin ondernemers financiële schade hebben geleden als gevolg van falende toegangscontrole door de Kamer van Koophandel zijn zij door de betreffende Kamer schadeloos gesteld. </antwoord>
      <antwoord nummer="2">Het gebruik van nieuwe technieken zoals de mogelijkheid tot downloaden heeft geleid tot nieuwe fraudetechnieken. Duidelijk is dat als antwoord daarop de controle moet worden verbeterd; dat is inmiddels gebeurd (zie het antwoord op vraag 3). De Kamers zijn voornemens om de digitale handtekening (DigiD) in te voeren zodra de verbeterde versie, waarin het beveiligingsniveau is verhoogd, beschikbaar is. Die verbeterde versie wordt omstreeks het eind van dit jaar verwacht. </antwoord>
      <antwoord nummer="3">Ja. De maatregelen waarop de voorzitter van de commissie registerbeleid doelde zijn de volgende: – bij iedere mutatie, ongeacht de aard ervan, wordt de handtekening op het mutatieformulier gecontroleerd aan de hand van het legitimatiebewijs van de bevoegde ondernemer. Bij aanbieding van het formulier per post dient daartoe een fotokopie van het legitimatiebewijs te worden meegezonden; bij aanbieding aan de balie wordt door de Kamermedewerker een kopie van het legitimatiebewijs gemaakt dat aan het dossier wordt toegevoegd; – van een mutatie in het Handelsregister met betrekking tot het zakenadres wordt door de Kamer mededeling gedaan door middel van een brief aan de eigenaar/bestuurder/vennoot op diens woonadres; – op jaarrekeningen en algemene voorwaarden die vanaf 1 mei 2006 worden gedeponeerd wordt de handtekening onleesbaar gemaakt. Deze maatregelen zijn inmiddels in werking getreden. Voorts zal ook op de reeds eerder gedeponeerde documenten de handtekening onleesbaar worden gemaakt. Dit betreft enkele honderdduizenden stukken; deze maatregel vergt dus enige tijd. De Vereniging van Kamers van Koophandel heeft deze maatregelen bindend aan de Kamers opgelegd. Zoals in het antwoord op vraag 2 reeds aangegeven zijn de Kamers daarnaast voornemens om de digitale handtekening (DigiD) in te voeren zodra de verbeterde versie daarvan beschikbaar is. Het aan de balie moeten overleggen van het legitimatiebewijs respectievelijk het bij aanbieding per post moeten meezenden van een kopie van het legitimatiebewijs betekent een toename van de administratieve lasten. Die toename zal nog worden gekwantificeerd. Aangezien het om een eenvoudige handeling gaat is mijn inschatting dat de extra lasten per ondernemer gering zijn. Pogingen om met vervalste handtekeningen mutaties in het handelsregister door te voeren zijn niet nieuw. Sinds 2001 is de kans om over een perfecte voorbeeldhandtekening te beschikken vergroot doordat documenten met handtekening kunnen worden gedownload vanuit het Handelsregister. Die mogelijkheid wordt nu geëlimineerd door de handtekening onleesbaar te maken. Ik verwacht dat de getroffen maatregelen afdoende zullen zijn, maar heb de Kamers verzocht mij op de hoogte te houden van de verdere ontwikkeling ter zake. Voor de goede orde wijs ik erop, onder de vigerende wetgeving niet te beschikken over de bevoegdheid om aan de Kamers een aanwijzing te geven. Een algemene aanwijzingsbevoegdheid heb ik wel opgenomen in het wetsvoorstel inzake het basisregister van ondernemingen en zal ik ook opnemen in het wetsvoorstel tot wijziging van de Wet op de Kamers van Koophandel 1997. </antwoord>
      <noten afkomstig="antwoord"/>
   </antwoorden>
</kvr>
