<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het gebruik van moderne antidepressiva bij kinderen. (Ingezonden 23 december 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19287
</item>
         <item attribuut="Inhoud">Vragen over het gebruik van SSRI's door kinderen, waar uit studies is gebleken dat dit verhoogd suïcidaal gedrag veroorzaakt. Aanvullende vragen op eerder gestelde vragen van het lid Arib, ingezonden 18 december 2003.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Geneesmiddelen) Welzijn (Jeugdigen)</item>
         <item attribuut="Trefwoorden">Geestelijke gezondheidszorg Geneesmiddelen Jeugdigen</item>
         <item attribuut="Vindplaats">Kamervragen met antwoord 2003-2004, nr. 658, Tweede Kamer</item>
         <item attribuut="Vraagnr_bij_indiening">2030405210</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-01-21</item>
         <item attribuut="Datum_indiening">2003-12-23</item>
         <item attribuut="Document-id">KVR19287</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1399" allpagenumbers="1399 1400" vetnummer="2030405210" code="0304tkkvr658" lopendefooter="Tweede Kamer, vergaderjaar 2003–2004, Aanhangsel" filenaam="KVR19287" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="658" onderwerp="" indiendatum="2003-12-23">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-21">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over het feit dat de Engelse regering is overgegaan tot een verbod op het gebruik van moderne antidepressiva (SSRI’s) voor kinderen onder de 18 jaar, door de Britse Medicines and Healthcare Products Regulatory Agency (MHRA) aan artsen te laten meedelen dat ze deze geneesmiddelen niet meer dienen voor te schrijven, ondermeer omdat uit voltooide studies een zorgwekkende toename van suïcidaal gedrag zou blijken? <voetnoot nummer="1"/>
      </vraag>
      <vraag nummer="2">Is het u bekend dat daarbij een uitzondering is gemaakt voor Prozac, hoewel de MHRA hierbij wel waarschuwt dat dit geneesmiddel slechts bij 1 op de 10 kinderen effectief is, en de Britse deskundige Healy op onderzoeksresultaten wijst waaruit blijkt dat suïcidaal gedrag toenam bij gebruik van Prozac bij kinderen? 1, 2 </vraag>
      <vraag nummer="3">Is het waar dat een nieuw medicijn na licensie aan iedereen kan worden voorgeschreven, inclusief aan kinderen beneden 18 jaar, ook zonder dat specifiek onderzoek is gedaan naar effecten en bijwerkingen bij kinderen? Zo ja, zou er niet een aparte licensie voor gebruik in deze groep moeten komen, en bent u bereid zich hiervoor in te zetten? </vraag>
      <vraag nummer="4">Aan hoeveel kinderen tot 18 jaar worden in Nederland jaarlijks de thans in Engeland verboden SSRI’s – Zoloft (sertraline), Cipramil (citalopram), Fevarin (fluvoxamine), Efexor (venlafaxine), Seroxat (paraxetine) – en Prozac (fluxetine)voorgeschreven? </vraag>
      <vraag nummer="5">Zijn er in Nederland, in navolging van Engeland, al maatregelen genomen tegen het voorschrijven van SSRI’s aan kinderen onder de 18 jaar? Zo niet, bent u bereid er op toe te zien dat dit gebeurt? </vraag>
      <vraag nummer="6">Bestaan er alternatieve therapieën voor antidepressiva bij kinderen, en zijn er in Nederland voldoende deskundige hulpverleners om deze therapie toe te passen? </vraag>
      <vraag nummer="7">Wat is uw reactie op het feit dat Glaxo Smith Kline (GSK) resultaten uit 1996 van een trial met Seroxat pas dit jaar heeft overgedragen aan de MHRA, en dat ook Pfizer zweeg over de resultaten van een trial met Zoloft (sertraline) dat liet zien dat 9% van de jonge gebruikers suïcidaal werd? </vraag>
      <vraag nummer="8">Hoe oordeelt u over het feit dat de farmaceutische industrie, vanwege de enorme belangen, ongunstige onderzoeksresultaten achterhoudt, en wat kunt u er aan doen om dit te voorkomen? </vraag>
      <vraag nummer="9" voetnoot="3">Kent u het boek van Healy «Let Them Eat Prozac» over SSRI’s en (de invloed van) de farmaceutische industrie? <voetnoot nummer="3"/>Zo ja, wat is uw reactie hierop? </vraag>
      <vraag nummer="10">Zijn er al resultaten bekend van het onderzoek door het Comité voor Farmaceutische Specialiteiten CPMP) naar de balans werkzaamheid–schadelijkheid van paroxetine bevattende geneesmiddelen , en wordt ditzelfde ook gedaan voor alle andere SSRI’s? Zo neen, bent u bereid een uitspraak over alle SSRI’s te vragen? </vraag>
      <noten afkomstig="vraag">
         <noot nummer="4"/>
         <noot nummer="1" datum="2003-12-10" bron="The Guardian">The Guardian, 10 december 2003</noot>
         <noot nummer="2" datum="2003-12-11" bron="The Guardian">The Guardian, 11 december 2003</noot>
         <noot nummer="3">Stichting Prozac Survivors Support Group Nederland</noot>
         <noot nummer="4" documenttype="Kamervragen" documentnummer="1786" documentjaargang="2002-2003">Aanhangsel Handelingen, nr. 1786, vergaderjaar 2002–2003.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Arib (PvdA), ingezonden 18 december 2003. </toelichting>
   <antwoorden aantal="8">
      <antwoord nummer="1 en 10">De discussie over het voorschrijven van deze middelen en in het bijzonder Seroxat is mij bekend. Het College ter beoordeling van geneesmiddelen heeft mij meegedeeld nu geen reden te zien over te gaan tot een actie als uitgevoerd door de MHRA. Het College heeft op 10 december 2003 zijn standpunt al duidelijk gemaakt op de CBG-website. De CPMP heeft nog geen resultaten bekend gemaakt over zijn onderzoek naar de balans werkzaamheidschadelijkheid van paroxetine bevattende producten (zoals het merkgeneesmiddel Seroxat). In afwachting van deze resultaten worden nu geen nadere acties ondernomen. </antwoord>
      <antwoord nummer="2">Ja, deze uitzondering is mij bekend. Prozac is, in tegenstelling tot de andere SSRI’s, in de VS ook geregistreerd voor toepassing bij kinderen. De gegevens van Healy zijn mij eveneens bekend. </antwoord>
      <antwoord nummer="3">Ja, dat is waar. De Europese Commissie werkt momenteel echter aan een voorstel voor een Verordening om fabrikanten te motiveren geneesmiddelenonderzoek te doen bij kinderen. Waarschijnlijk zullen fabrikanten verplicht worden, voorafgaand aan het indienen van een registratiedossier, ook een plan in te dienen waarin aangegeven staat hoe men het onderzoek met het betreffende geneesmiddel bij personen jonger dan 18 jaar wil uitvoeren. </antwoord>
      <antwoord nummer="4">Uit gegevens van het Geneesmiddeleninformatieproject van het CVZ blijkt dat in 2001 ongeveer 4500 kinderen ten minste één recept met een SSRI hebben voorgeschreven gekregen. Hierbij wil ik nog opmerken dat deze groep geneesmiddelen ook wordt voorgeschreven bij kinderen met een dwangstoornis. </antwoord>
      <antwoord nummer="5">Het College ter beoordeling van geneesmiddelen heeft in zijn bericht van 10 december 2003 op de CBG-website al gewezen op het feit dat in Nederland de SSRI’s niet zijn geregistreerd voor toepassing bij kinderen en dat daarom de nodige terughoudendheid dient te worden betracht bij het voorschrijven van deze middelen bij kinderen. Voorschrijvende artsen hebben echter de mogelijkheid om deze middelen toch aan kinderen voor te schrijven – zoals ook daadwerkelijk gebeurt (zie antwoord op vraag 4) – maar zij moeten daarbij wel een afweging maken over de balans werkzaamheid versus schadelijkheid en op grond daarvan in individuele gevallen een beslissing nemen. </antwoord>
      <antwoord nummer="6">Ja, in de vorm van gesprekstherapie. Deze gesprekstherapie kan vele vormen aannemen: in essentie kan men daarbij onderscheid maken tussen inzichtgevende therapie, structurerende therapie of ondersteunende therapie. In de praktijk wordt medicatie vaak gecombineerd met een vorm van gesprekstherapie. Het is bekend dat er in de jeugd-GGZ een tekort aan kinder- en jeugdpsychiaters is, zij zijn eindverantwoordelijk voor het voorschrijven van medicatie. Gesprekstherapieën (zonder medicatie) worden voornamelijk gegeven door psychologen, orthopedagogen en pedagogen. Mij hebben geen berichten bereikt over een tekort aan deze beroepsbeoefenaren. </antwoord>
      <antwoord nummer="7 en 8">Het achterhouden door een farmaceutisch bedrijf van informatie waarin effecten vermeld worden die (potentieel) schadelijk voor de gezondheid zijn keur ik af. In registratiedossiers moeten overigens alle geneesmiddelenproeven vermeld worden, ook die proeven waarin een effect van werkzaamheid bij patiënten niet kan worden aangetoond. Indien nieuwe studies met een geregistreerd middel worden afgerond moet informatie hierover aan het registratiedossier worden toegevoegd. Bij medisch-wetenschappelijk onderzoek met geneesmiddelen bij mensen zijn de Wet medisch-wetenschappelijk onderzoek met mensen en de aspecten van Good Clinical Practice van toepassing. Een onderzoeksprotocol wordt vooraf getoetst door een medisch-ethische commissie. De resultaten van het betreffende onderzoek liggen ter inzage bij deze commissie en kunnen niet meer achtergehouden worden door een farmaceutisch bedrijf. Publicatie van een onderzoek door onderzoekers kan een bedrijf niet meer tegenhouden. In het boekje «Internationaal richtsnoer voor Good Clinical Practice voor het onderzoek met geneesmiddelen, Vertaling naar de Nederlandse praktijk» (herziene versie, augustus 2002, uitgegeven door de GCP-begeleidingscommissie) wordt bepaald dat publicatie van de onderzoeksresultaten maximaal gedurende drie maanden door de opdrachtgever van het onderzoek kan worden opgehouden. Verder valt hier te lezen dat indien de opdrachtgever deze termijn wenst te overschrijden, dit alleen kan indien hiermee aantoonbare én zwaarwegende belangen voor de opdrachtgever gemoeid zijn. Indien er sprake is van uiteenlopende interpretaties van de onderzoeksresultaten wordt zowel de visie van de onderzoekers als die van de opdrachtgever in de publicatie opgenomen. Het recht om te publiceren mag niet blijvend worden uitgesloten. </antwoord>
      <antwoord nummer="9">Ja. De in dit boek aangedragen informatie heeft de auteur voorgelegd aan de registratieautoriteit van het Verenigd Koninkrijk. Voor het overige ga ik ervan uit dat ook de CPMP alle beschikbare informatie verzamelt teneinde tot een goed gefundeerd oordeel te komen over dit probleem. Zie het antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
