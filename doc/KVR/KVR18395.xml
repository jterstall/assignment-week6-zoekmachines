<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de wachtlijsten in de zorg. (Ingezonden 27 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18395
</item>
         <item attribuut="Inhoud">Vragen naar aanleiding van een bericht in de Volkskrant van 26 juni 2003 over de groei van de wachtlijsten in de zorg. Gevraagd wordt onder meer of het klopt dat de middelen die bestemd zijn voor de aanpak van de wachtlijsten voor Diagnose Behandel Centra (DBC's) worden aangewend.</item>
         <item attribuut="Rubriek">Gezondheidszorg (Patiënten)</item>
         <item attribuut="Trefwoorden">Gezondheidszorg Patiënten</item>
         <item attribuut="Vindplaats">Kamervragen met antwoord 2002-2003, nr. 1821, Tweede Kamer</item>
         <item attribuut="Vraagnr_bij_indiening">2020314070</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-08-28</item>
         <item attribuut="Datum_indiening">2003-06-27</item>
         <item attribuut="Document-id">KVR18395</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3817" allpagenumbers="3817 3818" vetnummer="2020314070" code="0203tkkvr1821" lopendefooter="Tweede Kamer, vergaderjaar 2002–2003, Aanhangsel" filenaam="KVR18395" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1821" onderwerp="" indiendatum="2003-06-27">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-28">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht over de groei van de wachtlijsten in de zorg? <voetnoot nummer="1"/>
      </vraag>
      <vraag nummer="2">Klopt het dat uit het jaarverslag van de Nederlandse Vereniging van Ziekenhuizen (NVZ) over 2002 blijkt dat het aantal patiënten op de wachtlijst dit jaar zal toenemen? Zo ja, wat is de oorzaak hiervan? </vraag>
      <vraag nummer="3">Klopt het dat de middelen die bestemd zijn voor de aanpak van de wachtlijsten voor Diagnose Behandel Centra (DBC’s) worden aangewend? Welke consequentie heeft deze omslag voor de aanpak van de wachtlijsten? </vraag>
      <vraag nummer="4">Is het waar dat de wachtlijsten voor een aantal ingrepen zijn toegenomen? Wat is de oorzaak hiervan, en vindt u dit aanvaardbaar? </vraag>
      <vraag nummer="5">Welke concrete maatregelen gaat u nemen om de wachtlijsten terug te dringen? </vraag>
      <vraag nummer="6">Wat is uw mening over een wettelijke vastlegging van «aanvaardbare wachttijden»? Bent u bereid een onderzoek te doen naar de wijze waarop in andere landen de «aanvaardbare wachttijden» wettelijk zijn vastgelegd? </vraag>
      <noten afkomstig="vraag">
         <noot nummer="1" datum="2003-06-26" bron="Volkskrant">Volkskrant, 26 juni 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het jaarverslag 2002 van de NVZ is opgenomen dat als gevolg van het schrappen van een beleidsregel wachtlijsten eind 2002, het mogelijk is dat de wachtlijsten in 2003 weer oplopen. Inmiddels heeft de NVZ een brief van het ministerie ontvangen waarin is aangegeven dat deze zienswijze niet wordt gedeeld. Zie ook het antwoord op vraag 3. </antwoord>
      <antwoord nummer="3">De afkorting DBC staat voor diagnose behandelingcombinatie. Voorts bestaat de afkorting ZBC die staat voor zelfstandige behandelcentra. Het is derhalve niet geheel duidelijk wat de vraagsteller bedoelt. Gelet op de omschrijving van de vraag wordt aan beide mogelijkheden aandacht besteed. In 2001 en 2002 was het voor zorgverzekeraars en ziekenhuizen mogelijk om voor extra productie een hogere vergoeding af te spreken (maximaal 100% op het reguliere tarief). Deze beleidsregel is eind 2002 vervangen door financiële prikkels waaraan het veld ook behoefte had om extra productie te kunnen afspreken. De Tweede Kamer is hierover eind 2002 geïnformeerd (CZ/IZ 2344763). Doelstelling van deze aanpassingen was segmentering in de financiering van zorg (reguliere productie vs. wachtlijstenreductie) voorkomen en tegelijkertijd de productie van ziekenhuizen stimuleren. Belangrijk is dat de zgn. lokale component is verruimd waarbinnen zorgverzekeraars en zorgaanbieders grote vrijheid hebben om tot afspraken te komen. De doelstelling van de verruiming van de lokale component was om zorgverzekeraars en zorgaanbieders de mogelijkheid bieden binnen de lokale component wachtlijstenverminderende afspraken te maken. Verder is het tarief voor complexe dagbehandelingen verhoogd om te bevorderen dat patiënten meer in dagbehandeling zorg ontvangen in plaats van via opname in de kliniek. Ook zijn deze middelen aangewend voor het DBC-experiment «Ruimte voor Resultaat». Benadrukt moet overigens worden dat het «boter-bij-de-vis» beleid voor de aanpak van de wachtlijsten/tijden van 2002 op 2003 niet is gewijzigd. In de in het antwoord op vraag 2 genoemde brief aan de NVZ is een en ander nog eens aangegeven. Van het DBC-experiment kunnen zowel de reguliere ziekenhuizen als ZBCs gebruik maken. Er zijn geen middelen specifiek voor ZBCs aangewend. </antwoord>
      <antwoord nummer="4" voetnoot="2">In het Volkskrant-artikel werden enkele specialismen genoemd waarvoor de wachttijden zouden zijn opgelopen. De in het artikel genoemde specialismen en de daarvoor geldende wachttijden zijn in navolgende tabel opgenomen. jul-02 jun-03 weken weken plastisch chirurgie polikliniek 11,8 11,7 kliniek 28,4 24,8 dagbehande- ling 15,6 16,6 oogheel- kunde polikliniek 8,6 8,8 kliniek 12,4 9,5 dagbehande- ling 12,8 10,8 gynaecologie polikliniek 4,2 4,1 kliniek 5,3 5,3 dagbehande- ling 4,8 4,5 pijn- bestrijding kliniek 2,8 2,7 dagbehande- ling 3,3 2,8 kinderge- neeskunde polikliniek 3,1 3,4 kliniek 1,1 0,9 dagbehande- ling 1,7 1,7 longziekten kliniek 1,4 1,3 dagbehande- ling 1,1 1,2 reumatologie dagbehande- ling 2,6 3,4 neurochirur- gie dagbehande- ling 5,9 4,7 dermatologie dagbehande- ling <voetnoot nummer="2"/>1,9 Toelichting op de tabel Het afgelopen jaar (periode juli 2002 – juni 2003) zijn de gemiddelde wachttijden gedaald. Ook is soms een verschuiving te zien van kliniek (wachttijden omlaag) naar dagbehandeling (wachttijden kliniek omhoog, maar minder omhoog dan de daling van de wachttijden voor de kliniek). Dit betekent dat de gemiddelde wachttijden afnemen en meer zorg in dagbehandeling wordt geleverd. De gemiddelde wachttijden voor reumatologie en kindergeneeskunde zijn iets toegenomen, maar blijven onder de Treeknormen. Ik wil benadrukken dat voor nagenoeg alle verrichtingen zorg is te verkrijgen binnen de Treeknormen. De wachttijden kunnen echter aanzienlijk verschillen tussen de regio’s, de ziekenhuizen en de specialismen. Via zorgbemiddeling door de zorgverzekeraars (of door zelf actief te zoeken) kunnen patiënten hun wachttijd aanzienlijk bekorten. </antwoord>
      <antwoord nummer="5">Beleid voor vermindering van de wachtlijsten/tijden is reeds in diverse beleidsstukken van mijn voorgangers aan de Tweede Kamer aangegeven. Belangrijke elementen zijn het «boter-bij-de-vis»-beleid, het verruimen van de mogelijkheden voor ZBCs, goede transparantie van de wachttijden voor patiënten en gedragsregels voor zorgverzekeraars bij de aanpak van de wachtlijsten/tijden. Uit het antwoord op vraag 4 blijkt dat de wachttijden voor ziekenhuiszorg afnemen. Op de korte termijn bestaat geen noodzaak voor nader beleid. </antwoord>
      <antwoord nummer="6">Tot nu toe is in Nederland niet gekozen voor het vastleggen van «aanvaardbare» wachttijden. Zorgaanbieders en zorgverzekeraars hebben in de zgn. Treeknormen wel aangegeven wat in hun ogen medische en maatschappelijk aanvaarde wachttijden zijn. Bij de behandeling van de VWS-begroting 2003 is de motie Wilders aangenomen, die de regering vraagt om kwantitatieve doelstellingen met betrekking tot de vermindering van wachtlijsten/tijden. Hierbij betrekken van deze Treeknormen ligt voor de hand. Bij het debat over de regeringsverklaring heeft de Minister-President toegezegd dat de regering bij de eerstvolgende begrotingsbehandeling hierop terug zal komen. Aangezien één en ander momenteel wordt voorbereid, zal ik t.g.v. de begroting 2004 hierop terugkomen. Momenteel is in OECD-verband een onderzoek gaande naar de gezondheidszorgsystemen van landen die lid zijn van de OECD. Aangezien het beleid van de OECD-landen inzake de wachtlijsten/tijden onderdeel is van dit onderzoek, lijkt nader onderzoek mij niet noodzakelijk. Gepland is dat eind van dit jaar dit OECD-onderzoek zal zijn afgerond. </antwoord>
      <noten afkomstig="antwoord"/>
   </antwoorden>
</kvr>
