<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (VVD) aan de minister van Justitie over notariskantoren die de regeling tegen witwaspraktijken schenden. (Ingezonden 3 december 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30634
</item>
         <item attribuut="Inhoud">Vragen naar aanleiding van een bericht in het Financieele Dagblad van 29 november 2007 over een onderzoek van het Bureau Financieel Toezicht (BFT) naar overtredingen van de antiwitwasregeling door notarissen. Indiener vraagt o.a. of de minister hierin aanleiding ziet om de Wet op het notarisambt te herzien.</item>
         <item attribuut="Rubriek">Arbeid (Beroepen) Handel en economie (Economische delicten)</item>
         <item attribuut="Trefwoorden">Economische delicten Notarissen</item>
         <item attribuut="Vindplaats">Kamervragen met antwoord 2007-2008, nr. 1104, Tweede Kamer</item>
         <item attribuut="Vraagnr_bij_indiening">2070805900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven</persoon>
         </item>
         <item attribuut="Datum_reaktie">2008-01-23</item>
         <item attribuut="Datum_indiening">2007-12-03</item>
         <item attribuut="Document-id">KVR30634</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2361" allpagenumbers="2361 2362" vetnummer="2070805900" code="0708tkkvr1104" lopendefooter="Tweede Kamer, vergaderjaar 2007–2008, Aanhangsel" filenaam="KVR30634" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1104" onderwerp="" indiendatum="2007-12-3">
         <vrager partij="VVD" oorsprong="parlement">Teeven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="23 januari 2008), zie ook Aanhangsel Handelingen nr. 944, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Geeft de situatie, zoals is gerapporteerd door het Bureau Financieel Toezicht (BFT), u aanleiding om de Wet op het Notarisambt in die zin te wijzigen dat het BFT zelfstandig meldingen kan doen na overleg met de betrokken notaris? <voetnoot nummer="1"/>
      </vraag>
      <vraag nummer="2">Geeft het artikel in het Financieel Dagblad u aanleiding om te gaan twijfelen aan de zelfregulering die van de beroepsgroep mag worden verwacht? </vraag>
      <vraag nummer="3">Is er aanleiding om te bezien of het BFT een effectievere bijdrage kan leveren aan de integriteit van het financiele stelsel? </vraag>
      <vraag nummer="4">Bent u voornemens de Kamer, zo nodig vertrouwelijk, te informeren over de bevindingen van het BFT? Geven de bevindingen u aanleiding om met de vertegenwoordigers van de notarissen te gaan spreken over aanscherping van de meldingsplicht? Is er in dat verband aanleiding om uitzonderingen aan te brengen in het stelsel van geheimhouding, zodat de integriteit van het financiele stelsel beter kan worden gewaarborgd? </vraag>
      <noten afkomstig="vraag">
         <noot nummer="1" datum="2007-11-29" bron="Financieel Dagblad">Financieel Dagblad, 29 november 2007, pag. 1</noot>
      </noten>
   </vragen>
   <antwoorden aantal="4">
      <antwoord nummer="1">Op grond van de Wet melding ongebruikelijke transacties rust op notarissen de verplichting om ter voorkoming en bestrijding van witwassen ongebruikelijke transacties te melden bij het Meldpunt Ongebruikelijke Transacties. Deze wet bepaalt tevens dat het Bureau Financieel Toezicht (BFT) voor onder meer het notariaat toezicht houdt op de naleving van de meldingsplicht. Het BFT dient namelijk niet-naleving van de meldingsplicht ter sanctionering aanhangig te maken bij de tuchtrechter. Betreft het naar het oordeel van het BFT strafbare feiten, dan kan het BFT daarvan tevens aangifte doen bij het openbaar ministerie. De praktijk van het toezicht door het BFT laat echter zien dat de mogelijkheden hun begrenzing vinden in de bestaande wettelijke geheimhoudingsverplichtingen. Momenteel verricht het Ministerie van Financiën onderzoek naar de organisatie en inrichting van het toezicht op de Wet MOT en de WID, waaronder de bevoegdheden van de toezichthouders. De vraag of en, zo ja, op welke wijze het toezicht op het notariaat en andere vrije beroepsgroepen doeltreffender kan worden vormgegeven, zal meer specifiek worden bezien in het kader van de evaluatie van het handhavingsstelsel die – zoals is aangekondigd (Kamerstukken II 2004/05, 29 990, nr. 3, blz. 9) – twee jaar na invoering van de wettelijke regeling, in de eerste helft van 2008 zal aanvangen. In dit onderzoek wordt de effectiviteit van het toezicht op de naleving van de WID en de Wet MOT door het notariaat in haar geheel bekeken, daaronder begrepen de mogelijkheden van het BFT om over de voor het toezicht benodigde informatie te kunnen beschikken. Daarnaast zal in 2008, op grond van artikel 113 van de Wet op het notarisambt, de doelmatigheid van het functioneren van het BFT zelf worden geëvalueerd. </antwoord>
      <antwoord nummer="2">In het artikel in het Financieel Dagblad wordt melding gemaakt van onregelmatigheden die door het Bureau Financieel Toezicht bij de controles in het notariaat zijn geconstateerd. Deze onregelmatigheden zijn verbonden aan onroerende zaaktransacties. De aanpak van malafide praktijken in de onroerendgoed sector heeft de nadrukkelijke aandacht van het kabinet. In de zomer van 2007 is een landelijke werkgroep geformeerd door de Ministeries van Justitie en van Financiën waarin de betrokken overheidsdiensten zijn vertegenwoordigd. Waar nodig wordt de samenwerking gezocht met specifieke beroepsgroepen en andere relevante partijen. Ook is er reeds een aantal concrete acties genomen ter voorkoming en bestrijding van misbruik van vastgoed (zie Kamerstukken II 2007/08, 29 911, nr. 9). In het programma versterking aanpak georganiseerde misdaad, dat op 13 december jl. (brief nr. 5521597/07) aan de Tweede Kamer is gestuurd, worden aanvullende maatregelen aangekondigd. De Koninklijke Notariële Beroepsorganisatie (KNB) werkt zelf ook aan het vergroten van het bewustzijn van notarissen inzake mogelijke malafide praktijken bij de overdracht van onroerende zaken. Over het toezicht op de naleving van de WID en de Wet MOT, zijn met het BFT afspraken gemaakt. Deze hebben geleid tot een Verordening op de kwaliteit, die in maart 2007 in werking is getreden. Deze verordening bevat de verplichting voor de notarissen en kandidaat-notarissen inlichtingen te verschaffen aan de KNB over hun administratieve organisatie, zodat kan worden nagegaan of zij zich houden aan de WID en de Wet MOT. In een reglement is de uitwerking geregeld: jaarlijks wordt een eigen verklaring gevraagd, vervolgens vinden steekproefsgewijs onderzoeken (audits) plaats door collega-notarissen, die daarvoor worden opgeleid door de KNB. Ten slotte kan worden vermeld dat het onderwerp ook internationaal de nodige aandacht geniet. De Typologie-werkgroep van de Financial Action Task Force (FATF) wijdde vorig jaar een rapport aan de witwasrisico’s in de vastgoedsector. In dit rapport «Money Laundering through the Real estate sector» wordt met nadruk gewezen op de sleutelpositie die de notaris inneemt bij de handel in onroerend goed en daarmee ook bij het tegengaan van malafide onroerendgoed transacties. </antwoord>
      <antwoord nummer="3">Zie mijn antwoord op vraag 1. </antwoord>
      <antwoord nummer="4">In het jaarverslag van het BFT wordt, op hoofdlijnen, melding gedaan van de bevindingen van het BFT per beroepsgroep. Het jaarverslag van het BFT is openbaar en kan via het internet worden geraadpleegd (www.bureauft.nl/nieuws). Voor het overige verwijs ik naar mijn antwoorden op vraag 1 en 2. </antwoord>
      <noten afkomstig="antwoord"/>
   </antwoorden>
</kvr>
