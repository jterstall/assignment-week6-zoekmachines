<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Dijsselbloem (beiden PvdA) aan de ministers van Justitie en voor Vreemdelingenzaken en Integratie over de verdwijning van minderjarige asielzoekers. (Ingezonden 31 mei 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23484
</item>
         <item attribuut="Inhoud">Jaarlijks verdwijnen tientallen kinderen uit de asielzoekerscentra in Nederland via mensensmokkelaars. Hier wordt weinig opsporingsonderzoek naar gedaan.</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Delicten Jeugdigen Opsporingen Vreemdelingen</item>
         <item attribuut="Vindplaats">Kamervragen met antwoord 2004-2005, nr. 2071, Tweede Kamer</item>
         <item attribuut="Vraagnr_bij_indiening">2040515610</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib en Dijsselbloem</persoon>
         </item>
         <item attribuut="Datum_reaktie">2005-07-13</item>
         <item attribuut="Datum_indiening">2005-05-31</item>
         <item attribuut="Document-id">KVR23484</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4419" allpagenumbers="4419 4420 4421" vetnummer="2040515610" code="0405tkkvr2071" lopendefooter="Tweede Kamer, vergaderjaar 2004–2005, Aanhangsel" filenaam="KVR23484" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2071" onderwerp="" indiendatum="2005-05-31">
         <vrager partij="PvdA" oorsprong="parlement">Arib en Dijsselbloem</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="13 juli 2005), zie ook Aanhangsel Handelingen nr. 1920, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennisgenomen van het artikel over de verdwijning van tientallen jonge alleenstaande asielzoekers uit de opvanghuizen? <voetnoot nummer="1"/>
      </vraag>
      <vraag nummer="2">Klopt het dat jaarlijks tientallen kinderen uit de asielzoekerscentra verdwijnen na aankomst in Nederland via mensensmokkelaars? Klopt het dat er geen zicht bestaat op de omvang van het probleem? Zo ja, bent u bereid een gericht onderzoek te doen naar deze problematiek? </vraag>
      <vraag nummer="3">Klopt het dat deze kinderen nauwelijks worden opgespoord? Kunt u aangeven waarom deze kinderen niet worden opgespoord? Vindt u dit acceptabel? </vraag>
      <vraag nummer="4">Vindt u het aanvaardbaar dat bij verdwijning van minderjarige asielzoekers de politie aanneemt dat ze herenigd worden met hun ouders of familieleden die hier al illegaal verblijven, of dat ze doorreizen naar familie elders in Europa of de Verenigde Staten, zonder dat de politie deze kinderen heeft opgespoord of een onderzoek heeft gedaan? </vraag>
      <vraag nummer="5">Deelt u de zorgen van Unicef dat er in Nederland zo weinig werk wordt gemaakt van de opsporing van kindersmokkelaars en van kinderen die uit de opvang verdwijnen? Zo neen, kunt u een overzicht geven van het aantal onderzochte verdwijningen van kinderen uit asielzoekerscentra over het afgelopen vijf jaar? </vraag>
      <vraag nummer="6">Deelt u de mening dat de registratiesystemen van de politiekorpsen niet op elkaar aansluiten waardoor harde cijfers over verdwijningen van kinderen ontbreken? Wat vindt u hiervan? Bent u bereid er voor te zorgen dat de verdwijningen van deze kinderen worden geregistreerd? </vraag>
      <vraag nummer="7">Wat is uw mening over de constatering van Unicef, dat kinderhandel in Nederland, zowel binnen als buiten de seksindustrie, steeds grotere vormen aanneemt? </vraag>
      <vraag nummer="8">Hoe komt het dat Nederland kennelijk een bijzondere plaats heeft als het gaat om kinderhandel zowel binnen als buiten de seksindustrie? </vraag>
      <vraag nummer="9">Deelt u de mening dat Nederland onvoldoende werk maakt van de aanpak van mensensmokkelaars waardoor Nederland een aantrekkelijk land is geworden voor handel in vrouwen en in dit geval ook kinderen? </vraag>
      <vraag nummer="10">Kunt u een overzicht geven van het aantal zaken waarin tot nu toe vervolging is ingesteld die heeft geleid tot veroordeling van kindersmokkelaars? </vraag>
      <vraag nummer="11">Wat is uw mening over de constatering van Unicef, dat kinderen verdwijnen in het illegale circuit, restaurants, naaiateliers, huishoudens of bordelen? Vindt u dit passen in de Nederlandse beschaving? </vraag>
      <vraag nummer="12">Wat hebt u concreet ondernomen om kinderhandel aan te pakken? Kunt u aangeven welke acties u gaat ondernemen om kinderhandel in Nederland tegen te gaan en binnen welke termijn deze acties moeten worden uitgevoerd? </vraag>
      <noten afkomstig="vraag">
         <noot nummer="1" datum="2005-05-28" bron="NRC Handelsblad">NRC Handelsblad, 28 mei 2005</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Het klopt dat er (alleenstaande) minderjarige vreemdelingen met onbekende bestemming uit de asielzoekerscentra vertrekken. In hoeverre deze minderjarigen via mensensmokkel het land zijn binnengekomen is niet bekend. In het registratiesysteem van de IND wordt geregistreerd of minderjarigen met onbekende bestemming zijn vertrokken. Daaruit wordt niet duidelijk of een persoon vlak na de datum van asielaanvraag is vertrokken. Tijdens het Algemeen Overleg over alleenstaande minderjarige vreemdelingen op 2 februari jl. heeft de Minister voor Vreemdelingenzaken en Integratie uw Kamer reeds toegezegd dat een gericht onderzoek zal worden uitgevoerd naar het vertrek met onbekende bestemming. Het Wetenschappelijk Onderzoeks- en Documentatiecentrum van het Ministerie van Justitie voert dit onderzoek thans uit. </antwoord>
      <antwoord nummer="3">Zoals ik reeds heb aangegeven in het antwoord op de vragen van leden De Wit, Van Fessem en Lambrechts (Kamervragen 2004–2005, 1734, 1736 en 1740, Tweede Kamer) wordt er wel degelijk opsporingsonderzoek uitgevoerd naar minderjarige vreemdelingen die met onbekende bestemming vertrekken. Bij de melding/aangifte van vermissing wordt, zoals is aangegeven in het handboek Vermiste Personen, een inschatting gemaakt van de ernst van de vermissing. Op grond daarvan wordt bepaald welke verdere opsporingsactie zal plaatsvinden. Dat slechts enkele minderjarigen uiteindelijk worden opgespoord laat zich verklaren door verschillende omstandigheden. De twee belangrijkste omstandigheden zijn dat er veelal onduidelijkheid is over de ware identiteit van de betrokkenen en dat het niet is uit te sluiten dat velen zich bedienen van meerdere identiteiten. Daarnaast verblijven sommige minderjarigen slechts kortstondig in Nederland, waardoor te weinig gegevens bekend zijn voor een succesvol onderzoek. </antwoord>
      <antwoord nummer="4">Zoals is aangegeven in de beantwoording van vraag 3 wordt bij de melding/aangifte van vermissing een inschatting gemaakt van de ernst van de vermissing. Op grond daarvan wordt bepaald welke verdere opsporingsactie zal plaatsvinden. Wanneer er aanwijzingen zijn dat de vermiste zich bij familie ophoudt, hetgeen uit onderzoek kan blijken, wordt dit bij de inschatting meegenomen. </antwoord>
      <antwoord nummer="5">In de beleidsreactie op het Nationaal dreigingsbeeld zware of georganiseerde criminaliteit, een eerste proeve, (Kamerstukken II 2004–2005, 29 911, nr. 1) werd reeds aangegeven dat mensenhandel en -smokkel aangewezen is als één van de speerpunten in de aanpak van georganiseerde criminaliteit. In aansluiting daarop is sinds 18 mei jl. bij de Dienst Nationale Recherche van het KLPD het expertisecentrum Mensenhandel/Mensensmokkel geopend. De opvatting dat er weinig werk wordt gemaakt van het opsporen van mensensmokkelaars, deel ik dan ook niet. Ik verwijs in dit verband ook naar mijn antwoorden op de vragen 9 en 10. Voor wat betreft kinderen die uit de opvang verdwijnen verwijs ik u naar het antwoord op vraag 3. Er bestaat geen zicht op de wijze waarop de regiokorpsen – naast de signalering in het Schengen Informatie Systeem (SIS) en de opname in het Vermiste Personen Systeem (VPS), waarin de gegevens door de regiokorpsen zelf worden ingevoerd – hun onderzoeken in de afzonderlijke zaken hebben uitgevoerd. </antwoord>
      <antwoord nummer="6">Vermiste personen dienen steeds in de landelijk bevraagbare systemen SIS en VPS te worden ingevoerd. Daarnaast bestaat er sinds ruim een jaar een specifiek landelijk ama-registratiesysteem (inmiddels ondergebracht bij het Expertisecentrum Mensenhandel / Mensensmokkel) dat onder meer tot doel heeft de opsporingsmogelijkheden te verbeteren door de opname van uitgebreide achtergrondgegevens van de betrokken ama. </antwoord>
      <antwoord nummer="7" voetnoot="1">Mij is niet bekend dat Unicef heeft geconstateerd dat kinderhandel in Nederland, zowel binnen als buiten de seksindustrie, steeds grotere vormen aanneemt. Navraag bij Unicef leert, dat een dergelijke constatering omtrent de omvang ook niet is gedaan. Unicef en ECPAT/Defence for Children hebben in augustus 2004 het rapport «Ongezien en ongehoord; kinderhandel in Nederland, een eerste inventarisatie» uitgebracht. <voetnoot nummer="1"/>De instanties die in het rapport aan het woord komen, zoals de politie, de arbeidsinspectie, de marechaussee en de IND noemen verschillende sectoren waar verhandelde kinderen in terecht zouden komen, waaronder de horeca, land- en tuinbouw, naaiateliers, drugstransport, straatverkoop of huishouding. Sleutelfiguren signaleren voorts geruchten, waarvan sommige hardnekkig. Unicef Nederland en ECPAT NL/Defence for Children International Nederland hebben voor dit onderzoek echter niet kunnen achterhalen wat de achtergrond is van deze geruchten. Cijfermatige conclusies over de omvang van kinderhandel in Nederland en over trends zijn op basis van dit eerste onderzoek dan ook niet getrokken. </antwoord>
      <antwoord nummer="8">Mij is niet duidelijk waaruit blijkt dat Nederland kennelijk een bijzondere plaats heeft als het gaat om kinderhandel zowel binnen als buiten de seksindustrie en waarmee Nederland vergeleken zou moeten worden. Het rapport «Ongezien en ongehoord» noemt wel een aantal «handelbevorderende omstandigheden», doch die gelden voor vrijwel alle West-Europese landen. </antwoord>
      <antwoord nummer="9">Zoals uit het rapport «Mensensmokkel in Beeld 2002–2003» blijkt zijn er in de afgelopen jaren verschillende wijzigingen doorgevoerd bij de organisaties die zich bezighouden met de bestrijding van mensensmokkel. Deze organisatorische wijzigingen moeten de mensensmokkel naar Nederland bemoeilijken en zullen daardoor ook de handel in vrouwen en kinderen kunnen belemmeren. Uit recente berichtgeving in de media heeft u kunnen opmaken dat er met enige regelmaat organisaties, die zich bezighouden met mensensmokkel, worden opgerold. </antwoord>
      <antwoord nummer="10">Van minderjarige slachtoffers van mensenhandel en -smokkel in het algemeen en van slachtoffers die behoren tot de groep ama’s vindt geen separate registratie plaats. Er is wel een overzicht van het aantal zaken waarin vervolging is ingesteld en die heeft geleid tot veroordeling van mensensmokkelaars. In 2004 hebben 121 veroordelingen plaatsgevonden op grond van artikel 197a Wetboek van Strafrecht. Tevens stonden er nog 93 zaken open. </antwoord>
      <antwoord nummer="11" voetnoot="2">Zoals in het antwoord op vraag 7 is aangegeven heeft Unicef een dergelijke constatering niet gedaan en zijn in het rapport meningen en vermoedens van diverse instanties verwoord, maar zijn daaruit geen concrete conclusies getrokken. Ook uit het onderzoek naar slavernij-achtige uitbuiting in Nederland <voetnoot nummer="2"/>komen geen concrete aanwijzingen. Signalen over mogelijke handel in kinderen worden uiteraard, mits voldoende concreet, onderzocht. </antwoord>
      <antwoord nummer="12" voetnoot="3">De aanpak van kinderhandel maakt deel uit van de aanpak van mensenhandel die door het kabinet is beschreven in het Nationaal Actieplan Mensenhandel (NAM) <voetnoot nummer="3"/>. Wel erken ik, dat op een aantal punten (bijvoorbeeld in de opleiding van ketenpartners en de bejegening van minderjarige slachtoffers) wellicht meer specifiek aandacht voor minderjarige slachtoffers van mensenhandel mogelijk is. Met een aantal organisaties (waaronder het OM en ECPAT) zal worden nagegaan waar tot concrete actiepunten gekomen kan worden, zodat nog dit jaar een addendum bij het NAM aan uw Kamer kan worden toegestuurd. </antwoord>
      <noten afkomstig="antwoord">
         <noot nummer="1" titel="Ongezien en ongehoord; Kinderhandel in Nederland, een eerste inventarisatie">Unicef Nederland en ECPAT NL/Defence for Children International Nederland; «Ongezien en ongehoord; Kinderhandel in Nederland, een eerste inventarisatie», Den Haag, augustus 2004. Zie ook het antwoord op schriftelijke vragen van het lid De Pater-van der Meer (CDA) d.d. 27-10-2004 (Kamerstukken II, PM)</noot>
         <noot nummer="2" titel="Slavernij-achtige uitbuiting in Nederland, een inventariserende literatuurstudie in het kader van de uitbreiding van de strafbaarstelling van mensenhandel">«Slavernij-achtige uitbuiting in Nederland, een inventariserende literatuurstudie in het kader van de uitbreiding van de strafbaarstelling van mensenhandel»; J. van der Leun en L. Vervoorn, E.M. Meijers instituut van de Faculteit der rechtsgeleerdheid van de Universiteit Leiden 2004, in opdracht van het WODC. (Kamerstukken II, 2004–2005, 28 638, nr. 13)</noot>
         <noot nummer="3">Kamerstukken II, 2004–2005, 28 638, nr. 13</noot>
      </noten>
   </antwoorden>
</kvr>
