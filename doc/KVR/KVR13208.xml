<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Apostolou (PvdA) aan de minister van Volksgezondheid, Welzijn en Sport over het kopen van drank door jongeren. (Ingezonden 26 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13208
</item>
         <item attribuut="Inhoud">Vragen over een onderzoek over het kopen van drank door jongeren, waaruit blijkt dat de regels hieromtrent niet worden nageleefd.</item>
         <item attribuut="Rubriek">Gezondheidszorg (Overig) Welzijn (Jeugdigen) Welzijn (Verslavingszorg)</item>
         <item attribuut="Trefwoorden">Alcoholgebruik Jeugdigen</item>
         <item attribuut="Vindplaats">Kamervragen met antwoord 2000-2001, nr. 770, Tweede Kamer</item>
         <item attribuut="Vraagnr_bij_indiening">2000105410</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Apostolou</persoon>
         </item>
         <item attribuut="Datum_reaktie">2001-03-01</item>
         <item attribuut="Datum_indiening">2001-01-26</item>
         <item attribuut="Document-id">KVR13208</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1595" allpagenumbers="1595 1596" vetnummer="2000105410" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13208" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="770" onderwerp="" indiendatum="2001-01-26">
         <vrager partij="PvdA" oorsprong="parlement">Apostolou</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het onderzoek dat in opdracht van het Nationaal Instituut voor Gezondheidsbevordering en Ziektepreventie is verricht over het kopen van drank door jongeren? </vraag>
      <vraag nummer="2">Is het waar dat de wettelijke verplichting dat aan jongeren onder de 18 jaar geen sterk alcoholische dranken en aan jongeren onder 16 jaar geen bier mag worden verkocht niet wordt nageleefd? </vraag>
      <vraag nummer="3">Welke maatregelen hebt u genomen voor de juiste toepassing van de bepalingen in de Drank- en horecawet terzake de verkoop van drank aan jongeren? Tot welke resultaten hebben deze maatregelen geleid? </vraag>
      <vraag nummer="4">Indien de uitkomsten van genoemd onderzoek juist zijn, welke vervolgstappen gaat u dan nemen om de wet te handhaven? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het onderzoek van het NIGZ had betrekking op de sinds 1 november jl. wettelijk verplichte vaststelling van de leeftijd van aspirant-kopers van alcoholhoudende dranken. Uit dit onderzoek blijkt dat die nieuwe verplichting, opgenomen in de Drank- en Horecawet, door het overgrote deel van de barkeepers, caissières en slijters niet wordt nageleefd. </antwoord>
      <antwoord nummer="2 en 3">Vanuit mijn departement zijn diverse activiteiten ontplooid om de juiste toepassing van de leeftijdsvaststellingsbepalingen in de Drank- en Horecawet te bevorderen. Zo is er meermalen overleg geweest met de betrokken maatschappelijke organisaties, de branche en de Vereniging van Nederlandse Gemeenten over samenwerking bij de voorlichting rondom de inwerkingtreding van de nieuwe wettelijke regels. Dit heeft geleid tot eensluidende communicatietrajecten. Ook zijn er studiedagen verzorgd voor gemeenteambtenaren die de wet in de dagelijkse praktijk lokaal uitvoeren. Het Nationaal Instituut voor Gezondheidsbevordering en Ziektepreventie heeft in mijn opdracht een instrumentele voorlichtingscampagne gevoerd. In het kader daarvan zijn enkele radiospots geproduceerd en via Postbus 51 uitgezonden. Ook is een folder («Alcohol en de wet») verschenen en verspreid, zijn op 1 november 2000 (de dag dat de gewijzigde Drank- en Horecawet van kracht werd) advertenties geplaatst in landelijke dagbladen en is de website www.alcoholvoorlichting.nl uitgebreid met informatie over de nieuwe wettelijke bepalingen. Daarnaast heeft de Stichting Verantwoord Alcoholgebruik, de door de alcoholbranche gefinancierde voorlichtingsorganisatie, de eigen campagne «Drank kopen kent z’n leeftijd» gecontinueerd. Getuige het onderhavige onderzoek hebben de diverse activiteiten niet tot een goede naleving van de wettelijke bepalingen geleid. </antwoord>
      <antwoord nummer="4">Ik ga ervan uit dat de uitkomsten van genoemd onderzoek op zijn minst een duidelijke indicatie geven dat het met de naleving van de bepalingen in de Drank- en Horecawet omtrent leeftijdsvaststelling niet best gesteld is. In de onlangs door het kabinet aan de Tweede Kamer aangeboden Alcoholnota (kamerstukken II, 2000–2001, 27 565, nr. 1 en 2) zijn de diverse mogelijkheden en trajecten opgesomd om de naleving van de Drank- en Horecawet door de alcoholbranche en de handhaving daarvan als geheel in de nabije toekomst te verbeteren. Hieronder volgen de belangrijkste. – Meer verantwoordelijkheid voor de naleving van de wettelijke bepalingen bij de sector zèlf leggen. Zo moet men binnen de branche de overtreders hard gaan aanpakken; het gaat tenslotte óók om concurrentievervalsing! – Samen met de alcoholbranche en met NOC*NSF meer voorlichtingsprojecten richting verstrekkers ontwikkelen. Die zullen het draagvlak voor het beleid ter preventie van misbruik moeten vergroten en derhalve de spontane naleving van de wettelijke normen en regels bevorderen. – De sanctionering scherper, gevarieerder, doeltreffender, flexibeler, uitgebreider en zwaarder maken, zeker als er recidive in het spel is. Ik ben momenteel een nieuwe wijziging van de Drank- en Horecawet aan het voorbereiden. Dat wetsvoorstel zal ertoe strekken voor overtredingen van verschillende bepalingen van de Drank- en Horecawet bestuurlijke boetes te introduceren, zoals dat al geregeld is voor de Warenwet en door mij aan u is voorgesteld voor de Tabakswet. Ook gaan mijn gedachten uit naar het sneller dan nu intrekken van de vergunning en het aansprakelijk stellen van horeca-ondernemers voor en het hen mee laten betalen aan overlastbestrijding en toezicht. – De prioriteiten binnen de Keuringsdienst van Waren herschikken, zodat er in totaal ongeveer 25 formatieplaatsen beschikbaar komen voor de handhaving van de drankwetgeving. Op korte termijn zal de Keuringsdienst van Waren de Drank- en Horecawet als handhavingsthema bestempelen. Dit kan nog via het Jaarplan 2001 en de Managementafspraken daarover. – Bezien en uitwerken of de inzet van de politie bij het toezicht op de Drank- en Horecawet noodzakelijk en wenselijk is, mede in het licht van de taken en bevoegdheden van andere instanties bij de handhaving van de Drank- en Horecawet. Dit zal gebeuren in het kader van de hiervoor reeds genoemde volgende wijziging van de Drank- en Horecawet. – Het ontwikkelen van «best-practices» voor de handhaving van de Drank- en Horecawet, wellicht in samenhang met de Tabakswet en de Wet op de kansspelen. Ik zal de minister van Justitie verzoeken dit onderwerp aan te melden bij de stuurgroep «Handhaven op niveau». Om alle initiatieven gericht op een adequate handhaving van de Drank- en Horecawet in kaart te brengen zal in het kader van het volgende wijzigingsvoorstel Drank- en Horecawet, een specifiek «Handhavingsplan drankwetgeving» worden opgesteld. Dit zal gebeuren in samenspraak met onder meer het openbaar ministerie, het Korpsbeheerdersberaad, de alcoholbranche, de Keuringsdienst van Waren en de Vereniging van Nederlandse Gemeenten. Dit plan zal gereed zijn op het moment dat genoemd wijzigingsvoorstel bij de Raad van State aanhangig wordt gemaakt. Het kabinet raamde in de Alcoholnota het nodige budget voor een betere handhaving op f 10 miljoen op jaarbasis. Dit bedrag is in de begroting nog niet voorzien. Ook zijn in de begroting niet opgenomen de benodigde gelden voor het «Actieplan Alcoholzorg»; het kabinet raamde die op f 20 miljoen jaarlijks. Het kabinet zal dit in het kader van de Voorjaarsnota nader bezien. Verder zal van de sector zèlf – lokaal én nationaal – een forse bijdrage worden gevraagd om de naleving van de wet te bevorderen. Naarmate de naleving dan vervolgens optimaler wordt, zullen de kosten voor de sector weer kunnen afnemen. Zo wordt een positieve financiële prikkel ingebouwd om de wettelijke bepalingen door de verkooppunten goed na te laten leven. </antwoord>
      <noten afkomstig="antwoord"/>
   </antwoorden>
</kvr>
