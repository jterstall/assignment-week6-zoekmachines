<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heteren en Arib (beiden PvdA) aan de ministers van Justitie en van Volksgezondheid, Welzijn en Sport over het bericht dat ronselaars Chinese nieren leveren via internet. (Ingezonden 24 januari 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25098
</item>
         <item attribuut="Inhoud">Naar aanleiding van het bericht over het commercieel leveren van Chinese nieren, worden vragen gesteld over de lange wachttijd voor niertransplantatie.</item>
         <item attribuut="Rubriek">Gezondheidszorg (Geneeskunde) Strafrecht en strafprocesrecht (Misdrijven)</item>
         <item attribuut="Trefwoorden">China Delicten Orgaandonatie</item>
         <item attribuut="Vindplaats">Kamervragen met antwoord 2005-2006, nr. 1035, Tweede Kamer</item>
         <item attribuut="Vraagnr_bij_indiening">2050606980</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Heteren</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2006-03-10</item>
         <item attribuut="Datum_indiening">2006-01-24</item>
         <item attribuut="Document-id">KVR25098</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2199" allpagenumbers="2199 2200" vetnummer="2050606980" code="0506tkkvr1035" lopendefooter="Tweede Kamer, vergaderjaar 2005–2006, Aanhangsel" filenaam="KVR25098" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1035" onderwerp="" indiendatum="2006-01-24">
         <vrager partij="PvdA" oorsprong="parlement">Van Heteren</vrager>
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="10 maart 2006), zie ook Aanhangsel Handelingen nr. 912, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het bericht dat ronselaars Chinese nieren leveren via internet? <voetnoot nummer="1"/>
      </vraag>
      <vraag nummer="2" voetnoot="1 2">Wat vindt u van de ontwikkeling dat de commercie steeds dichterbij komt, gegeven het feit dat de wachttijden voor organen nu 4 <voetnoot nummer="1"/>⁄ <voetnoot nummer="2"/>jaar bedragen? </vraag>
      <vraag nummer="3" voetnoot="1 2">Vindt u het acceptabel dat de wachttijden nog steeds 4 <voetnoot nummer="1"/>⁄ <voetnoot nummer="2"/>jaar bedragen in de wetenschap dat 20% van de patiënten die in afwachting zijn van een nierdonatie, overlijdt? </vraag>
      <vraag nummer="4">Binnen welke termijn en op welke manier denkt u de wachtlijsten te reduceren? </vraag>
      <vraag nummer="5">Deelt u de mening dat deze ontwikkeling volledig haaks staat op de doelstelling in de Wet op de orgaandonatie over het tegengaan van handel? Deelt u eveneens de mening dat deze bepaling een loze doelstelling is, zolang er niet kan worden voldaan aan de vraag naar meer nierorganen, en er sprake blijft van een enorm tekort aan donoren? </vraag>
      <vraag nummer="6">Kunt u aangeven of er op dit moment wel voldoende postmortale nieren beschikbaar zijn? </vraag>
      <vraag nummer="7">Deelt u de mening dat door de ronselaars een strafbaar feit wordt gepleegd in de zin van artikel 32 van de Wet op de orgaandonatie door het te koop aanbieden van nieren met winstoogmerk? </vraag>
      <vraag nummer="8">Welke maatregelen bent u van plan te treffen om de handel tegen de commerciële orgaandonaties tegen te gaan? </vraag>
      <noten afkomstig="vraag">
         <noot nummer="1" datum="2006-01-20" bron="de Volkskrant" titel="Ronselaars leveren Chinese nieren via internet">de Volkskrant, 20 januari 2006: «Ronselaars leveren Chinese nieren via internet»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3, 4 en 6">De commerciële handel in organen keur ik ten zeerste af. Net als de meeste andere Europese landen beschikt Nederland over wetgeving die dit tegengaat. Het tekort aan donororganen is iets waarover ik mij zorgen maak en dat mijn voortdurende aandacht heeft. In het vergroten van het aanbod van postmortale donororganen stop ik daarom veel energie. Over de instrumenten die ik hierbij hanteer heb ik de Kamer onlangs nog in mijn brief van 17 januari 2006 (Kamerstukken II 2005/2006 28 140 nr. 30) geïnformeerd. Ik hoop met deze stappen te bereiken dat er in 2008 sprake zal zijn van tenminste 250 postmortale orgaandonoren. Hoewel ik me realiseer dat het aantal postmortale donoren niet de doorslaggevende factor met betrekking tot de lengte van de wachtlijst hoeft te zijn, hoop ik dat naast de ontwikkelingen op het medisch-technische vlak en het groeiende aantal donaties bij leven ook een stijging van het aantal postmortale donaties een positief effect op de wachtlijst heeft. Het aantal mensen dat in Nederland op een donornier wacht, bedroeg per 1 januari 2006 1060 (cijfers website Nederlandse Transplantatie Stichting (NTS)), vorig jaar januari was dit aantal 1130, zo’n 6% hoger. Op 31 december 2002 wachtten 1272 mensen op een niertransplantatie (jaarverslag Nederlandse Transplantatie Stichting 2002), de lengte van de wachtlijst is in de afgelopen jaren dus afgenomen. Overigens is niet alleen het aantal wachtenden op een donornier gedaald maar is ook de wachttijd verkort. De wachttijd voor een nierdonatie bedraagt echter toch nog altijd gemiddeld 4 jaar, zo heeft de NTS desgevraagd bericht. </antwoord>
      <antwoord nummer="5">Artikel 2 van de Wet op de orgaandonatie bepaalt dat toestemming voor het verwijderen van een orgaan, verleend met het oogmerk daarvoor een vergoeding te ontvangen die meer bedraagt dan de kosten, nietig is. Artikel 32, tweede lid, onderdeel b, stelt het openlijk aanbieden van zo’n vergoeding voor een te verkrijgen orgaan en het aanbieden van een orgaan tegen zo’n vergoeding strafbaar. De gedachte hierachter is dat als winstoogmerk een rol speelt, de vrijwilligheid van de donatie niet meer gewaarborgd wordt en er zelfs uitbuiting kan dreigen. Juist in een situatie waarin er een tekort aan donororganen is, zijn voornoemde bepalingen dus van groot belang voor een rechtvaardige verdeling en vrijwilligheid van de donatie. Zoals nu weer is gebleken wordt helaas niet overal het principe aangehangen dat het aanbieden van een orgaan uit winstoogmerk ontoelaatbaar is. </antwoord>
      <antwoord nummer="7">Artikel 32, eerste lid, van de Wet op de orgaandonatie stelt strafbaar degene die een orgaan verwijdert zonder de daarvoor in artikel 8 of artikel 21 van die wet vereiste toestemming. In artikel 32, tweede lid, zijn verder strafbaar gesteld het aanzetten van een ander tot orgaanhandel, orgaandonatie met een commercieel belang (het aanbieden van een vergoeding die meer bedraagt dan de kosten voor het ontvangen van een orgaan en het zich als donor aanbieden tegen een dergelijke vergoeding), (het aanbieden te) handelen of (te) bemiddelen in organen (waarbij een ander er toe aangezet wordt aan een derde toestemming te verlenen bij leven een orgaan te laten verwijderen tegen een commerciële vergoeding), en – kort gezegd – het aanzetten tot het gebruik van bestanddelen van stoffelijke overschotten of personen met (nagenoeg) geheel geen hersens met het oogmerk om in of aan het lichaam van een ander ten behoeve van diens geneeskundige behandeling te worden in- of aangebracht. Ten aanzien van de gedragingen van de Chinese instituten, die – via internet – met winstoogmerk organen van anderen aanbieden die reeds overleden zijn, bestaat geen rechtsmacht, omdat de feiten buiten Nederland door niet-Nederlanders zijn gepleegd. Een strafrechtelijk onderzoek en daarmee een antwoord op de vraag of een strafbaar feit wordt gepleegd, is dus niet aan de orde. </antwoord>
      <antwoord nummer="8">De Wet op de Orgaandonatie biedt een passend instrumentarium voor de bestrijding van commerciële handel in organen. Het is van groot belang dat de betrokken patiëntenorganisaties hun patiënten met klem afraden om in te gaan op voornoemde aanbiedingen, gelet op de grote gezondheidsrisico’s die dit met zich mee zou kunnen brengen. Dit wordt ook door genoemde organisaties gedaan. </antwoord>
      <noten afkomstig="antwoord"/>
   </antwoorden>
</kvr>
