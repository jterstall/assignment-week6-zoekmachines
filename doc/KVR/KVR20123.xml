<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de minister van Onderwijs, Cultuur en Wetenschap over vacatures voor pas afgestudeerde leerkrachten. (Ingezonden 1 april 2004); Antwoord</item>
         <item attribuut="Bestand">48Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20123
</item>
         <item attribuut="Inhoud">Uit cijfers blijkt dat scholen haast geen vacatures hebben voor pas op de Pabo afgestudeerde leerkrachten.</item>
         <item attribuut="Rubriek">Basisonderwijs (Formatie in het basisonderwijs) Inkomen en rechtspositie (Werving en selectie)</item>
         <item attribuut="Trefwoorden">Onderwijsgevenden basisonderwijs Werving en selectie</item>
         <item attribuut="Vindplaats">Kamervragen met antwoord 2003-2004, nr. 1401, Tweede Kamer</item>
         <item attribuut="Vraagnr_bij_indiening">2030411790</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2004-04-21</item>
         <item attribuut="Datum_indiening">2004-04-01</item>
         <item attribuut="Document-id">KVR20123</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2957" allpagenumbers="2957 2958 2959" vetnummer="2030411790" code="0304tkkvr1402" lopendefooter="Tweede Kamer, vergaderjaar 2003–2004, Aanhangsel" filenaam="KVR20123" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1401" onderwerp="" indiendatum="2004-04-1">
         <vrager partij="SP" oorsprong="parlement">Vergeer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-04-21">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de staatssecretaris van Onderwijs, Cultuur en Wetenschap, mw</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u cijfers die bevestigen dat scholen haast geen vacatures hebben voor pas op de Pabo afgestudeerde leerkrachten? <voetnoot nummer="1"/>Zijn daar aanwijzingen voor te geven? Zo ja, welke? </vraag>
      <vraag nummer="2" voetnoot="2">In hoeverre komen de feitelijke vacatures in 2003 overeen met de ramingen, die een daling van het aantal vacatures laten zien in 2003, 2004 en 2005? <voetnoot nummer="2"/>Hoe verklaart u de eventuele verschillen tussen de ramingen en de feitelijke cijfers? Kunt u de gegevens per regio specificeren? </vraag>
      <vraag nummer="3">Heeft u aanwijzingen dat scholen door het aanstellen van LIO’s, onderwijsassistenten, remedial teachers of anderen, hun vacatureproblemen hebben proberen te verhelpen, waardoor ze nu verborgen vacatures voor bevoegde leerkrachten hebben? Wat is hierover uw oordeel? </vraag>
      <vraag nummer="4">Speelt hierbij een rol, dat bovengenoemde onderwijsfuncties minder formatie (FRE’s) in beslag nemen dan bevoegde leerkrachten? </vraag>
      <vraag nummer="5">Bent u bereid om eventueel tijdelijk over te gaan tot boventallige formatie in het basisonderwijs, aangezien vanaf 2006 een toename van het aantal vacatures wordt verwacht? Deelt u de mening dat daardoor werkloze afgestudeerden geen baan buiten het onderwijs hoeven te zoeken en dat zij beschikbaar blijven voor de verwachte toename van vacatures? </vraag>
      <vraag nummer="6">Bent u bereid dit ook te doen voor herintreders? Kunt u dit toelichten? </vraag>
      <noten afkomstig="vraag">
         <noot nummer="1" datum="2004-03-29" bron="Algemeen Dagblad" titel="Geen baan voor jonge docenten">Algemeen Dagblad, 29 maart 2004: «Geen baan voor jonge docenten»</noot>
         <noot nummer="2" titel="Werken in het onderwijs">«Werken in het onderwijs», OCW, 2003</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1 2">Het aantal openstaande vacatures voor leraren in het primair onderwijs is in 2003 flink afgenomen. Van ruim 1.100 in het derde kwartaal van 2001 naar iets meer dan 400 in het derde kwartaal 2003. In het vierde kwartaal 2003 is het aantal openstaande vacatures verder gedaald naar ruim 300 voltijdbanen. Dit wil niet zeggen dat er de afgelopen periode in het primair onderwijs nauwelijks vacatures waren. In het derde kwartaal 2003 zijn 2.352 vacatures ontstaan (in voltijdbanen) en in dezelfde periode zijn er 2.726 voltijdbanen vervuld. <voetnoot nummer="1"/>Ruim 30 procent daarvan werd ingevuld door een pas afgestudeerde leraar. <voetnoot nummer="2"/>In het vierde kwartaal 2003 ontstonden in het primair onderwijs altijd nog bijna 1.400 vacatures en werden er ruim 1.400 vervuld (in voltijdbanen). In opdracht van het Ministerie van Onderwijs is eind vorig jaar een grootschalig loopbaanonderzoek gestart onder afgestudeerden van de lerarenopleiding. Het eindrapport van dit onderzoek wordt verwacht in september 2004. Een eerste analyse onder afgestudeerden uit het jaar 2003 laat zien dat onder deze groep werkloosheid niet of nauwelijks voorkomt. Direct na afstuderen werkt ruim 80 procent. Ongeveer 10 procent gaat verder studeren en slechts 50 afgestudeerden (circa één procent) zijn werkloos. De rest gaat voor een periode naar het buitenland of draagt zorg voor kinderen en/of huishouden. Wel is het voor afgestudeerden die na het behalen van hun diploma niet direct zijn gaan werken, moeilijker om gedurende het schooljaar 2003/2004 een baan te vinden. Net als andere sectoren kan het onderwijs geen baangarantie afgeven. Wel geeft een diploma van de lerarenopleiding nu en ook de komende jaren een zeer goede kans op een baan. Dat geldt zeker voor hen die zo nodig bereid zijn om ook buiten hun eigen regio aan de slag te gaan. De vacatureproblematiek in het onderwijs is namelijk niet gelijkelijk over Nederland verspreid. In het primair onderwijs zijn de problemen het grootst in het westen van het land en dan met name in de vier grote steden. Tabel: vacatures voor leraren in het primair onderwijs (in voltijdbanen) 2001/3 2001/4 2002/3 2002/4 2003/3 2003/4 Ontstane vacatures 5.863 2.170 3.758 2.218 2.35 21.385 Vervulde vacatures 5.588 1.728 4.346 1.900 2.726 1.431 Openstaande vacatures 1.121 1.484 1.153 1.180 405 322 Bron: Regioplan, Arbeidsmarktbarometer primair onderwijs. </antwoord>
      <antwoord nummer="2">Dat de daling van het aantal openstaande vacatures groter is dan verwacht heeft meerdere oorzaken. In de eerste plaats is het aantal leerlingen minder snel gestegen dan verwacht doordat het aantal asielzoekers is gedaald. Een andere belangrijke factor is de economische recessie. De recessie heeft ook zijn weerslag op het onderwijs. Niet alleen krijgen minder leraren een baan in de marktsector, maar ook keren steeds meer mensen vanuit andere sectoren terug naar het onderwijs. Dit betekent dan ook dat – op dit moment – niet meer overal de banen voor het grijpen liggen. De gewijzigde economische omstandigheden hebben ook bijgedragen aan een groter effect van de maatregelen op het gebied van het lerarentekort. Denk hierbij aan de grotere instroom in de lerarenopleiding, het grote aanbod van zij-instromers en de toename van functiedifferentiatie. In het ramingenmodel kon tot nu toe geen rekening worden gehouden met deze conjuncturele gevoeligheid. In de nieuwe prognoses, die in het najaar van 2004 beschikbaar komen wordt wel rekening gehouden met deze factor. Het aantal openstaande vacatures in het primair onderwijs is in het schooljaar 2002/03 in veel regio’s gedaald. Vooral de forse daling inFlevoland is opvallend. Het intensieve arbeidsmarktbeleid dat indeze provincie is gevoerd (in het bijzonder in Almere) heeft succesgehad. Hoewel de vacatureproblematiek in het westen van het land iets is gedaald, blijft deze wel op een hoog peil. Verder valt op dat in zowel Utrecht, het noordoosten en zuidwesten van Nederland het aantal openstaande vacatures op hetzelfde peil is gebleven of licht is gestegen. Regionale cijfers over het huidige schooljaar 2003/04 zijn nog niet bekend. Deze komen in september 2004 beschikbaar. Onvervulde vacature-intensiteit voor leraren primair onderwijs, naar regio 3,9 schooljaar '01/'02 schooljaar '02/'03 Bron: Regioplan, Arbeidsmarktbarometer Primair Onderwijs. </antwoord>
      <antwoord nummer="3" voetnoot="3 4">Tegenwoordig is op steeds meer scholen een grote diversiteit aan functies. De voordelen van functiedifferentiatie zijn evident. Er is meer onderwijs op maat en minder werkdruk. Loopbaanmogelijkheden nemen toe waardoor het werken in het onderwijs aantrekkelijker wordt. De leraar in opleiding (LIO) is in het onderwijs een bekend en gewaardeerd fenomeen. In 2003 waren er ruim 2000. Ook wordt in toenemende mate gebruik gemaakt van onderwijsondersteunend personeel. In het primair onderwijs is het aantal onderwijsassistenten de laatste jaren explosief gestegen. De belangrijkste reden voor scholen om in het primair onderwijs onderwijsondersteunend personeel aan te stellen is het verlagen van de werkdruk van docenten. Zij worden vooral ingezet in het kader van «meer handen in de klas». Het lerarentekort is niet of nauwelijks een reden voor scholen om ondersteunend personeel aan te stellen. <voetnoot nummer="3"/>Wanneer scholen een vacature niet kunnen vervullen moeten zij soms (nood)oplossingen treffen om er toch voor te zorgen dat de lessen doorgaan. De meest genoemde oplossing in het primair onderwijs is de tijdelijke uitbreiding van een aanstelling (23%) van een docent. Daarna komt de (adjunct-)directeur voor de klas (14,2%). De onderwijs-/klassenassistent voor de groep scoort met 9,6% een stuk lager, evenals de remedial teacher voor de klas (5,4%). <voetnoot nummer="4"/>Op dit moment is in opdracht van het ministerie van OCW een onderzoek gestart naar lesuitval. Naast kwantitatieve gegevens over lesuitval levert dit onderzoek ook gegevens op over welke (effectieve) maatregelen scholen nemen om lesuitval te voorkomen. De eerste resultaten worden in september 2004 verwacht. </antwoord>
      <antwoord nummer="4">Scholen zijn zelf verantwoordelijk voor het aannamebeleid ten aanzien van onderwijspersoneel. Bij het bepalen van de samenstelling van het personeelsbestand kan mede door het bevoegd gezag in overweging worden genomen de kosten die gemoeid zijn met de diverse functies. </antwoord>
      <antwoord nummer="5">Door het bereiken van de pensioengerechtigde leeftijd verlaten de aankomende jaren veel leraren definitief het onderwijs. Als gevolg van de vergrijzing gaan ook steeds meer leraren gebruik maken van de BAPO. Dit betekent dat nu maar ook de komende jaren veel nieuwe banen ontstaan. In de periode 2003/04–2007/08 zijn in het primair onderwijs bijna 50.000 nieuwe leraren nodig (in voltijdbanen). Het aantal studenten dat kiest voor de lerarenopleiding basisonderwijs stijgt de laatste jaren flink. In de periode 2003/04–2007/08 komen er daardoor ruim 35 duizend gediplomeerden van deze opleiding. Hoewel bijna alle afgestudeerden ook daadwerkelijk kiezen voor een baan in het onderwijs (95%) is dit onvoldoende om de komende jaren in de vraag te voorzien. Met een gemiddelde aanstellingsomvang van 0,7 bij beginnende leraren, betekent dit dat ongeveer de helft van de nieuwe banen door gediplomeerden van de lerarenopleiding kan worden ingevuld. De komende jaren zullen er dus voldoende arbeidsplaatsen zijn. Een regeling voor boventallige formatie acht ik niet nodig en ook niet wenselijk. Pas afgestudeerden zullen echter moeten solliciteren op een baan net zoals herintreders en zij-instromers. De werving en selectie is de verantwoordelijkheid van de school. In die zin kan aan pas afgestudeerde leraren geen baangarantie worden verstrekt. </antwoord>
      <antwoord nummer="6">Zie antwoord bij vraag 5. </antwoord>
      <noten afkomstig="antwoord">
         <noot nummer="1">Dat het aantal vervulde vacatures hoger is dan het aantal ontstane vacatures betekent dat in het derde kwartaal vacatures vervuld zijn die daarvoor al ontstaan waren</noot>
         <noot nummer="2">Arbeidsmarktbarometer Primair Onderwijs 2003–2004, vacatures in het derde kwartaal 2003</noot>
         <noot nummer="3">ITS, Functiedifferentiatie in het onderwijs, verdiepingsthema aandachtsgroepenmonitor 2003</noot>
         <noot nummer="4">Regioplan, Arbeidsmarktbarometer Primair Onderwijs; vacatures in het 3 e kwartaal van 2003</noot>
      </noten>
   </antwoorden>
</kvr>
