<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser en Ter Veer (beiden D66) aan de ministers van Buitenlandse Zaken en voor Ontwikkelingssamenwerking over de bouw van een nieuwe dam bij de Bujagali-watervallen. (Ingezonden 23 maart 2000); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11569
</item>
         <item attribuut="Inhoud">Vragen over de noodzaak en de consequenties van de voorgenomen bouw van een dam bij de Bujagali-watervallen in Uganda (Trouw, 14 maart 2000).</item>
         <item attribuut="Rubriek">Internationale betrekkingen (Overig) Verkeer, vervoer en waterstaat (Waterkeringen)</item>
         <item attribuut="Trefwoorden">Uganda Waterkeringen</item>
         <item attribuut="Vindplaats">Kamervragen met antwoord 1999-2000, nr. 1163, Tweede Kamer</item>
         <item attribuut="Vraagnr_bij_indiening">2990008820</item>
         <item attribuut="Afkomstig_van">Buitenlandse Zaken Ontwikkelingssamenwerking</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="D66">Ter Veer</persoon>
         </item>
         <item attribuut="Datum_reaktie">2000-04-26</item>
         <item attribuut="Datum_indiening">2000-03-23</item>
         <item attribuut="Document-id">KVR11569</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2611" allpagenumbers="2611 2612" vetnummer="2990008820" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11569" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1163" onderwerp="" indiendatum="2000-03-23">
         <vrager partij="D66" oorsprong="parlement">Augusteijn-Esser</vrager>
         <vrager partij="D66" oorsprong="parlement">Ter Veer</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2000-04-26">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht dat dit jaar begonnen zal worden met de bouw van een nieuwe dam bij de Bujagali-watervallen in Uganda? <voetnoot nummer="1"/>
      </vraag>
      <vraag nummer="2">Waarom stelde de Wereldbank vorig jaar de financiering van de dam uit? </vraag>
      <vraag nummer="3">Is het waar dat de dam enkele kilometers stroomafwaarts van de watervallen gepland is, omdat de Amerikaanse investeerder daar grond heeft kunnen kopen? </vraag>
      <vraag nummer="4">Hebben de boerenfamilies die moeten verhuizen een schadevergoeding van slechts $100 gekregen? </vraag>
      <vraag nummer="5">Waarom is een constructie zoals die voor een elektriciteitscentrale in Noord-Uganda gebruikt zal worden (turbines onder water), nooit voor de Bujagali-watervallen overwogen? </vraag>
      <vraag nummer="6">Deelt u de mening dat de Bujagali-watervallen een ongekroond natuurmonument zijn, die door de aanleg van de dam zullen verdwijnen? </vraag>
      <vraag nummer="7">Deelt u de mening dat de locatiekeuze van een dam een afweging moet zijn waarbij economische ontwikkeling, ruimtelijke ontwikkeling, ecologische ontwikkeling en sociale ontwikkeling een gelijkwaardige rol spelen? </vraag>
      <vraag nummer="8">Bent u bereid er via bilaterale en multilaterale kanalen bij de Ugandese president en de Wereldbank op aan te dringen alles in het werk te stellen om de Bujagali-watervallen te behouden en de Tweede Kamer hierover nader te informeren? </vraag>
      <noten afkomstig="vraag">
         <noot nummer="1" datum="2000-03-14" bron="Liever een dam dan een waterval, Trouw">Liever een dam dan een waterval, Trouw, 14 maart 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het is niet juist te stellen dat de Wereldbank de financiering van de dam vorig jaar zou hebben uitgesteld; er is zelfs nog geen formele financieringsaanvraag bij de Wereldbank ingediend. De bouw van de dam wordt privaat gefinancierd door een Joint Venture, bestaande uit een Amerikaans energiebedrijf (AES) en een Oegandees bedrijf (Madhvani group). Deze Joint Venture partners hebben de International Finance Corporation (IFC), de instelling binnen de Wereldbankgroep die kapitaal en advies verschaft t.b.v. de particuliere sector in ontwikkelingslanden om financiering gevraagd. Dit verzoek is momenteel bij IFC onderwerp van verdere studie. De Oegandese overheid is middels een afnamecontract van de te produceren energie financieel bij het project betrokken; deze onderhandelingen hebben langer geduurd dan verwacht. Hoewel de verwachting luidt dat de Oegandese overheid de Wereldbank om een regeling zal vragen m.b.t. het financieren van dit regeringsdeel, is een dergelijk verzoek nog niet formeel gedaan. </antwoord>
      <antwoord nummer="3">Neen. De locatie van de dam is bepaald op basis van diverse analyses van de technische en geologische omstandigheden in het bovenloopse stroomgebied van de Nijl. Deze onafhankelijke en internationale analyses, uitgevoerd in 1986, 1991 en 1997 in opdracht van de Oegandese overheid, hebben de uiteindelijke locatie bij Bujagali bepaald. De Joint Venture partners bezitten geen grond in het te bebouwen gebied; de benodigde grond zal slechts worden gepacht, zodra het project volledig wordt goedgekeurd. </antwoord>
      <antwoord nummer="4">Neen. Tot op heden hebben geen families gedwongen moeten verhuizen en werden geen schadevergoedingen uitbetaald. Volgens de laatste schattingen zullen uiteindelijk 44 huishoudens moeten verhuizen omdat ze binnen het onder te lopen gebied of op de bouwplaats wonen. Hiernaast zullen – wederom volgens de laatste schattingen – 136 huishoudens de gevolgen van de aanleg van de dam ondervinden omdat ze land hebben binnen het gebied dat onder water zal lopen en/of bebouwd gaat worden. Afhankelijk van het uiteindelijke technische ontwerp kunnen deze cijfers nog variëren. De Joint Venture is bezig een transparant Resettlement Action Plan (RAP) met bijbehorend monitoringssysteem te ontwikkelen dat verder gaat dan de betreffende Wereldbank/IFC-eisen. In dat kader zal voorts de hoogte van de schadevergoedingen worden bepaald. </antwoord>
      <antwoord nummer="5">Uit onderzoek is gebleken dat het aanleggen van een systeem zoals in beginsel in Noord-Oeganda gebruikt zal gaan worden, in Bujagali niet opportuun is. Bij dit systeem wordt in de rotsformaties welke de rivier flankeren een tunnelstelsel gegraven, waardoor water in turbines wordt geperst en vervolgens electriciteit wordt opgewekt. De geologische omstandigheden bij Bujagali maken dit technisch gezien moeilijk uitvoerbaar. Hiernaast zouden de kosten 40 miljoen US dollar hoger uitvallen en de electriciteitsproductie 20% lager, waardoor het project economisch niet meer haalbaar zou zijn. Bovendien zou deze optie als gevolg hebben dat 80% van de waterdoorvoer door de Bujagali watervallen door het tunnelstelsel omgeleid zou worden, hetgeen eveneens als effect zou hebben dat de watervallen ophouden te bestaan. </antwoord>
      <antwoord nummer="6">Het staat vast dat de aan natuurschoon rijke Bujagaliwatervallen, die overigens technisch gezien geen watervallen maar stroomversnellingen zijn, door de aanleg van de dam zullen verdwijnen. </antwoord>
      <antwoord nummer="7">Ja. </antwoord>
      <antwoord nummer="8">De Oegandese overheid is voornemens het land, één van de armste landen ter wereld, betere toekomstperspectieven te geven. Mede op aangeven van de internationale donorgemeenschap heeft electrificatie hierbij een hoge prioriteit, aangezien het een voorwaarde is voor het ontwikkelen van verdere economische activiteiten en het aantrekken van buitenlandse investeerders. Momenteel bedraagt het electrificatiepercentage landelijk gezien slechts 9%. Oeganda bezit geen eigen fossiele brandstoffenvoorraden, waardoor hydro-energie het enige alternatief is om electriciteit op te wekken. Door de aanleg van de dam kan de nationale electriciteitsopwekkingscapaciteit aanzienlijk vergroot worden. Op basis van deze gegevens heeft de Oegandese overheid besloten tot de aanleg van de dam bij Bujagali. Voorafgaand aan deze besluitvorming heeft vanaf 1995 inspraak plaatsgevonden van o.a. de lokale bevolking, lokale en nationale overheidsorganen, NGO’s en het publiek in het algemeen. Hiernaast heeft het onafhankelijke, Britse consultancy-bureau «WS Atkins UK» naar Wereldbank-richtlijnen een Environmental Impact Assessment uitgevoerd, dat vervolgens in een openbaar «review process» is goedgekeurd door de Oegandese National Environment Management Authority, NEMA. Het Oegandese parlement heeft het project in november 1999, op basis van alle beschikbare gegevens, goedgekeurd. Op basis van deze achtergrond acht ik het niet opportuun te trachten via bilaterale en/of multilaterale kanalen bij de Oegandese president en de Wereldbank alsnog erop aan te dringen de bouw van de dam te verhinderen en zo de Bujagaliwatervallen te behouden. Ik zeg u echter toe dat, mede gezien het feit dat Oeganda één van de 17 landen is waarmee Nederland een duurzame ontwikkelingsrelatie onderhoudt, de ontwikkelingen rond de bouw van de dam door Nederland nauwlettend zullen worden gevolgd. Ik ben vanzelfsprekend bereid de Tweede Kamer desgewenst over relevante ontwikkelingen terzake te informeren. </antwoord>
      <noten afkomstig="antwoord"/>
   </antwoorden>
</kvr>
