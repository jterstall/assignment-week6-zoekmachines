<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van Onderwijs, Cultuur en Wetenschap, de heer Bruins, over de bescherming van diploma's. (Ingezonden 17 juli 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26299
</item>
         <item attribuut="Inhoud">Vragen naar aanleiding van artikel 'HBO-diploma's moeten beter beschermd' (Volkskrant, 14 juli 2006). Er zou oneigenlijk gebruik van de diplomabonus plaatsvinden bij het aanbieden van deeltijdstudies en bij het geven van vrijstellingen op grond van eerder verworven competenties (EVC's). Kandidaten zouden louter op grond van EVC's een MBO-diploma krijgen. Indiener vindt het ongewenst dat het aanbieden van deeltijdstudies en bij het geven van vrijstellingen op grond van EVC's een geldverdien-operatie wordt en dat hogescholen tegen elkaar uitgespeeld worden door shoppende ondernemingen.</item>
         <item attribuut="Rubriek">Beroepsonderwijs en volwasseneneducatie (Examens) Beroepsonderwijs en volwasseneneducatie (Kwaliteit van het beroepsonderwijs) Hoger onderwijs (Examens) Hoger onderwijs (Kwaliteit van het hoger onderwijs) Hoger onderwijs (Universiteiten en hogescholen)</item>
         <item attribuut="Trefwoorden">Diploma's Hbo Mbo</item>
         <item attribuut="Vindplaats">Kamervragen met antwoord 2005-2006, nr. 2076, Tweede Kamer</item>
         <item attribuut="Vraagnr_bij_indiening">2050616690</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2006-09-05</item>
         <item attribuut="Datum_indiening">2006-07-17</item>
         <item attribuut="Document-id">KVR26299</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4409" allpagenumbers="4409 4410" vetnummer="2050616690" code="0506tkkvr2076" lopendefooter="Tweede Kamer, vergaderjaar 2005–2006, Aanhangsel" filenaam="KVR26299" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2076" onderwerp="" indiendatum="2006-07-17">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschap, de heer Bruins,</vraagt-aan>
      </vraagdata>
      <antwoorddata antwoorddatum="2006-09-5">
         <antwoorder functie="staatssecretaris" ministerie="Onderwijs, Cultuur en Wetenschap">Bruins</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw oordeel over het bericht «HBO-diploma’s moeten beter beschermd»? <voetnoot nummer="1"/>
      </vraag>
      <vraag nummer="2">Is er bij u oneigenlijk gebruik van de diplomabonus bekend bij het aanbieden van deeltijd-studies, of bij het geven van vrijstellingen op grond van eerder verworven competenties (EVC’s)? </vraag>
      <vraag nummer="3">Komt het voor dat kandidaten louter op grond van EVC’s een MBO-diploma krijgen? Is dit rechtmatig? </vraag>
      <vraag nummer="4">Hoe wilt u voorkomen dat het aanbieden van deeltijdstudies op grond van EVC’s een «geldverdien-operatie» wordt en dat hogescholen tegen elkaar zullen worden uitgespeeld door «shoppende ondernemingen»? </vraag>
      <vraag nummer="5">Op welke wijze zal het systeem van leerrechten hier verandering in aanbrengen? </vraag>
      <vraag nummer="6">Zijn er volgens u nieuwe wettelijke waarborgen nodig tegen oneigenlijk gebruik van EVC’s bij deeltijdstudies of vrijstellingen bij het MBO? </vraag>
      <vraag nummer="7">Wat is uw mening over het pleidooi van een bestuurder van de Hogeschool van Amsterdam om EVC’s niet te laten beoordelen door individuele hogescholen, maar door één of enkele instanties? </vraag>
      <vraag nummer="8">Deelt u de mening dat kennis en niveau van algemene vakken – met name Nederlands – in MBO-4 en HBO-propedeuse op havo, respectievelijk vwo-niveau, via het Centraal Schriftelijk Examen (CSE) getoetst dienen te worden, onder andere omdat dit niveau toegang geeft tot het aansluitende hogere onderwijsniveau? </vraag>
      <vraag nummer="9">Bent u bereid te onderzoeken voor welke algemene vakken deelname aan het CSE of een alternatief staatsexamen wenselijk is om het civiel effect van het MBO-4 en HBO-propedeuse-diploma te waarborgen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-07-14" bron="De Volkskrant">De Volkskrant, 14 juli 2006</noot>
      </noten>
   </vragen>
   <antwoorden aantal="9">
      <antwoord nummer="1">Ik onderschrijf dat diploma-inflatie door verkeerd gebruik van EVC moet worden voorkomen. Daarom moet de kwaliteit van EVC geborgd zijn. De projectdirectie Leren &amp; Werken werkt met het Kenniscentrum EVC, in overleg met het Kwaliteitscentrum examinering beroepsonderwijs (KCE), NVAO, STAR, Colo, Bve Raad, HBO-raad en AOC-raad, aan een kwaliteitscode EVC. Op 14 november wordt de eerste versie van de kwaliteitscode gepresenteerd. </antwoord>
      <antwoord nummer="2">Nee, bij mij is geen oneigenlijk gebruik van de diplomabonus bekend. EVC en het gebruik van EVC is nog in ontwikkeling. EVC is een belangrijk instrument bij het opscholen van on- of laaggeschoolde werknemers. Ik vind dat de we ontwikkeling van EVC enige tijd de ruimte moeten geven. Wel zal ik een werkgroep instellen, die zorgvuldig zal gaan analyseren op welke wijze juist gebruik van de EVC-procedure in aanvulling op de kwaliteitscode kan worden geborgd, zodat de waarde van de diploma’s niet wordt aangetast. In deze werkgroep zullen vertegenwoordigers van het ministerie van OCW, de Projectdirectie Leren &amp; Werken, de Inspectie van het Onderwijs, NVAO en KCE zitting hebben. Ik zal de Tweede Kamer over de uitkomsten van de analyse rapporteren. </antwoord>
      <antwoord nummer="3">Ja, dat kan voorkomen en dat is rechtmatig. De competenties die een kandidaat moet beheersen, zijn beschreven in het door de Minister vastgestelde kwalificatieprofiel of eindtermendocument van de betreffende opleiding. In de EVC-procedure beziet de instelling in welke mate de door de kandidaat aan te tonen competenties voldoen aan de competenties in het betreffende kwalificatieprofiel of eindtermendocument. Vrijwel altijd is het resultaat van de EVC-procedure een onderwijstraject op maat, waarin rekening is gehouden met eventuele vrijstellingen of certificaten op grond van EVC’s. Het komt zelden voor dat een kandidaat alle benodigde competenties voldoende beheerst, zodat hij louter op grond van EVC’s een mbo-diploma ontvangt. De EVC-procedure is geen traject dat even snel door de instelling kan worden doorlopen. Als de genoemde kwaliteitscode EVC wordt gevolgd, vraagt de EVC-procedure tijd en energie van de betreffende instelling en van de kandidaat. </antwoord>
      <antwoord nummer="4">Het risico van een «geldverdien-operatie» acht ik om twee redenen niet aanwezig. Ten eerste ontvangt een hogeschool minder bekostiging voor een onderwijstraject op maat (als uitkomst van de EVC-procedure), omdat een dergelijk traject vrijwel altijd korter is dan twee jaar. Ten tweede is voor een hogeschool het opstellen van een onderwijstraject op maat – vergeleken met een regulier traject – intensief. Dat ondernemingen kiezen voor de hogeschool die het best in staat is om aan de vraag van een onderneming tegemoet te komen en daartoe bij verschillende hogescholen informeren, laat ik over aan de onderneming. Voorwaarde is uiteraard dat de kwaliteit van de EVC-procedure geborgd is. Hiervoor wordt de kwaliteitscode EVC ontwikkeld. Een ander aandachtspunt is de landelijke afstemming en uitwisselbaarheid van EVC-methodieken tussen instellingen. Om dit te bevorderen is een tijdelijke subsidieregeling voor EVC in het hbo opgesteld. Tot slot stel ik op korte termijn een werkgroep in die zich gaat buigen over het gebruik van EVC’s (zie ook het antwoord op vraag 2). </antwoord>
      <antwoord nummer="5">Leerrechten brengen geen verandering in de in mijn antwoord op vraag 4 geschetste situatie. Natuurlijk geldt wel dat wie een EVC heeft daarna in kortere tijd zijn opleiding kan voltooien. Dat kost minder leerrechten. </antwoord>
      <antwoord nummer="6">Nee, thans niet. Met de invoering van de kwaliteitscode en de hantering daarvan door de beoordelende instanties ben ik van mening dat in principe voldoende waarborgen tegen oneigenlijk gebruik van EVC’s zijn ingebouwd. Zoals ik in het antwoord op vraag 2 heb aangegeven, ben ik echter wel bereid op korte termijn een werkgroep starten met als opdracht een analyse te maken op welke wijze juist gebruik van EVC in aanvulling op de kwaliteitscode verder kan worden geborgd. </antwoord>
      <antwoord nummer="7">Ik ben het daar niet mee eens. De individuele hogeschool is goed in staat EVC’s te beoordelen. Voorwaarde is wel dat de kwaliteit van EVC gewaarborgd is. Daartoe wordt de kwaliteitscode EVC ontwikkeld en start binnenkort een werkgroep (zie antwoord op vraag 2). </antwoord>
      <antwoord nummer="8">Nee, ik deel deze mening niet. Uitgangspunt is dat een getuigschrift verkregen via een EVC-procedure dezelfde waarde heeft als een getuigschrift verkregen via de reguliere leerweg. Bij EVC worden de in de praktijk opgedane competenties vergeleken met de benodigde competenties binnen de betreffende opleidingsstandaard. Kennis en niveau van alle vakken, ook de algemene vakken zijn daar dus in opgenomen. Het inbouwen van een extra toets is dus niet nodig en verhoudt zich ook niet met het uitgangspunt dat de waarde van het verkregen getuigschrift via EVC gelijk is aan de waarde van het getuigschrift verkregen via het reguliere traject. Wel ben ik het met u eens dat kennis en niveau van algemene vakken dusdanig moeten zijn dat de leerling, deelnemer of student hierdoor aansluiting heeft bij het opvolgende hogere onderwijsniveau. Hiertoe worden onder meer doorlopende leerlijnen van het primair tot het hoger onderwijs ontwikkeld. U bent hierover geïnformeerd door de minister van OCW (brief, 2 juni 2006, kenmerk AP/OKP/2006/24556). </antwoord>
      <antwoord nummer="9">Ik zal geen opdracht geven voor een dergelijk onderzoek. Binnen het ministerie wordt hier op andere wijze aan gewerkt. Zie ook mijn antwoord op vraag 8. </antwoord>
      <noten afkomstig="antwoord"/>
   </antwoorden>
</kvr>
