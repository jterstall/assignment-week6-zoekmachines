<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het cameratoezicht op de heer Van der G. (Ingezonden 12 juli 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16037
</item>
         <item attribuut="Inhoud">Vragen naar aanleiding van het oordeel van de Voorzitter van de Beroepscommissie van de Raad voor Strafrechtstoepassing over het cameratoezicht op Volkert van der G. en de verruiming van de cameraobservatie naderhand.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Privacy)</item>
         <item attribuut="Trefwoorden">Privacy Verdachten</item>
         <item attribuut="Vindplaats">Kamervragen met antwoord 2001-2002, nr. 1469, Tweede Kamer</item>
         <item attribuut="Vraagnr_bij_indiening">2010212600</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-07-26</item>
         <item attribuut="Datum_indiening">2002-07-12</item>
         <item attribuut="Document-id">KVR16037</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3119" allpagenumbers="3119 3120" vetnummer="2010212600" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16037" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1469" onderwerp="" indiendatum="2002-07-12">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-07-26">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kunt u bevestigen dat de Voorzitter van de Beroepscommissie van de Raad voor de Strafrechtstoepassing op donderdag 4 juli 2002 het cameratoezicht op de heer Van der G. onrechtmatig heeft geoordeeld? <voetnoot nummer="1"/>
      </vraag>
      <vraag nummer="2">Is het waar dat u met ingang van vrijdag 5 juli 2002 de algemene maatregel van bestuur waarin het cameratoezicht wordt geregeld heeft gewijzigd waardoor de mogelijkheden van cameratoezicht worden verruimd? Om welke reden(en) heeft u dit gedaan, en om welke reden(en) legt u de uitspraak van de Raad voor de Strafrechtstoepassing naast u neer? </vraag>
      <vraag nummer="3">Klopt het dat u over deze wijziging de Raad voor de Strafrechtstoepassing niet om advies heeft gevraagd, dit terwijl volgens de woordvoerder van uw ministerie «deze wijziging al langer op stapel stond»? Om welke reden heeft u in die periode dit advies niet gevraagd? </vraag>
      <vraag nummer="4">Op grond van welke evaluaties, stukken of documenten bent u tot het inzicht gekomen dat bedoelde cameraregeling moest worden verruimd? </vraag>
      <vraag nummer="5">Wat is uw oordeel over het feit dat de heer Van der G. als gevolg van uw ingreep nog steeds 24 uur per dag onderworpen is aan cameratoezicht en als gevolg daarvan zijn cel 24 uur per dag verlicht is? </vraag>
      <vraag nummer="6">Is de door u gewijzigde regeling niet in strijd met art. 8 (Europees Verdrag van de Rechten voor de Mens (EVRM) nu als gevolg daarvan een ernstige inbreuk wordt gemaakt op de privacy van de verdachte? Welke gronden rechtvaardigen deze inbreuk in een democratische samenleving? </vraag>
      <vraag nummer="7">Is voorts geen sprake van een onmenselijke en vernederende behandeling van de verdachte en derhalve van strijd met art. 3 van het EVRM? </vraag>
      <vraag nummer="8">Heeft de door u doorgevoerde wijziging niet veeleer het karakter van gelegenheidswetgeving en daarmee van willekeur? </vraag>
      <noten afkomstig="vraag">
         <noot nummer="1" datum="2002-07-9" bron="De Volkskrant, 9 juli jl., Trouw">De Volkskrant, 9 juli jl., Trouw, 9 juli 2002</noot>
      </noten>
   </vragen>
   <antwoorden aantal="8">
      <antwoord nummer="1">Bij uitspraak van 4 juli 2002 heeft de voorzitter van de beroepscommissie van de Raad voor Strafrechtstoepassing en Jeugdbescherming (RSJ) als voorlopig oordeel, de beslissing van de directeur van de penitentiaire inrichting Demersluis van 28 juni 2002 tot verlenging van de maatregel van plaatsing onder cameratoezicht van de heer Van der G., geschorst. Inmiddels heeft de beklagcommissie bij uitspraak van 11 juli 2002 de klacht die aan het schorsingsverzoek ten grondslag lag gegrond verklaard. Tegen de uitspraak van de beklagcommissie heeft de directeur van de inrichting inmiddels beroep ingesteld bij de beroepscommissie van de RSJ. </antwoord>
      <antwoord nummer="2">Op vrijdag 5 juli 2002 is in werking getreden de regeling tot wijziging van de Regeling eisen verblijfsruimte penitentiaire inrichtingen in verband met cameraobservatie. Daarmee zijn de gronden voor het toepassen van cameraobservatie verruimd. Een verblijf in een straf of afzonderingscel is niet langer vereist, maar de werking van de nieuwe regeling is wel beperkt tot gedetineerden die in een individueel regime of in de extra beveiligde inrichting verblijven, waarmee wordt voorkomen dat het middel van cameraobservatie te lichtvaardig kan worden ingezet. De regeling is ontworpen omdat in de praktijk is gebleken, dat de bestaande mogelijkheden tot stelselmatige observatie tekort schieten in een situatie dat voortdurende cameraobservatie noodzakelijk wordt geacht. Regelgeving voor situaties waarin voortdurende camera-observatie noodzakelijk wordt geacht was een van de voornemens voortvloeiend uit de aanbevelingen in de evaluatie van de PbwW. Van een dergelijke situatie is onder meer sprake, indien op grond van de omstandigheden van het geval – zoals de wetenschap bij een gedetineerde dat hij van moord wordt verdacht hem hoogstwaarschijnlijk een lange vrijheidstraf boven het hoofd hangt – een verhoogde kans op suïcide aanwezig is. Uit recent wetenschappelijk onderzoek is gebleken, dat in de eerste drie maanden van de detentie een verhoogd suïciderisico bestaat, terwijl in ongeveer de helft van het aantal gevallen dat suïcide werd gepleegd ten dien aanzien vooraf geen signalen bij de betrokken personen waren waargenomen. Bij de wijziging van de regeling heeft tevens een rol gespeeld dat, indien het bij specifieke categorieën gedetineerden daadwerkelijk tot suïcide komt, een groot risico bestaat op zowel aanzienlijke maatschappelijk onrust als op verstoring van de orde en veiligheid in de inrichting. Naar mijn mening heeft de directeur van de inrichting genoemde uitspraak van de voorzitter van de beroepscommissie niet naast zich neergelegd, omdat zijn beslissing de cameraobservatie met ingang van 5 juli 2002 te verlengen, is gebaseerd op de nieuwe regelgeving en de uitspraak van de voorzitter berustte op de vaststelling van een tekort in de oude regelgeving. </antwoord>
      <antwoord nummer="3">Genoemde regeling was ten tijde van de uitspraak van de voorzitter van de beroepscommissie in concept vrijwel gereed. Vanwege de vereiste spoed waarmee de regeling in werking moest treden, heeft consultatie van de Raad voor Strafrechtstoepassing en Jeugdbescherming, die overigens niet verplicht is, niet plaatsgevonden. Overigens bestaat het voornemen de mogelijkheid van camera-observatie in de Penitentiaire Beginselenwet (Pbw) te regelen. Bij de voorbereiding van het wetsvoorstel zal, zoals te doen gebruikelijk, ook de RSJ om advies worden gevraagd. </antwoord>
      <antwoord nummer="4">Voor het antwoord op deze vraag verwijs ik u naar het antwoord op vraag 2. </antwoord>
      <antwoord nummer="5">Met ingang van 15 juli 2002 vindt cameraobservatie plaats door middel van een infraroodcamera, waardoor verlichting ’s nachts niet langer noodzakelijk is. Voordien brandde ’s nachts de reguliere nachtverlichting. Overigens heeft de directeur van de inrichting mij bericht dat uit de observaties die hebben plaatsgevonden, in het geheel niet is gebleken dat betrokkene met slaapstoornissen had te kampen. </antwoord>
      <antwoord nummer="6">Tijdens rechtmatige detentie zijn inbreuken op grondrechten en verdragsrechten gerechtvaardigd voor zover deze noodzakelijk zijn voor het doel van de vrijheidsbeneming. Inbreuk op het recht op respect voor het privé-leven, zoals neergelegd in artikel 8 EVRM, is gerechtvaardigd mits dit bij de wet is voorzien en in een democratische samenleving noodzakelijk is in het belang van onder andere de openbare veiligheid, het voorkomen van wanordelijkheden en strafbare feiten, de bescherming van de gezondheid en de bescherming van de rechten en vrijheden van anderen. Aan de verdragsrechtelijke eis dat een en ander in regelgeving is neergelegd is voldaan. De criteria die in de regeling worden genoemd voor cameraobservatie zijn gerelateerd aan de criteria zoals hierboven geciteerd uit artikel 8 EVRM. Een inbreuk op artikel 8 EVRM is overigens niet dan pas gerechtvaardigd indien er concrete aanwijzingen zijn dat betrokkene voornemens is om te vluchten of suïcide te plegen. In de jurisprudentie die is gevormd naar aanleiding van deze bepaling, is daarvoor evenmin grond te vinden. Bovendien wordt in die jurisprudentie aangenomen dat een inbreuk op het recht op privacy in een detentiesituatie eerder gerechtvaardigd kan zijn (o.a. in de Golder-zaak, EHRM 21 februari 1975). Nu de desbetreffende regeling nadrukkelijk in de mogelijkheid van cameraobservatie voorziet in de omstandigheden zoals die zich voordoen in het onderhavige geval, en de inrichting cameraobservatie noodzakelijk acht, is geen sprake van strijd met artikel 8 van het EVRM. </antwoord>
      <antwoord nummer="7">Ik meen dat onder de omstandigheden waarin Van der G. is gedetineerd geen sprake is van onmenselijke of vernederende behandeling in de zin van artikel 3 EVRM, gelet op het doel van het cameraobservatie en de omstandigheden waaronder dit plaatsvindt. De verlichting die ’s nachts brandde in de verblijfsruimte van betrokkene was de reguliere nachtverlichting. Uit niets is gebleken dat zijn gezondheid door het branden van de nachtverlichting schade heeft opgelopen (zoals hierboven vermeld blijkt uit de rapportages niet dat hij slaapproblemen had). De regeling voorziet in regelmatige controle door de inrichtingsarts dan wel een gedragsdeskundige tijdens cameraobservatie. In dat kader zal controle worden gehouden op de gesteldheid van de heer Van der G. opdat eventuele schadelijke effecten aan zijn fysieke en/of geestelijke gezondheid kunnen worden voorkomen. </antwoord>
      <antwoord nummer="8">Nee. Zoals moge blijken uit de beantwoording op de vragen 2 en 3 was reeds, voortvloeiend uit de evaluatie van de Pbw, regelgeving in voorbereiding voor situaties waarbij voortdurende camera-observatie noodzakelijk wordt geacht. De nieuwe regelgeving is dan ook niet alleen op het geval van de heer Van der G. toegesneden. </antwoord>
      <noten afkomstig="antwoord"/>
   </antwoorden>
</kvr>
