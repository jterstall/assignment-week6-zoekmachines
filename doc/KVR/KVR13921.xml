<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de minister van Volksgezondheid, Welzijn en Sport over de behandeling van prematuren. (Ingezonden 30 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13921
</item>
         <item attribuut="Inhoud">Vragen naar aanleiding van berichtgeving in onder meer het Algemeen Dagblad van 28 mei 2001 over het stopzetten van de behandeling van prematuren onder de 24 weken door het Leids Universitair Medisch Centrum (LUMC).</item>
         <item attribuut="Rubriek">Gezondheidszorg (Medische ethiek) Gezondheidszorg (Zorginstellingen)</item>
         <item attribuut="Trefwoorden">Academische ziekenhuizen Kraamverzorging Medische ethiek</item>
         <item attribuut="Vindplaats">Kamervragen met antwoord 2000-2001, nr. 1401, Tweede Kamer</item>
         <item attribuut="Vraagnr_bij_indiening">2000111410</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2001-06-26</item>
         <item attribuut="Datum_indiening">2001-05-30</item>
         <item attribuut="Document-id">KVR13921</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2923" allpagenumbers="2923 2924" vetnummer="2000111410" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13921" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1401" onderwerp="" indiendatum="2001-05-30">
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-06-26">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de berichtgeving over het stopzetten van de behandeling van prematuren onder de 24 weken door het Leids Universitair Medisch Centrum (LUMC)? <voetnoot nummer="1"/>
      </vraag>
      <vraag nummer="2">Vindt u het enkele feit dat uit onderzoek van TNO zou blijken dat vroeggeboren kinderen die de couveuse overleven later vaak leer- en gedragsproblemen ontwikkelen, voldoende reden om de leeftijdsgrens voor de behandeling van zeer jonge prematuren te verlagen, zoals dat ook in het LUMC is gedaan? Wilt u in uw antwoord de reactie van de Vereniging van Ouders van Couveusekinderen (VOC) betrekken, dat ook kinderen die beneden de leeftijdsgrens van 24 weken geboren zijn zich later toch verrassend goed kunnen ontwikkelen. «mogelijk beter dan sommige kinderen van 26 of 27 weken voor wie artsen wél alles op alles willen zetten»? </vraag>
      <vraag nummer="3">Erkent u dat aan een overweging omtrent het stopzetten van de behandeling van prematuren onder de 24 weken om reden van mogelijke leer- en gedragsproblemen in de toekomst mogelijk eugenetische motieven ten grondslag kunnen liggen? Acht u een dergelijke ontwikkeling gewenst? Zo neen, bent u voornemens het LUMC te bewegen haar besluit in dezen terug te draaien? Wilt u uw antwoord motiveren? </vraag>
      <vraag nummer="4">Is het waar dat gezien de getrokken leeftijdsgrens van 25 weken ouders van prematuren onder de 24 weken niet bij de beslissingen over het stopzetten van de behandeling van hun vroeggeboren kind worden gekend, of vindt u dat die afweging in elk individueel geval met de ouders moet worden gemaakt? </vraag>
      <vraag nummer="5">Vind u het wenselijk dat individuele neonatologiecentra een eigen afweging moeten kunnen maken omtrent de leeftijdsgrens voor de behandeling van vroeggeborenen? Wilt u uw antwoord motiveren? </vraag>
      <vraag nummer="6">Overweegt u om, mede in overleg met de Kamer, regels te stellen over de leeftijdsgrens voor de behandeling van vroeggeborenen, waaraan alle neonatologiecentra zich dienen te conformeren? Zo ja, kunt u aangeven welke criteria u daarbij denkt te zullen hanteren? </vraag>
      <noten afkomstig="vraag">
         <noot nummer="1" datum="2001-05-28" bron="O.m. in Algemeen Dagblad">O.m. in Algemeen Dagblad, 28 mei 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Ik heb van de betrokken behandelaars in het Leids Universitair Medisch Centrum begrepen dat zij hebben besloten de grens voor het starten van een IC-behandeling bij veel te vroeg geboren kinderen in principe te verleggen naar een zwangerschapsduur van 25 weken of langer. Het behandelen van kinderen geboren uit een zwangerschap korter dan 25 weken, beschouwen zij in zijn algemeenheid niet langer als een zinvolle behandeling. Er bestaat slechts een beperkte kans op overleven, tevens is er een zeer slechte prognose voor wat betreft de latere gezondheid. Aanleiding tot deze conclusie vormt een eigen onderzoek naar de uitkomst van in Leiden behandelde kinderen geboren uit een zwangerschap korter dan 25 weken. Met deze beslissing sluit het LUMC meer aan bij het beleid van de overige neonatologiecentra in Nederland. Deze hanteren eveneens een grens van ongeveer 26 weken. Bij een zwangerschap van rond de 25 à 26 weken is er sprake van een omslagpunt waarbij een reële kans op leven in korte tijd sterk toeneemt. Het onderzoek van TNO waaraan in de vragen wordt gerefereerd, geeft de uitkomsten weer van de toestand van een cohort van zeer vroeg geboren kinderen uit 1983. Dit onderzoek richt zich op een groep kinderen levend geboren na een zwangerschap van minder dan 32 weken dan wel een geboortegewicht onder 1500 gram. De resultaten van beide onderzoeken mogen niet worden verward. Ik onderken de – zeer geringe – kans dat een kind geboren uit een zwangerschap korter dan 25 à 26 weken later een gezond leven gaat leiden, evenals de kans dat een meer volgroeid kind het uiteindelijk na de geboorte toch niet blijkt te redden. In die zin ben ik het ook geheel eens met de voorzitter van de Vereniging van Ouders van Couveusekinderen (VOC). De voorzitter heeft willen aangeven dat de exacte zwangerschapsduur niet het enige criterium moet zijn voor de beslissing tot het starten van een IC-behandeling. Het toekomstperspectief voor het kind is zeker bij een zwangerschapsduur van 25 à 26 weken uiterst onzeker en dus moet de behandelend arts op basis van kansen en risico’s per geval beslissen. (k vind het de verantwoordelijkheid van de betrokken behandelaren om gezamenlijk – evidence based – tot een zekere afgrenzing te komen van wat te beschouwen is als een zinvolle IC-behandeling van pasgeborenen. Daarbij is het noodzakelijk dat de risico’s van blijvende, ernstige schade en handicaps bij het kind worden betrokken. </antwoord>
      <antwoord nummer="4">Van de voorzitter van de Vereniging van Ouders van Couveusekinderen heb ik begrepen dat het gebruikelijk is dat met de betrokken ouders wordt overlegd alvorens over het aanvangen van een IC-behandeling wordt beslist. Voor het starten van een behandeling is instemming van de ouders vereist; over een beslissing dat niet te doen, dienen de ouders goed te worden geïnformeerd. </antwoord>
      <antwoord nummer="5">Ik vind het van belang dat er in ons land een grote mate van consensus bestaat bij de betrokken behandelaars over de uitgangspunten voor een zinvolle start van IC-behandelingen bij prematuren. De duur van de zwangerschap is daarvan een belangrijk aspect. Daarbij staan de verantwoordelijkheid van het behandelend team en de ouders van het kind centraal. Die afweging moet per vroeggeborene worden gemaakt en moet toetsbaar zijn. </antwoord>
      <antwoord nummer="6">Neen. </antwoord>
      <noten afkomstig="antwoord"/>
   </antwoorden>
</kvr>
