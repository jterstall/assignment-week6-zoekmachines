<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) over Randon beveiliging. (Ingezonden 16 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6916
</item>
         <item attribuut="Inhoud">Vragen over het inzetten van werkzoekenden als stagiair in productieve arbeid door een particulier beveiligingsbedrijf, zonder vergoeding van de zijde van de werkgever.</item>
         <item attribuut="Rubriek">Criminaliteit en openbare orde (Particuliere bewakings- en beveiligingsdiensten) Inkomen en rechtspositie (Overig) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Particuliere beveiligingsdiensten Stages WW</item>
         <item attribuut="Vindplaats">Kamervragen met antwoord 1997-1998, nr. 1070, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">1998-04-09</item>
         <item attribuut="Datum_indiening">1998-03-16</item>
         <item attribuut="Document-id">KVR6916</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2193" allpagenumbers="2193 2194" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6916" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1070" onderwerp="" indiendatum="1998-03-16">
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="1998-04-9">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het ontstane conflict tussen het bedrijf Randon beveiliging en FNV Bondgenoten? <voetnoot nummer="1"/>
      </vraag>
      <vraag nummer="2">Bestaan er heldere regels omtrent de inzet van werkzoekenden als stagiair? Welke eisen worden in dat kader gesteld aan de leersituatie? Bestaat er een helder onderscheid tussen een leersituatie en een situatie, waarin door de betrokkene feitelijk aan de productie wordt bijgedragen? </vraag>
      <vraag nummer="3">Deelt u de mening dat in situaties, waar de facto productieve arbeid wordt verricht in een gezagsverhouding, zonder dat daarbij sprake is van een (permanent) toezicht door begeleiders op het leerproces, loonbetaling aangewezen is? Welke voorwaarden worden er gesteld aan het inzetten van werkzoekenden met behouden van uitkering op stageplaatsen? Maakt het voor de beoordeling van een en ander nog verschil of betrokkene al dan niet een uitkering ontvangt? </vraag>
      <vraag nummer="4">Deelt u de mening dat het onjuist is indien werkzoekenden met het vooruitzicht van een betaalde baan onder druk zouden worden gezet om gedurende een langere periode productieve arbeid te verrichten zonder tegenprestatie, dus zonder dat hier een vergoeding (onkostenvergoeding, stagevergoeding, loonbetaling) tegenover staat? </vraag>
      <vraag nummer="5">Bent u bereid om de Arbeidsinspectie een feitenonderzoek te laten verrichten naar de door FNV-Bondgenoten aangevochten situatie? </vraag>
      <vraag nummer="6">Meent u dat er reden is om ten aanzien van de mogelijkheden om werkzoekenden in te zetten in productieve taken meer helderheid nodig is, ook en wellicht juist indien deze inzet plaatsvindt in het kader van een leerproces? </vraag>
      <noten afkomstig="vraag">
         <noot nummer="1" datum="1998-02-27" bron="– Persbericht FNV Bondgenoten «Randon onveilig voor stagiaires», 26 februari jl. – (onder andere) Algemeen Dagblad">– Persbericht FNV Bondgenoten «Randon onveilig voor stagiaires», 26 februari jl. – (onder andere) Algemeen Dagblad, 27 februari 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De Werkloosheidswet bepaalt, dat degene die onbetaalde arbeid verricht (behoudens traditionele vrijwilligersactiviteiten) de hoedanigheid van werknemer verliest en daarmee ook het recht op uitkering. De WW-gerechtigde die als stagiair werkzaamheden verricht, verliest derhalve in beginsel zijn uitkering. Wèl kan met behoud van een WW-uitkering scholing worden gevolgd, indien deze scholing noodzakelijk wordt geacht voor de herinschakeling in de arbeid. In het kader van deze scholing is het voor de WW-gerechtigde mogelijk om een stage te volgen. De Algemene bijstandswet kent geen regels met betrekking tot de inzet van werkzoekenden als stagiair. Wel bevat ook deze wet de regel, dat werkzoekenden, indien dat nodig wordt geacht in het kader van (her)inschakeling in de arbeid, scholing kunnen volgen. Voor de duur van de scholing is er voor betrokkenen op basis van beide wetten ontheffing mogelijk van de sollicitatieplicht. In het geval een stage een onlosmakelijk deel uitmaakt van bedoelde scholing geldt uiteraard de ontheffing van de sollicitatieplicht ook voor de duur van de stage. In de regel is de enige voorwaarde die daarbij aan de stage wordt gesteld, dat er een redelijke verhouding bestaat tussen het theoretisch deel van de scholing en de stage. De vraag of loonbetaling aangewezen is als tijdens een stage productieve arbeid wordt verricht is niet in zijn algemeenheid te beantwoorden. Naar mijn oordeel is het verschuldigd zijn van (minimum)loon voor de in het kader van een stage verrichte arbeid niet altijd afhankelijk van de vraag of het gaat om het verrichten van productieve arbeid. Ook al wordt door een stagiair productieve arbeid verricht, maar is het verrichten van die arbeid in overwegende mate gericht op het uitbreiden van de kennis en ervaring van betrokkene, zulks met het oog op de voltooiing van een opleiding, dan is nog geen sprake van arbeid in het kader van een arbeidsovereenkomst (vgl. HR 29 oktober 1982, NJ 1983, 230). De vraag of in een concreet geval het karakter van een reguliere arbeidsrelatie overheerst en er in feit sprake is van arbeid op basis van een arbeidsovereenkomst en recht bestaat op (minimum)loon, zal echter moeten worden beantwoord aan de hand van alle relevante feiten en omstandigheden van het geval. Hiervoor is geen algemene regel te geven. Wel zal het in het wetsvoorstel Flexibiliteit en zekerheid voorgestelde rechtsvermoeden inzake de arbeidsovereenkomst (Kamerstukken I, 1997/98, 25 264, nr. 132, vgl. art. 7: 610a) een hulpmiddel hierbij kunnen zijn. </antwoord>
      <antwoord nummer="4">Ja, echter, zoals uit de antwoorden op de vragen 2 en 3 moge blijken, kan het onder omstandigheden gerechtvaardigd zijn dat werkzoekenden, met behoud van uitkering, productieve arbeid verrichten. De WW en de ABW bepalen in dit verband, dat uitkeringsgerechtigden hun medewerking aan een noodzakelijke scholing gericht op (her)inschakeling in reguliere arbeid, dienen te verlenen. In dat kader kan het voorkomen dat werkzoekenden als stagiair productieve arbeid verrichten zonder dat daar van de zijde van de werkgever een vergoeding tegenover staat. </antwoord>
      <antwoord nummer="5">Tussen Randon beveiligingen en FNV Bondgenoten is overeengekomen, dat een paritair samengestelde commissie de beschuldigingen, geuit door de FNV, op juistheid gaat onderzoeken. Indien de uitkomsten van dat onderzoek daartoe aanleiding geven, zal de Arbeidsinspectie nog een nader onderzoek instellen. </antwoord>
      <antwoord nummer="6">De inzet van werkzoekenden in productieve taken in het arbeidsproces geschiedt uitsluitend en alleen in het kader van een traject gericht op terugkeer van betrokkenen op de reguliere arbeidsmarkt. De bestaande regelgeving en beleidsmaatregelen acht ik thans voor de praktijk voldoende. Tot nu toe zijn mij geen ernstige knelpunten gebleken. Nader zal worden bezien of de uitkomsten van het (nader) onderzoek bedoeld in het antwoord op vraag 5 tot heroverweging en/of aanvulling van de bestaande regels aanleiding dient te geven. </antwoord>
      <noten afkomstig="antwoord"/>
   </antwoorden>
</kvr>
