<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Biesheuvel en Bijleveld-Schouten (beiden CDA) over de ANW. (Ingezonden 23 juli 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7677
</item>
         <item attribuut="Inhoud">Vragen over bijzonder extra tarief van de SVB, in rekening gebracht bij een groot aantal weduwen.</item>
         <item attribuut="Rubriek">Sociale zekerheid (Weduwen- en wezenvoorzieningen (AWW))</item>
         <item attribuut="Trefwoorden">Weduwen- en wezenvoorzieningen</item>
         <item attribuut="Vindplaats">Kamervragen met antwoord 1997-1998, nr. 1673, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Biesheuvel</persoon>
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1998-08-21</item>
         <item attribuut="Datum_indiening">1998-07-23</item>
         <item attribuut="Document-id">KVR7677</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3439" allpagenumbers="3439 3440" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7677" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1673" onderwerp="" indiendatum="1998-07-23">
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="1998-08-21">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Brengt de SVB bij een ten gevolge van het van kracht worden van de Wijziging van de ANW in verband met gebleken onbillijkheden met terugwerkende kracht door de belastingdienst uitgekeerd bedrag een bijzonder tarief in rekening waardoor tienduizenden weduwen een lagere uitkering dan verwacht hebben ontvangen? <voetnoot nummer="1"/>
      </vraag>
      <vraag nummer="2">Is er sprake van een onverwacht in rekening brenging, of was u bij de behandeling van het wijzigingsvoorstel hiervan al op de hoogte? </vraag>
      <vraag nummer="3">Vindt u dat deze gang van zaken strookt met de achterliggende gedachten van de wijziging? </vraag>
      <vraag nummer="4">Hebt u het voornemen over deze problematiek in overleg te treden met de SVB en de belastingdienst? </vraag>
      <vraag nummer="5">Deelt u de opvatting dat maatregelen ter onmiddellijke reparatie van de voor de desbetreffende ANW-gerechtigden opgetreden tegenvaller gewenst zijn? </vraag>
      <noten afkomstig="vraag">
         <noot nummer="1" datum="1998-07-17" bron="Rotterdams Dagblad" titel="Fiscus slaat tienduizenden nabestaanden extra aan">Rotterdams Dagblad, 17 juli 1998: «Fiscus slaat tienduizenden nabestaanden extra aan»</noot>
      </noten>
   </vragen>
   <antwoorden aantal="5">
      <antwoord nummer="1">Bij de onderhavige verhogingen van uitkeringen met terugwerkende kracht die in één keer worden uitbetaald, dient inhouding van loonbelasting/premie volksverzekeringen te geschieden aan de hand van de groene tabellen loonbelasting/premie volksverzekeringen. Hierbij heeft de SVB als inhoudingsplichtige ingevolge artikel 43 van de Uitvoeringsregeling loonbelasting 1990 de keuze tussen de volgende twee methoden: a. inhouding aan de hand van de tabel voor bijzondere beloningen; b. inhouding op basis van herrekening. De tabel voor bijzondere beloningen (methode a) geeft het voor een individuele uitkeringsgerechtigde geldende marginale belastingpercentage aan. De hoogte van dit percentage is afhankelijk van het jaarloon van de uitkeringsgerechtigde dat bestaat uit de genoten Anw-uitkering over het voorafgaande jaar (1997). Bij methode b wordt het verschil berekend tussen: – het bedrag aan in te houden loonbelasting/premie volksverzekeringen, dat met toepassing van de geldende maandtabel verschuldigd is als de juiste uitkeringen, dus inclusief de reparatie, vanaf januari 1998 zouden zijn uitbetaald en – hetgeen met toepassing van de geldende maandtabel verschuldigd was zonder de reparatie. De SVB is vrij in de keuze tussen methode a en b. Uit overwegingen van doelmatigheid hanteert de SVB de eenvoudiger methode a bij nabetalingen. In het kader van de Anw-reparatie waarbij de SVB ernaar gestreefd heeft om zo spoedig mogelijk na aanvaarding van het wetsvoorstel in juni jl. de nabetalingen te verrichten, is daar niet van afgeweken. Gelet op het grote aantal van ruim 64 000 nabetalingen zou methode b een kostbare en tijdrovende operatie betekenen omdat dit óf handmatig zou moeten gebeuren óf een systeemaanpassing zou vergen. Beide methoden leiden in het algemeen tot hetzelfde resultaat. Dit geldt ook voor de uitkeringen die in het kader van de Anw-reparatie zijn betaald. Gelet op het jaarloon van de nabestaanden voor wie de reparatie gold, is volgens de tabel voor bijzondere beloningen (methode a) het tarief van 36,35% van toepassing. Indien de maandtabel (methode b) zou zijn toegepast, zou in de regel eveneens een tarief van 36,35% zijn gehanteerd; dit is het toepasselijke tarief voor loon en uitkeringen die in de eerste tariefschijf van de loonbelasting/premie volksverzekeringen vallen. Als er toch verschillen optreden, houdt dat verband met het volgende. Bij de toepassing van de tabel voor bijzondere beloningen (methode a) wordt vanaf de eerste gulden loonbelasting/premie volksverzekeringen ingehouden, terwijl bij toepassing van de maandtabel (methode b) rekening wordt gehouden met de belastingvrije som en de vaste kostenaftrek. Dit betekent dat uitsluitend in de gevallen waarin bij de maandelijkse uitkering (in het eerste halfjaar van 1998) niet het volledige bedrag aan belastingvrije som en vaste kostenaftrek is verbruikt, bij methode b minder zou zijn ingehouden op de nabetaling; immers, dan zou over het resterende deel van de belastingvrije som en de vaste kostenaftrek geen loonbelasting/premie volksverzekeringen worden ingehouden. De regeling van artikel 43 van de Uitvoeringsregeling loonbelasting 1990 is getroffen ter voorkoming van de extra administratieve lasten waarmee inhoudingsplichtigen zonder nadere regelgeving zouden worden geconfronteerd bij nabetalingen als de onderhavige. Voor beide methoden geldt dat zoveel mogelijk is aangesloten bij het bedrag dat aan loonbelasting/premie volksverzekeringen verschuldigd zou zijn als meteen de hogere uitkering zou zijn gedaan. Als door de toepassing van artikel 43 toch verschillen optreden kan bedacht worden dat de loonbelasting/premie volksverzekeringen een voorheffing is op de inkomstenbelasting/premie volksverzekeringen. Hetgeen meer of minder aan loonbelasting/premie volksverzekeringen is ingehouden dan aan inkomstenbelasting/premie volksverzekeringen verschuldigd is, kan worden verrekend via een aanslag inkomstenbelasting/premie uitkeringsgerechtigden op deze mogelijkheid wijzen. Wat betreft de aantallen uitkeringsgerechtigden die in eerste instantie een lagere uitkering hebben ontvangen ten gevolge van de gehanteerde methode, het volgende. Er zijn in totaal ca. 64 100 nabetalingen verricht. De gemiddelde nabetaling bedroeg bijna f 1100,--. Voor iets minder dan 2500 gevallen zou methode b gunstiger zijn geweest. Gemiddeld is voor deze groep per persoon over de nabetaling ca. f 250,-- meer loonbelasting/premie volksverzekeringen ingehouden dan bij toepassing van methode b het geval zou zijn geweest. In meer dan 75% van deze gevallen is het tijdelijke nadeel minder dan f 230,--; in minder dan 5% van de gevallen meer dan f 650,--. Volledigheidshalve kan er nog op gewezen worden dat bij de nabetaling in verband met de recente wetswijziging, ook andere correcties kunnen zijn meegenomen. Deze kunnen bijvoorbeeld verband houden met een wijziging in de hoogte van de neveninkomsten. In incidentele gevallen heeft dit geleid tot een extra nabetaling. </antwoord>
      <antwoord nummer="2">De handelwijze van de SVB is conform de belastingwetgeving en kon dus verwacht worden. </antwoord>
      <antwoord nummer="3">De achterliggende gedachte bij de gememoreerde wijziging heeft betrekking op de versoepeling van het overgangsrecht voor voormalig AWW-gerechtigden. De nabetalingen zijn conform het wetsvoorstel berekend waarna uitbetaling aan de hand van de bestaande fiscale wetgeving heeft plaatsgevonden. Er is naar mijn mening dan ook geen sprake van «niet stroken met de achterliggende gedachten van de wijziging». </antwoord>
      <antwoord nummer="4">In het antwoord op vraag 1 is reeds vermeld dat de SVB bij nabetalingen in de regel de eenvoudiger methode a hanteert. Deze keuze is in overeenstemming met de geldende wetgeving. Ik heb hierover overlegd met zowel de SVB als met de Staatssecretaris van Financiën (die verantwoordelijk is voor de belastingdienst). In dat overleg is mij gebleken dat de SVB voornemens is om betrokkenen expliciet te wijzen op de mogelijkheid een en ander te verrekenen via de aanslag inkomstenbelasting/premie volksverzekeringen. Gezien de andere bevindingen uit dat overleg, die u in deze antwoorden aantreft, acht ik geen verdergaand overleg geboden. </antwoord>
      <antwoord nummer="5">Gegeven de beantwoording van de voorgaande vragen moge duidelijk zijn dat voor betrokkenen op jaarbasis bezien geen sprake zal zijn van een tegenvaller zodat ook de reparatie niet aan de orde is. </antwoord>
      <noten afkomstig="antwoord"/>
   </antwoorden>
</kvr>
