<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">urn:mpeg:mpeg21:sgd:19921993:0001769</item>
         <item attribuut="identifier">http://resolver.kb.nl/resolve?urn=urn:mpeg:mpeg21:sgd:19921993:0001769&amp;role=xml</item>
         <item attribuut="Permalink">http://resolver.kb.nl/resolve?urn=urn:mpeg:mpeg21:sgd:19921993:0001769</item>
         <item attribuut="Document-id">0000012073</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1992-1993 nummer 839</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van de leden Melkert (PvdA) en Aarts (CDA) over het Surinaamse smeergeldschandaal'.</item>
         <item attribuut="titel">Aanhangsel Tweede Kamer 1992-1993 nummer 839</item>
         <item attribuut="Jaargang">1992_1993</item>
         <item attribuut="Vraagnummer">839</item>
         <item attribuut="Indiener">
            <persoon>Melkert</persoon>
            <persoon>Aarts</persoon>
         </item>
         <item attribuut="Datum_indiening">1993-08-24</item>
         <item attribuut="Beantwoorder">
            <persoon>Hirsch Ballin</persoon>
         </item>
         <item attribuut="Datum_reaktie">1993-09-07</item>
         <item attribuut="Beginpagina">1711</item>
         <item attribuut="Eindpagina">1712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1992-1993" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1711" allpagenumbers="1711" vetnummer="" code="" lopendefooter="Tweede Kamer, vergaderjaar 1992-1993, Aanhangsel" filenaam="" issn-nummer="ISSN 0921 7398" uitgever="Sdu Uitgeverij Plantijnstraat 's Gravenhage 1993"/>
      <vraagdata vraagnummer="839" onderwerp="het Surinaamse smeergeldschandaal'." indiendatum="1993-08-24">
         <vrager partij="" oorsprong="parlement">Melkert</vrager>
         <vrager partij="" oorsprong="parlement">Aarts</vrager>
         <vraagt-aan/>
      </vraagdata>
      <antwoorddata antwoorddatum="1993-09-7">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Waarom acht het Haags Openbaar Ministerie bekendmaking van de namen van de personen tegen wie een gerechtelijk vooronderzoek is geopend inzake het zogeheten Surinaamse smeergeldschandaal «politiek te gevoelig»? </vraag>
      <vraag nummer="2">Om welke personen gaat het hierbij? </vraag>
      <vraag nummer="3">Welke problemen doen zich voor bij het justitieel onderzoek terzake als gevolg van de formeel nog geldende opschorting van het rechtshulpverdrag? </vraag>
      <vraag nummer="4">Wilt u met uw Surinaamse ambtgenoot in overleg treden teneinde deze problemen te ondervangen? </vraag>
      <noten afkomstig="vraag">
         <noot nummer="1" datum="1993-08-17" bron=" NRC Handelsblad"> NRC Handelsblad, 17 augustus 1993</noot>
      </noten>
   </vragen>
   <antwoorden aantal="2">
      <antwoord nummer="1 en 2">De verstrekking van informatie door het Openbaar Ministerie aan de media over strafzaken wordt beheerst door een op 6 mei 1992 door de procureurs-generaal vastgestelde richtlijn. Deze richtlijn is gepubliceerd in de Staatscourant nr. 86 van 1992. Ingevolge deze richtlijn wordt in het belang van een richtige opsporing en vervolging van strafbare feiten aan de media geen informatie verstrekt over voorgenomen opsporingshandelingen in individuele strafzaken. Met betrekking tot het verstrekken van persoonsgegevens van de verdachte dient - aldus de richtlijn - het belang van openbaarheid te worden afgewogen tegen de omstandigheid dat de verdachte door vermelding van initialen en/of leeftijd, en/of beroep, en/of woonomgeving, gemakkelijk herkenbaar wordt in de woon/werkomgeving. Houdt de informatieverstrekking dit risico in, dan wordt zij achterwege gelaten, tenzij sprake is van een (reeds) zo bekende verdachte dat bescherming van de persoonlijke levenssfeer in redelijkheid niet te verzekeren valt. Op grond van deze richtlijn heeft de officier van justitie te Den Haag geredelijk kunnen besluiten geen mededelingen te doen over de vraag of onderzoek wordt gedaan met betrekking tot andere personen dan die waarover reeds eerder was gemeld dat een gerechtelijk vooronderzoek tegen hen aan de gang was. Het gaat er dus niet om dat de zaak «politiek te gevoelig» zou liggen. Om dezelfde redenen als hiervoor uiteengezet kan op vraag 2 geen antwoord worden gegeven. </antwoord>
      <antwoord nummer="3 en 4">Zolang de opschorting van het rechtshulpverdrag met Suriname nog niet ongedaan is gemaakt, is rechtshulpverkeer, voor zover daar in deze zaak behoefte aan zou bestaan, tussen beide landen niet mogelijk. Teneinde de samenwerking op dit terrein weer op gang te brengen, hebben mijn Surinaamse ambtgenoot en ik in mei van dit jaar het Protocol houdende bijzondere voorzieningen inzake de op 27 augustus 1976 te 's-Gravenhage tot stand gekomen Overeenkomst tussen het Koninkrijk der Nederlanden en de Republiek Suriname betreffende de uitlevering en de rechtshulp in strafzaken ondertekend. Dit Protocol wordt een dezer dagen ter stilzwijgende goedkeuring aan het parlement voorgelegd. Het behoeft geen betoog dat door toepassing van de procedure van stilzwijgende goedkeuring kan worden bereikt dat de rechtshulp tussen Nederland en Suriname op de wijze als bij het Protocol voorzien, op korte termijn kan worden hervat. </antwoord>
      <noten afkomstig="antwoord"/>
   </antwoorden>
</kvr>
