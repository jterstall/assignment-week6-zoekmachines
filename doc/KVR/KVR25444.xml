<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister-president, minister van Algemene Zaken en de minister van Buitenlandse Zaken over uitspraken van een onderzoeker van de WRR en over de toespraak van de minister-president in Indonesië inzake de islam. (Ingezonden 12 april 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25444
</item>
         <item attribuut="Inhoud">Vragen over de uitspraken van de heer Schoonenboom (WRR) die, nog voor de officiële presentatie van het WRR-rapport Dynamiek in islamitisch activisme, in een interview met het ANP heeft verklaard dat politici en opinievormers moeten ophouden met 'islam-bashen' omdat de islam volgens hem niet principieel strijdig is met democratie en mensenrechten. En vragen over de uitspraak van minister-president Balkenende die in een lezing heeft gezegd dat de islam als zodanig geen bedreiging vormt.</item>
         <item attribuut="Rubriek">Cultuur en taal (Overig) Staats- en bestuursrecht (Grondrechten) Staats- en bestuursrecht (Regering)</item>
         <item attribuut="Trefwoorden">Democratie Godsdiensten Regering</item>
         <item attribuut="Vindplaats">Kamervragen met antwoord 2005-2006, nr. 1338, Tweede Kamer</item>
         <item attribuut="Vraagnr_bij_indiening">2050611650</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-04-21</item>
         <item attribuut="Datum_indiening">2006-04-12</item>
         <item attribuut="Document-id">KVR25444</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2851" allpagenumbers="2851 2852" vetnummer="2050611650" code="0506tkkvr1387" lopendefooter="Tweede Kamer, vergaderjaar 2005–2006, Aanhangsel" filenaam="KVR25444" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1338" onderwerp="" indiendatum="2006-04-12">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister-president, minister van Algemene Zaken en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-04-21">
         <antwoorder functie="minister-president" ministerie="Algemene Zaken">Balkenende</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de uitspraken van de heer Schoonenboom, Wetenschappelijke Raad voor het Regeringsbeleid (WRR)-onderzoeker, die, nog voor de officiële presentatie van het WRR-rapport Dynamiek in islamitisch activisme, in een interview met het ANP heeft verklaard dat politici en opinievormers moeten ophouden met «islam-bashen» omdat de islam volgens hem niet principieel strijdig is met democratie en mensenrechten? <voetnoot nummer="1"/>
      </vraag>
      <vraag nummer="2" voetnoot="2">Hoe beoordeelt u deze uitlatingen in het licht van de doelstelling van de Wetenschappelijke Raad voor het Regeringsbeleid om als «onafhankelijk en wetenschappelijk adviesorgaan» de regering over maatschappelijke ontwikkelingen «wetenschappelijk gefundeerde informatie te verschaffen», zoals bepaald in artikel 2 van de «Instellingswet WRR»? <voetnoot nummer="2"/>
      </vraag>
      <vraag nummer="3">Hoe beoordeelt u de uitspraak van de heer Schoonenboom – mede in het licht van de in vraag 2 in herinnering geroepen doelstelling van de WRR om de regering van onafhankelijk en wetenschappelijk advies te dienen – dat hij van de WRR toestemming heeft gekregen om «het debat aan te gaan met islam-criticasters als Hirsi Ali, Wilders, Ellian en Pastors»? </vraag>
      <vraag nummer="4">Deelt u de mening dat de WRR bij monde van onderzoeker de heer Schoonenboom verkeerd heeft gehandeld en zichzelf heeft gediskwalificeerd door over zo’n belangrijk en gevoelig onderwerp dergelijke politieke uitspraken te doen? Kunt u zeggen welke maatregelen u zult treffen om een herhaling van deze uitspraken in de toekomst te voorkomen? Overweegt u de WRR op te heffen? </vraag>
      <vraag nummer="5">Deelt u de opvatting van de heer Schoonenboom dat de Moslimbroederschap in Egypte, Hezbollah in Libanon en Hamas in de Palestijnse gebieden «stromingen zijn die streven naar democratische hervormingen»? Hoe beoordeelt u deze uitspraak in het licht van het besluit van de Europese Unie alle hulp aan en contacten met Hamas en (de politieke tak van) Hezbollah te beëindigen? Deelt u de mening dat de heer Schoonenboom hier met zijn schijnbare loyaliteit aan terroristische organisaties uitspraken doet die krachtig weersproken moeten worden? Bent u daartoe bereid? </vraag>
      <vraag nummer="6">Deelt u de mening dat de uitspraken van de heer Schoonenboom over «democratische hervormingen onder de vlag van de sharia» onjuist, onzinnig en gevaarlijk zijn en een uiting van een verwerpelijke dhimmitude? </vraag>
      <vraag nummer="7" voetnoot="3">Is het waar dat minister-president Balkenende in een lezing voor de Universitas Islam Negeri heeft gezegd dat de islam als zodanig geen bedreiging vormt? <voetnoot nummer="3"/>Deelt u de mening dat die uitspraak in het licht van het anti-westerse karakter van de (zuivere) islam en de daaruit voortgevloeide aanslagen en bedreigingen van de westerse beschaving een ernstige vergissing en derhalve een laakbare opmerking is? Is de minister-president bereid zijn opmerkingen in dat licht te nuanceren dan wel terug te nemen? Zo neen, waarom niet? </vraag>
      <vraag nummer="8">Is het waar dat de minister-president zich sterk relativerend heeft uitgelaten over het belang van de christelijke, joodse en humanistische traditie in Nederland door te stellen: «Nederland heeft altijd opengestaan voor mensen met andere overtuigingen»? Deelt u de mening dat in ieder geval moet worden voorkomen dat die «andere overtuigingen» in Nederland dominant worden en de eigenlijke bronnen van onze beschaving – de joods-christelijke en humanistische tradities – gaan overheersen? </vraag>
      <noten afkomstig="vraag">
         <noot nummer="1" titel="islam-bashen»">ANP 10 april 2006: «WRR; stop «islam-bashen»»</noot>
         <noot nummer="2" weblink="http://www.wrr.nl/content.jsp?objectid=33 73">http://www.wrr.nl/content.jsp?objectid=33 73</noot>
         <noot nummer="3">Jakarta, Indonesië, 7 april 2006. De tekst van de speech staat op de website van het ministerie van Algemene Zaken: http://www.minaz.nl/actueel/toespraken_mp/index.html</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 t/m 6">De Wetenschappelijke Raad voor het Regeringsbeleid heeft ingevolge de Instellingswet WRR de taak om in onafhankelijkheid wetenschappelijk gefundeerde informatie te verschaffen, en een wetenschappelijk gefundeerd kader te ontwikkelen ten behoeve van prioriteitstelling en het voeren van een samenhangend beleid door de regering. Het aangeven van beleidsalternatieven behoort ingevolge de Instellingswet eveneens tot de taak van de WRR. De aard van het voorliggende rapport past daar binnen. De WRR is onafhankelijk en is zelf verantwoordelijk voor de inhoud en presentatie van zijn rapporten. De presentatie vindt plaats door de voorzitter en leden van de WRR. Er zijn geen stafleden van de WRR geweest die het rapport hebben gepresenteerd. Het is van grote betekenis dat de WRR zijn werk in onafhankelijkheid kan doen. De regering brengt een kabinetsreactie uit op rapporten van de WRR. De voorbereiding van deze kabinetsreactie is inmiddels in gang gezet. De genoemde vragen zullen worden betrokken bij de kabinetsreactie. Voor het overige verwijs ik naar de brief die ik aan de voorzitter van de Tweede Kamer heb gestuurd naar aanleiding van de regeling van werkzaamheden van 13 april jl. </antwoord>
      <antwoord nummer="7">Ik heb deze uitspraak gedaan vanuit mijn volle overtuiging van de positieve, inspirerende kracht die uitgaat van religies, zoals ook de islam. Het zijn mensen die hun religie aanwenden om terreur te zaaien, die een bedreiging vormen. Ik zie derhalve geen aanleiding om mijn opmerking terug te nemen. </antwoord>
      <antwoord nummer="8">Ik heb inderdaad gezegd dat Nederland altijd heeft opengestaan voor mensen met andere overtuigingen. Deze uitspraak is niet alleen historisch correct, ik ben er ook trots op dat ik dit over ons land kan zeggen. Het geeft onze fundamentele waarden van tolerantie en vrijheid, in dit geval vrijheid van godsdienst en levensovertuiging, goed weer. </antwoord>
      <noten afkomstig="antwoord"/>
   </antwoorden>
</kvr>
