<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over vergoedingsregelingen van leden van het Europees Parlement. (Ingezonden 14 november 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4141
</item>
         <item attribuut="Inhoud">Betreft de regelingen voor de vergoeding van de reis- en verblijfkosten en het particulier pensioenfonds. In het antwoord verwijst de minister onder meer naar de beantwoording van eerdere Kamervragen over dit onderwerp (Aanhangsels Handelingen nr. 410. Vergaderjaar 1996-1997). Hij geeft een overzicht van de bestaande systematiek van vergoedingen voor leden van het Europees Parlement en doel van het genoemde pensioenfonds.</item>
         <item attribuut="Rubriek">Inkomen en rechtspositie (Loontoeslagen) Internationale betrekkingen (Europese Unie) Staats- en bestuursrecht (Parlement)</item>
         <item attribuut="Trefwoorden">Europees Parlement Reiskostenvergoedingen</item>
         <item attribuut="Vindplaats">Kamervragen met antwoord 1996-1997, nr. 467, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1996-12-23</item>
         <item attribuut="Datum_indiening">1996-11-14</item>
         <item attribuut="Document-id">KVR4141</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="959" allpagenumbers="959 960" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="467" onderwerp="" indiendatum="1996-11-14">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="23 december 1996), zie ook Aanhangsel Handelingen nr. 410, Vergaderjaar 1996–1997">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de Minister-President en de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Was de minister-president aanwezig toen er tijdens de bijeenkomst van socialistische leiders in Boedapest gesproken werd over de regelingen voor de vergoeding van de reis- en verblijfkosten en het particulier pensioenfonds van de leden van het Europees Parlement? <voetnoot nummer="1"/>
      </vraag>
      <vraag nummer="2">Is de in het genoemde krantenbericht vermelde informatie met de conclusie «dat het zo niet langer kan», correct? </vraag>
      <vraag nummer="3">Kunt u om duidelijk te maken wat er «zo langer niet kan» opheldering geven over het systeem van schadeloosstelling en andere vergoedingen, die de leden van het Europese Parlement ontvangen uit hoofde van hun functie, ten einde het publieke debat te kunnen voeren aan de hand van correcte gegevens? </vraag>
      <vraag nummer="4" voetnoot="2">Bent u op de hoogte van het bestaan van het particuliere pensioenfonds van leden van het Europees Parlement? Zo ja, hebt u kennis genomen van de onduidelijke verhouding tussen de vereniging zonder winstoogmerk onder Luxemburgs recht en de publiekrechtelijke instelling onder Europees internationaal recht die het Europees Parlement vormt? <voetnoot nummer="2"/>
      </vraag>
      <vraag nummer="5">Kunt u inlichtingen verschaffen over de juridische verhouding tussen dit pensioenfonds als organisatie van privaatrechtelijke aard en het Europees Parlement als publiekrechtelijk orgaan, waarin de leden van het pensioenfonds een meerderheid vormen? </vraag>
      <vraag nummer="6">Bent u bereid in het kader van het komende Nederlandse Voorzitterschap van de Europese Unie en het Statuut voor de leden van het Europees Parlement hoog op de agenda te zetten, ten einde te komen tot opheffing van de grote verschillen die er bestaan tussen de lidstaten wat betreft de schadeloosstelling van hun leden van het Europees Parlement? Is het waar dat een lid uit Spanje ongeveer een derde ontvangt in vergelijking met een lid uit Italië? </vraag>
      <vraag nummer="7">Deelt u de mening, dat het Europees Parlement voor een herziening van de omstreden (forfaitaire) reiskosten- en presentiegeldenregeling niet hoeft te wachten tot de lidstaten een Statuut voor de leden van het Europees Parlement overeenkomen, omdat het zelf volledig bevoegd is deze regelingen vast te stellen? </vraag>
      <noten afkomstig="vraag">
         <noot nummer="1" datum="1996-11-7" bron="Zie Parool">Zie Parool, 7 november 1996</noot>
         <noot nummer="2" datum="1996-07-18" bron="Zie 2 Vandaag">Zie 2 Vandaag, 18 juli 1996</noot>
      </noten>
   </vragen>
   <antwoorden aantal="6">
      <antwoord nummer="1">Ja. In de bijeenkomst van 26 oktober heeft de voorzitter van het Europees Parlement, Klaus Hänsch, onder andere aandacht besteed aan zijn initiatieven voor een meer strikte toepassing van en betere controle op regels voor vergoedingen van leden van het Europees Parlement. </antwoord>
      <antwoord nummer="2">Deze uitspraak heeft de Minister-President niet gedaan. </antwoord>
      <antwoord nummer="3" voetnoot="1">De Wet schadeloosstelling, uitkering en pensioen leden Europees Parlement regelt de schadeloosstelling van de Nederlandse leden van het Europees Parlement overeenkomstig de regeling die geldt voor leden van de Tweede Kamer. De leden van het Europees Parlement hebben ingevolge deze wet tevens aanspraak op uitkeringen en pensioenen op de voet van de Algemene pensioenwet politieke ambtsdragers. De leden van het Europees Parlement ontvangen diverse onkostenvergoedingen. Deze onkostenvergoedingen worden niet door de nationale wetgever vastgesteld, maar door het Europees Parlement bepaald. Omtrent de soort en hoogte van de vergoedingen is nadere informatie ingewonnen. Blijkens deze informatie betreft het in hoofdzaak de volgende vergoedingen. Er is een reiskostenvergoeding voor deelneming aan vergaderingen van het Parlement. Voor vergaderingen op het grondgebied van de EU is voorzien in een forfaitaire vergoeding en deze bedraagt 0,76 ecu/km voor de eerste 400 kilometer en 0,38 ecu/km voor de volgende kilometers <voetnoot nummer="1"/>. Voor vergaderingen buiten het grondgebied van de EU geldt een vergoeding van de werkelijk gemaakte kosten. Tevens is er een vergoeding van reiskosten die gemaakt worden in de uitoefening van de werkzaamheden die geen verband houden met de vergaderingen (bijvoorbeeld conferenties). Deze vergoeding bedraagt maximaal 3000 ecu per jaar en geschiedt op basis van de werkelijk gemaakte kosten. Voor kosten gemaakt in verband met de bijwoning van de officiële vergaderingen van de organen van het Parlement is er een forfaitaire verblijfsvergoeding van 219 ecu per dag. De vergoeding wordt alleen uitgekeerd als het lid de officiële presentielijst van de vergadering heeft getekend. Voor vergaderingen buiten het grondgebied geldt een verblijfsvergoeding van 109,5 ecu per dag en een vergoeding voor de feitelijke uitgaven voor logies en ontbijt. Er is een forfaitaire vergoeding voor algemene kosten gemaakt in de uitoefening van de werkzaamheden die niet door andere vergoedingen worden gedekt. De vergoeding bedraagt 3 099 ecu per maand en is bedoeld voor dekking van kosten voor onder meer het houden van een kantoor, telefoon- en portokosten en voor kosten gemaakt voor reizen binnen de eigen lidstaat. De secretariaatsvergoeding tenslotte is bestemd voor kosten van de aanstelling van één of meer medewerkers en bedraagt maximaal 8 937 ecu per maand. </antwoord>
      <antwoord nummer="4 en 5">Uit de verkregen informatie blijkt dat door leden van het Europees Parlement een fonds is opgericht genaamd Pensioenfonds leden van het Europees Parlement. Het fonds is opgericht als vereniging zonder winstoogmerk naar Luxemburgs recht en is ook in Luxemburg gevestigd. Het fonds heeft dus een privaatrechtelijke rechtspersoonlijkheid. Doel van het fonds is te voorzien in aanvullende pensioenen voor (voormalige) leden van het Europees Parlement en hun rechthebbenden. Leden van het Europees Parlement kunnen vrijwillig tot het fonds toetreden. Het bestuur bestaat uit 10 leden gekozen door de algemene ledenvergadering. Doel van het pensioenfonds is zorg te dragen voor de toekenning van pensioenen ter uitvoering van de Regeling voor het aanvullend (vrijwillig) pensioen. Deze regeling is vastgesteld door het Bureau van het Europees Parlement en in werking getreden per 1 augustus 1989. In de regeling zijn de pensioenrechten geregeld. De hoogte van de pensioenaanspraken wordt dus bepaald door besluitvorming van het Europees Parlement. In de Regeling voor het aanvullend (vrijwillig) pensioen is vastgesteld dat zowel de pensioenbijdrage als de pensioenuitkering gekoppeld zijn aan de bezoldiging van een rechter bij het Europese Hof van Justitie. De pensioenopbouw bedraagt namelijk per jaar dat men lid is van het Parlement 3,5% van 40% van de basisbezoldiging van een rechter bij het Europese Hof. Voor de pensioenaanspraak dient men tenminste 5 jaar premie te betalen. Het minimumpensioen is 17,5% en het maximum is 70% van 40% van de bezoldiging van een rechter. De uitkering gaat in bij 60-jarige leeftijd. De totale pensioenpremie bedraagt 36% van de grondslag (40% van basisbezoldiging van een rechter). Een derde van deze premie (12%) komt ten laste van het parlementslid en tweederde deel wordt betaald uit de begroting van het Europees Parlement. De inkomsten van het pensioenfonds bestaan dus naast de bijdragen door de leden zelf, uit afdrachten door het Europees Parlement. In 1996 bedroeg de premie voor een EP-lid 747 ECU op maandbasis en was de bijdrage van het Parlement 1 495 ECU per maand. </antwoord>
      <antwoord nummer="6">De schadeloosstellingen van de leden van het Europees Parlement worden bij nationale regeling vastgesteld. Aangezien er daarbij in de praktijk wordt aangesloten bij de bedragen van de nationale parlementen, zijn er inderdaad verschillen tussen de schadeloosstellingsbedragen van de leden van het Europees Parlement onderling. Reeds bij de behandeling van de Wet schadeloosstelling, uitkering en pensioen leden Europees Parlement, hebben indertijd zowel regering als de Tweede Kamer hun teleurstelling uitgesproken over het feit dat geen communautaire regeling betreffende de schadeloosstelling tot stand was gekomen. Het zou de voorkeur hebben als de huidige situatie kon worden ingeruild voor een uniforme, en dan alles omvattende Europese regeling. Gelet op de niveau-verschillen van de schadeloosstellingsbedragen, zal een Europese regeling echter niet eenvoudig tot stand kunnen worden gebracht. Vanuit het Europees Parlement zelf worden nu initiatieven ontwikkeld om tot aanpassing van de regelingen te komen. In dat licht bezien zou het prematuur zijn wanneer het Nederlands voorzitterschap van de Europese Unie vooruit loopt op de ontwikkelingen. </antwoord>
      <antwoord nummer="7">De regelingen met betrekking tot de vergoeding van reis- en verblijfskosten zijn door het Europees Parlement vastgesteld en kunnen door dat parlement worden gewijzigd. </antwoord>
      <noten afkomstig="antwoord">
         <noot nummer="1">1 ECU is ongeveer f 2,16</noot>
      </noten>
   </antwoorden>
</kvr>
