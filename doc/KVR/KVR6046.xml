<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over het millenniumprobleem in de gezondheidszorg. (Ingezonden 30 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6046
</item>
         <item attribuut="Rubriek">Communicatie, media en informatievoorziening (Hard- en software) Gezondheidszorg (Algemeen)</item>
         <item attribuut="Trefwoorden">Automatisering Gezondheidszorg</item>
         <item attribuut="Vindplaats">Kamervragen met antwoord 1997-1998, nr. 322, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1997-11-24</item>
         <item attribuut="Datum_indiening">1997-10-30</item>
         <item attribuut="Document-id">KVR6046</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="657" allpagenumbers="657 658" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6046" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="322" onderwerp="" indiendatum="1997-10-30">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1997-11-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u het bericht «Voorrang in ziekenhuis geen taboe»? </vraag>
      <vraag nummer="2">Kost de oplossing in de gezondheidszorg van het millenniumprobleem (computer versus eeuwwisseling) tenminste 600 miljoen gulden, zoals de Nederlandse Zorgfederatie heeft becijferd? </vraag>
      <vraag nummer="3">Zo niet, hoeveel dan wel? </vraag>
      <vraag nummer="4">Is in veel geavanceerde medische apparatuur geen rekening gehouden met het jaar 2000 en kunnen allerlei apparaten per 1 januari 2000 uitvallen? </vraag>
      <vraag nummer="5">Welke maatregelen hebt u t.a.v. het millenniumprobleem genomen, zowel organisatorisch als financieel? </vraag>
      <vraag nummer="6">Welke risico-analyse is door u gemaakt op het gebied van de gezondheidszorg en om welke geavanceerde medische apparatuur gaat het? </vraag>
      <noten afkomstig="vraag">
         <noot nummer="1" datum="1997-10-28" bron="Algemeen Dagblad">Algemeen Dagblad, 28 oktober 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De totale kosten van de aanpak en oplossing van het millenniumvraagstuk zijn niet vooraf te becijferen. Als vuistregel wordt tot nu toe in het bedrijfsleven vaak uitgegaan van 1 à 2% van de totale omzet van het bedrijf, dan wel het jaarbudget voor informatietechnologie. </antwoord>
      <antwoord nummer="4">De mogelijkheid dat bij de fabricage van apparatuur onvoldoende rekening is gehouden met het jaar 2000 is aanwezig. </antwoord>
      <antwoord nummer="5 en 6">Het kabinet is van mening dat het Millenniumvraagstuk op korte termijn krachtig ter hand genomen moet worden, uitgaande van de eigen verantwoordelijkheid van iedere organisatie. Om de bewustwording rond dit vraagstuk te versterken en tot actie te stimuleren is het Millennium Platform opgericht, onder voorzitterschap van de heer Timmer. Het platform wil onder meer via brancheorganisaties de informatie en coördinatie verbeteren, en zal zich dezer dagen presenteren via een brief aan brancheorganisaties en een persconferentie op 25 november a.s. Het ministerie van VWS is als organisatie niet anders dan overige organisaties. Ook VWS moet, uitgaande van de eigen verantwoordelijkheid, de eigen systemen die gebruik maken van informatietechnologie beoordelen op kwetsbaarheid en waar nodig actie ondernemen. Over de activiteiten van VWS wordt gerapporteerd in de voortgangsrapportages die vanuit het Ministerie van Binnenlandse Zaken aan de Tweede Kamer worden verzonden. In de zorgsector zullen instellingen en leveranciers van apparatuur ook die eigen verantwoordelijkheid moeten oppakken. Dat is nog niet overal in voldoende mate het geval. Vanuit de verantwoordelijkheid van de overheid voor de gezondheid en veiligheid van de burgers dient VWS zich er daarom van te vergewissen dat de zorgsector zijn verantwoordelijkheid in voldoende mate oppakt. Met het oog daarop zijn de volgende acties ondernomen: informeren en activeren – de ZBO’s op het terrein van VWS zijn aangeschreven met het verzoek te rapporteren over hun inspanningen. – de koepels van instellingen en beroepsbeoefenaars waar bij disfunctioneren gevaar dreigt voor de veiligheid en gezondheid van de burger zijn geïnformeerd over het vraagstuk en de noodzaak om dit serieus aan te pakken. Deze koepels zullen over hun activiteiten terzake moeten rapporteren. – de overige koepels op VWS-terrein, alsmede de instellingen waarmee VWS specifieke relaties onderhoudt, zijn geïnformeerd zonder de verplichting om terug te rapporteren. stimuleren – inmiddels is een proefproject gestart in een ziekenhuis, dat op zeer korte termijn resultaten moet opleveren voor de aanpak in instellingen in de gehele zorgsector en moet leiden tot een risicoanalyse in het betreffende ziekenhuis, die eveneens handvatten voor de rest van de zorgsector oplevert. Daarnaast zal ook worden bezien hoe de aanpak past binnen de reguliere bedrijfsvoering van de instelling. Het lijkt daarnaast wenselijk, dat voor de zorgsector een gecoördineerde aanpak van bewustwording, informatievoorziening en facilitering tot stand komt. Met het oog hierop streven VWS en veld naar de oprichting van een apart Millennium Platform voor de Zorgsector, dat zal worden aangehaakt bij het algemene Millennium Platform. Opdracht is het stimuleren en faciliteren van het VWS-veld, in het bijzonder de risicosectoren, om de eigen organisatie door te lichten en problemen bij vitale IT-objecten in kaart te brengen en op te lossen. Daarbij staat de eigen verantwoordelijkheid van instelling en beroepsbeoefenaar voorop. Beoogd voorzitter van het platform is de heer Krol, voorzitter van de NZf en tevens lid van het algemene Millennium Platform. De heer Krol heeft zich hiertoe reeds bereid verklaard. Verdere deelnemers worden gezocht uit de kring van de verzorgingshuizen (Wzf), thuiszorg (LVT), huisartsen (LHV), specialisten (OMS), apotheken (KNMP), verzekeraars en patiënten. Zij nemen op persoonlijke titel zitting in het platform, en hebben voldoende gezag en gewicht in de sector om de beoogde hefboomfunctie te vervullen. Tevens hebben zij voldoende affiniteit met het millenniumvraagstuk. Het Millennium Platform Zorgsector zal ondersteund moeten worden door een ondersteuningsgroep, waarvoor gedacht wordt aan deskundigen uit bovenstaande organisaties. Deze opdracht om op zeer korte termijn een plan van aanpak te ontwikkelen, waarbij gedacht kan worden aan: – voorlichting van en communicatie naar instellingen en burgers; – bieden van instrumenten ter ondersteuning van instellingen (zoals het in het proefproject te ontwikkelen plan van aanpak voor instellingen); – zorg dragen voor een goede communicatie tussen het algemene Millennium Platform en de zorgsector; – faciliteren en stimuleren van koepels bij de aanpak van het vraagstuk binnen hun sector en de rapportage over deze aanpak; – overige activiteiten, passend in de doelstelling van het platform. Dit alles uitgaande van de eerder genoemde eigen verantwoordelijkheid van instellingen en beroepsbeoefenaars voor een gedegen en voortvarende aanpak. Ik hoop op korte termijn het Millennium Platform voor de Zorgsector te kunnen installeren. </antwoord>
      <noten afkomstig="antwoord"/>
   </antwoorden>
</kvr>
