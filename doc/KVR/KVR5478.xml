<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nijpels-Hezemans (Groep Nijpels) over de verhoging van de inkomensgrens voor AOW-gerechtigden voor het Ziekenfonds. (Ingezonden 30 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5478
</item>
         <item attribuut="Rubriek">Gezondheidszorg (Zorgverzekeringen) Welzijn (Ouderen)</item>
         <item attribuut="Trefwoorden">Ouderen Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 1695, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="Groep Nijpels">Nijpels-Hezemans</persoon>
         </item>
         <item attribuut="Datum_reaktie">1997-08-19</item>
         <item attribuut="Datum_indiening">1997-06-30</item>
         <item attribuut="Document-id">KVR5478</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3465" allpagenumbers="3465 3466" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1695" onderwerp="" indiendatum="1997-06-30">
         <vrager partij="Groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="1997-08-19">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Maakt de verhoging van de inkomensgrens voor AOW-gerechtigden voor het Ziekenfonds m.i.v. 1 juli, de groep voor wie het nadelig is over te stappen naar het Ziekenfonds, omdat zij nu nog verzekerd zijn via bijv. een collectieve, particuliere ziektekostenverzekering met soms een beduidend lagere premie en een uitgebreidere dekking, weer groter? </vraag>
      <vraag nummer="2">Bent u bereid reeds per 1 juli 1997 AOW-gerechtigden met een inkomen tot f 38 300,– de vrije keuze te geven of zij tot het Ziekenfonds willen toetreden dan wel particulier verzekerd willen blijven? </vraag>
      <vraag nummer="3">Deelt u de mening, dat er in dat geval minder AOW-gerechtigden tot het ziekenfonds zullen toetreden hetgeen de kosten aanzienlijk zal verminderen? </vraag>
      <vraag nummer="4">Is het niet zeker of de groep AOW-gerechtigden die nu verplicht tot het ziekenfonds moet toetreden, per 1 januari 1998 wanneer de vrije keuze er wel is, nog onder dezelfde voorwaarden naar hun voormalige particuliere ziektekostenverzekering kunnen terugkeren? </vraag>
      <vraag nummer="5">Als u niet bereid of in staat bent de vrije keuzemogelijkheid reeds per 1 juli a.s. te geven, bent u dan bereid er bij de particuliere ziektekostenverzekeraars op aan te dringen dat zij voormalig verzekerden, die slechts een beperkte tijd verplicht ziekenfondsverzekerd zijn geweest, onder dezelfde condities als vóór dit intermezzo accepteren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Gebleken is dat het voor particulier verzekerde ouderen van 65 jaar of ouder in een aantal gevallen financieel nadelig is om van rechtswege ziekenfondsverzekerd te worden. Voor gehuwden, waarvan een van de partners een AOW-uitkering ontvangt zal de overgang naar de ziekenfondsverzekering veelal tot een lagere premielast leiden. Hetzelfde geldt voor de alleenstaande AOW-gerechtigde. Een financieel nadeel zal zich vooral voordoen wanneer iemand voorheen als particulier verzekerde op een collectief contract verzekerd was of een beroep kon doen op een regeling die voorziet in een financiële tegemoetkoming in zijn ziektekosten. In aanmerking nemende dat een aantal voorheen particulier verzekerde AOW-gerechtigden deelnam aan een collectieve ziektekostenregeling dan wel aanspraak kon maken op een tegemoetkoming in hun ziektekosten op grond van een regeling van hun voormalige werkgever zal als gevolg van de verdere verhoging van de inkomensgrens per 1 juli 1997 het aantal personen dat een financieel nadeel van de overgang naar de ziekenfondsverzekering ondervindt, zijn toegenomen. Exacte gegevens daarover zijn mij niet bekend. Wel is mij uit informatie van het departement van Binnenlandse Zaken, waaronder de Z.v.o.-regeling voor oud-overheidspersoneel ressorteert, gebleken dat er vanaf 1 juli 1997 naar schatting 10 000 personen niet langer voor een vergoeding op basis van die regeling in aanmerking komen. Dit aantal is gebaseerd op 6000 aanvragen van 2000 alleenstaanden en 4000 gehuwden. Het kabinet heeft inmiddels besloten om het per 1 januari 1998 voor voormalig particulier verzekerde 65-plussers onder voorwaarden mogelijk te maken om weer te kiezen voor een particuliere ziektekostenverzekering. Een uitgewerkt voorstel daarover zult u in het kader van de herstructurering van de ziekenfondsverzekering per 1 januari 1998 in het najaar ontvangen. </antwoord>
      <antwoord nummer="2 en 3">De Tweede Kamer heeft er unaniem op aangedrongen de inkomensgrens in de ziekenfondsverzekering voor AOW-gerechtigden per 1 juli 1997 op f 38 300,– te brengen. Het bieden van een keuzemogelijkheid aan betrokkenen is in dat verband niet aan de orde geweest. Mijn voornemen is dat daarin bij het door het kabinet aangekondigde voorstel tot herstructurering van de Ziekenfondswet wordt voorzien. Bij de behandeling in de Eerste Kamer van het wetsvoorstel tot verhoging van de inkomensgrens heb ik desgevraagd toegezegd dat ik mij nader zou beraden over een mogelijke oplossing van het probleem van die AOW-gerechtigden die als gevolg van de overgang naar de ziekenfondsverzekering een soms aanzienlijk financieel nadeel zouden ondervinden. In de Eerste Kamer is in dit verband nadrukkelijk de positie van de Z.v.o.-gerechtigden aan de orde geweest. Bij brief van 7 april 1997 gericht aan de voorzitter van de Eerste Kamer (EK 1996/97 nr. 110c) heb ik daarover verslag uitgebracht. Een afschrift van deze brief heb ik aan de voorzitter van de Tweede Kamer gezonden. </antwoord>
      <antwoord nummer="4">Er is niet met zekerheid te zeggen of voormalig particulier verzekerden, wanneer zij gebruik maken van de mogelijkheid om zich weer particulier te verzekeren onder dezelfde voorwaarden als voorheen verzekerd kunnen worden. Particuliere verzekeringsmaatschappijen hanteren een risicoselectie. Zij zijn echter verplicht om een standaardpakketpolis aan te bieden. De meeste ouderen zijn thans reeds verzekerd op een WTZ-polis. Ook de ouderen, die per 1 januari 1998 weer particulier verzekerd zouden willen worden, zullen voorheen vaak op een WTZ-polis verzekerd zijn geweest. Terugkeer op een WTZ-polis kan dus geen probleem opleveren. Of degenen die op een maatschappijpolis verzekerd waren weer onder dezelfde voorwaarden zullen worden geaccepteerd zal afhangen van de bereidheid van de verzekeraar en in voorkomende gevallen van de voormalige werkgever in verband met het door hem afgesloten collectieve contract. Z.v.o.-gerechtigden kunnen in alle gevallen, evenals voorheen, weer gebruik maken van hun aanspraak op een tegemoetkoming in de ziektekosten. Het ligt in mijn bedoeling om indien de maatregel tot het bieden van een keuzemogelijkheid voor ziekenfondsverzekerden van 65 jaar en ouder wordt ingevoerd in de voorlichting daarover uitdrukkelijk te wijzen op de gevolgen van die keuze. De informatie zal met name moeten worden gegeven door ex-werkgevers en particuliere ziektekostenverzekeraars. Het is van belang dat betrokkenen voldoende tijd krijgen om tot een afgewogen keuze te komen. </antwoord>
      <antwoord nummer="5">Over het acceptatiebeleid van particuliere verzekeringsmaatschappijen heb ik geen zeggenschap. Afgewacht moet worden of zich hierbij zodanige problemen zullen voordoen dat een interventie van mijn kant gewenst is. </antwoord>
      <noten afkomstig="antwoord"/>
   </antwoorden>
</kvr>
