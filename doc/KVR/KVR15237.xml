<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de minister van Binnenlandse Zaken en Koninkrijksrelaties over de afdeling bestuursrechtspraak van de Raad van State. (Ingezonden 23 januari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15237
</item>
         <item attribuut="Inhoud">Vragen over de uitspraak van de afdeling bestuursrecht van de Raad van State, waarin gesteld wordt dat bij de beëdiging geen afwijking van de bewoording "... zo waarlijk helpe mij God Almachtig" is toegestaan.</item>
         <item attribuut="Rubriek">Inkomen en rechtspositie (Overig) Staats- en bestuursrecht (Algemeen)</item>
         <item attribuut="Trefwoorden">Beëdiging Rechtspositie overheidspersoneel</item>
         <item attribuut="Vindplaats">Kamervragen met antwoord 2001-2002, nr. 776, Tweede Kamer</item>
         <item attribuut="Vraagnr_bij_indiening">2010204830</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-03-08</item>
         <item attribuut="Datum_indiening">2002-01-23</item>
         <item attribuut="Document-id">KVR15237</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1627" allpagenumbers="1627 1628" vetnummer="2010204830" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15237" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="776" onderwerp="" indiendatum="2002-01-23">
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="8 maart 2002), zie ook Aanhangsel Handelingen nr. 640, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de uitspraak van de Afdeling bestuursrechtspraak van de Raad van State, 16 januari 2002, nr. 200005735/1 inzake de beëdiging van de heer dr. C.H. Koetsier als lid van provinciale staten van Noord-Holland, waarbij onder meer is uitgesproken dat de voorzitter van provinciale staten terecht geen afwijking van de bewoordingen van artikel 14 van de Provinciewet (... «zo waarlijk helpe mij God Almachtig»?) heeft toegestaan? <voetnoot nummer="1"/>
      </vraag>
      <vraag nummer="2">Zo ja, wat zijn naar uw oordeel ook in ruimere zin de gevolgen van deze uitspraak, waarin mede in zijn algemeenheid wordt ingegaan op de reikwijdte van de Wet vorm van de eed van 1911, voor de door een aantal ambtsdragers, in wier handen de eed of belofte wordt afgelegd, te volgen gedragslijn in gevallen waarin iemand de eed wil afleggen op een op zijn persoonlijke overtuiging afgestemde wijze? </vraag>
      <vraag nummer="3">Wat zijn naar uw oordeel de gevolgen van deze uitspraak voor in functie zijnde leden van provinciale staten en anderen die de eed hebben afgelegd op een wijze die niet overeenkomt met de inhoud van deze uitspraak? </vraag>
      <vraag nummer="4">Acht u het, mede gezien de pluriformiteit van religieuze overtuigingen onder de bevolking van ons land, aanvaardbaar dat leden van provinciale staten en anderen die de eed afleggen, zich aan de tekst «Zo waarlijk helpe mij God Almachtig» moeten houden? </vraag>
      <vraag nummer="5">Bent u bereid wetswijziging te bevorderen om de mogelijkheid van het uitspreken van een meer op de persoonlijke overtuiging van betrokkenen afgestemde tekst te openen? </vraag>
      <noten afkomstig="vraag">
         <noot nummer="1">Zie de eerdere vragen en antwoorden over deze kwestie naar aanleiding van de uitspraak van de rechtbank Haarlem, Aanhangsel Handelingen, nr. 467, vergaderjaar 2000–2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Uit de uitspraak van de afdeling bestuursrechtspraak van de Raad van State van 16 januari jl. volgt dat men een keuze behoort te maken tussen de eed, met een bevestiging van een (specifiek) religieuze inhoud, en de verklaring en belofte. Volgens de uitspraak van de afdeling bestuursrechtspraak van de Raad van State biedt de Provinciewet geen ruimte om de eed af te leggen op een wijze die is afgestemd op persoonlijke overtuigingen. Hetzelfde kan worden aangenomen met betrekking tot de eedaflegging op basis van bijvoorbeeld de Gemeentewet. </antwoord>
      <antwoord nummer="3">Het gevolg van deze uitspraak voor in functie zijnde leden van provinciale staten en anderen, die de eed hebben afgelegd op een wijze die niet overeenkomt met de inhoud van de uitspraak van de afdeling bestuursrechtspraak, is dat zij achteraf bezien de eed op een onjuiste wijze hebben afgelegd. Uit de uitspraak van de afdeling bestuursrechtspraak van de Raad van State kan niet worden afgeleid of in voorkomende gevallen deze leden hun functie kunnen blijven uitoefenen op basis van de reeds afgelegde eed, of dat zij alsnog de eed op de wettelijk voorgeschreven wijze zouden dienen af te leggen (dan wel alsnog de verklaring en belofte moeten afleggen). Het staat in voorkomende gevallen primair ter beoordeling van de ambtsdrager, die de eed op kennelijk onjuiste wijze heeft afgelegd, en de betrokken burgemeester of commissaris der Koningin hoe hiermee om te gaan. Daarbij dient in overweging te worden genomen wat de uiterste consequenties kunnen zijn van het afleggen van de eed op een wijze die niet in overeenstemming is met de wettelijke bepalingen. Hoewel sommige auteurs van oordeel zijn dat wettelijke regels rond de beëdiging intern werkende voorschriften zijn, die geen gevolgen hebben voor de externe werking van besluiten, is het ook denkbaar dat in situaties, waarbij de stem van betrokkene van doorslaggevende betekenis is geweest, onduidelijkheid kan ontstaan over de rechtskracht van raads- of statenbesluiten. Het zal in mogelijk voorkomende gevallen uiteindelijk ter beoordeling zijn aan de rechter wat de uiterste consequenties daarvan zijn. In ieder geval ben ik van oordeel dat bij de eedaflegging door ambtsdragers in de nabije toekomst rekening dient te worden gehouden met de uitspraak van de afdeling bestuursrechtspraak. Ik ben voornemens in een circulaire aan burgemeesters en commissarissen van de Koningin hiervoor de aandacht te vragen. </antwoord>
      <antwoord nummer="4">Alhoewel, mede vanuit cultuurhistorisch oogpunt, waarde moet worden gehecht aan de huidige formulering van de eed, ben ik van mening, mede gezien de pluriformiteit van religieuze overtuigingen onder de bevolking van ons land, dat ambtsdragers de ruimte moet worden geboden de eed of de verklaring en belofte op een wijze te doen die meer recht doet aan de eigen geloofsplicht. Deze gedachte ligt ook ten grondslag aan hetgeen reeds is geregeld in de Wet vorm van de eed. </antwoord>
      <antwoord nummer="5">Naar aanleiding van de uitspraak van de afdeling bestuursrechtspraak van de Raad van State ben ik bereid, tezamen met mijn ambtgenoten van Justitie en voor Grote Steden- en Integratiebeleid, te bezien hoe de door ons gewenste reikwijdte van de Wet vorm van de eed gerealiseerd kan worden en hoe via wetswijziging kan worden gekomen tot een wijze van eedaflegging die meer recht doet aan de geloofsplicht van individuele ambtsdragers, maar die tegelijkertijd geen afbreuk doet aan het uitgangspunt van uniformiteit van de formulering van de eed en van de verklaring en de belofte. Een onderzoek naar de mogelijkheden daarvan zal niet voor de komende verkiezingen zijn afgerond. </antwoord>
      <noten afkomstig="antwoord"/>
   </antwoorden>
</kvr>
