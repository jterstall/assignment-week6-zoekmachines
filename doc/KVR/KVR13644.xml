<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over gedwongen uitzettingen. (Ingezonden 23 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13644
</item>
         <item attribuut="Inhoud">Betreft een radiobericht over het toepassen van dwangmedicatie bij het uitzetten van uitgeprocedeerde asielzoekers.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2000-2001, nr. 1154, Tweede Kamer</item>
         <item attribuut="Vraagnr_bij_indiening">2000107090</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-05-09</item>
         <item attribuut="Datum_indiening">2001-02-23</item>
         <item attribuut="Document-id">KVR13644</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2401" allpagenumbers="2401 2402" vetnummer="2000107090" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13644" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1154" onderwerp="" indiendatum="2001-02-23">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="9 mei 2001), zie ook Aanhangsel Handelingen nr. 933, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de berichtgeving over gedwongen uitzettingen? <voetnoot nummer="1"/>
      </vraag>
      <vraag nummer="2">Kunt u bevestigen dat naast Oumar Ba ook nog een andere persoon (in de uitzending: P. Shalik) dwangmedicatie heeft ondergaan tijdens zijn transport naar Nigeria? </vraag>
      <vraag nummer="3" voetnoot="2">Herinnert u zich uw eerdere antwoorden inzake dwangmedicatie waarbij werd aangegeven dat er slechts in twee gevallen sprake is geweest van dwangmedicatie? <voetnoot nummer="2"/>Klopt het dat dit tweede geval toen als zijnde «op verzoek» in de antwoorden terecht is gekomen maar dat dit toch onder dwang was, zoals in de uitzending wordt medegedeeld? Zo ja, hoe kan het dat dit toen fout beantwoord is? </vraag>
      <vraag nummer="4">Kunt u de lezing van de heer van Kalmthout (KUB-Brabant) bevestigen dat in het geval van P. Shalik niet aan de Willem II gevangenis is verzocht om informatie, maar op grond van verouderde informatie uit Ter Apel de beslissing is genomen deze persoon te behandelen als iemand die verzet pleegt? Zo neen, hoe was de gang van zaken dan? </vraag>
      <vraag nummer="5">Kunt u bevestigen zoals de heer van Kalmthout betoogt, dat het geen standaardprocedure is om het actuele medisch dossier te zenden naar de Koninklijke Marechaussee (Kmar) bij een uitzetting? Acht u het niet van belang voor de beoordeling van de gewenste wijze van uitzetten dat dit medisch dossier wel aanwezig is? </vraag>
      <vraag nummer="6">Kunt u bevestigen wat de heer J. Vlaming (Kmar) meldde over verschillende vormen van verzet door uit te zetten asielzoekers door onder meer het tegen de muur werpen van baby’s, het automutileren met delen van blikjes, pogingen tot zelfmoord e.a.? In hoeveel gevallen is dit in de laatste jaren voorgekomen, en op welke wijze gaat de Kmar hiermee om? </vraag>
      <vraag nummer="7">Klopt het dat de Kmar meer dwangmiddelen (bij sommige dwangmiddelen: drie keer meer) is gaan gebruiken en zo ja, kunt u verklaren waardoor deze toename veroorzaakt wordt? </vraag>
      <vraag nummer="8">Wat voor onderzoeken hebben er plaatsgevonden/of worden er verricht naar de handelwijze van de Kmar? Bent u bereid de in de uitzending door de heer J. Vlaming genoemde onderzoeken van de rijksrecherche naar de handelwijze van de Kmar bij uitzettingen openbaar te maken? </vraag>
      <vraag nummer="9">Klopt het dat er geen protocol is ten aanzien van de toepassing van dwangmiddelen? Zo neen, dient dit dan niet spoedig in de ambtsinstructie vastgelegd te worden? Bent u hiertoe bereid? </vraag>
      <noten afkomstig="vraag">
         <noot nummer="1" datum="2001-02-14" bron="Radio 1">Radio 1, 14 februari 2001, binnenlandse kwesties (VARA) om 11.04 uur</noot>
         <noot nummer="2" documenttype="Kamervragen" documentnummer="1102" documentjaargang="1999-2000">Aanhangsel Handelingen, nr. 1102, vergaderjaar 1999–2000, vraag 8.</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja, het klopt, naar nu blijkt, dat in december 1999 sprake is geweest van een tweede geval van gedwongen medicatietoediening. De uit te zetten vreemdeling was volgens informatie van de terugkeerfunctionaris uit Ter Apel psychotisch en onberekenbaar en kreeg hiervoor medicatie. Een GG&amp;GD arts op Schiphol heeft voorafgaand aan de uitzetting een gesprek gehad met betrokkene, alsmede overleg gevoerd met de medisch escort. Vervolgens adviseerde de politiearts de medisch escort, betrokkene een injectie te geven, indien zijn psychotisch gedrag hier aanleiding toe zou geven. Gelet op het gesprek tussen arts, betrokkene en medisch escort werd destijds het toedienen van een injectie, ten onrechte, door de aanwezige maar niet bij de medicatie betrokken KMAR-ambtenaren geïnterpreteerd als zijnde op verzoek van de vreemdeling. </antwoord>
      <antwoord nummer="4">Ja, aan de terugkeerfunctionaris van het Koning Willem II Complex is niet verzocht om (aanvullende) informatie. De terugkeerfunctionaris in Ter Apel was belast met de voorbereiding van de terugkeer en verantwoordelijk voor het tijdig kenbaar maken van relevante gedrags- en medische informatie over de vreemdeling aan de Kmar. Op basis van deze informatie en het feit dat betrokken vreemdeling zich bij een eerdere poging tot uitzetting met geweld heeft verzet en zich voor de uitzetting bevond op de Afdeling Bijzondere Zorg van het Koning Willem II Complex te Tilburg is besloten de vreemdeling te behandelen als een persoon waarbij plotseling verzet tijdens de uitzetting een reëel risico vormt. </antwoord>
      <antwoord nummer="5">Bij een gedwongen vertrek van een vreemdeling behoort een geleidebrief/checklist (Vc model M 118) te gaan waarin alle relevante informatie over de vreemdeling wordt vermeld. In de geleidebrief worden onder meer gegevens opgenomen met betrekking tot de medische situatie van de vreemdeling. Mede op basis van de informatie uit de geleidebrief wordt de uitzetting door de Kmar voorbereid. Indien medische indicaties worden vermeld wordt door de Kmar de GG&amp;GD arts op Schiphol geraadpleegd. Op dit moment wordt door de IND in samenwerking met de Kmar bezien of de huidige procedures in het kader van overdracht van medische gegevens voldoen dan wel moeten worden aangepast. </antwoord>
      <antwoord nummer="6">Ja, in de afgelopen twee jaar is in 29 gevallen melding gemaakt van verzet door onder andere automutilatie en een enkele poging tot zelfdoding. In voorkomend geval wordt terstond medisch personeel van de luchthaven Schiphol ter plaatse geroepen, dat de medische zorg van betrokkene op zich neemt. </antwoord>
      <antwoord nummer="7">Ja. De Kmar wordt geconfronteerd met een toename van agressie door uit te zetten vreemdelingen, waardoor, vanuit preventief oogpunt, vaker gebruik gemaakt wordt van dwangmiddelen. De oorzaak voor de toegenomen agressie is niet bekend. Een en ander vindt plaats conform de Ambtsinstructie voor de politie, Koninklijke Marechaussee en de buitengewoon opsporingsambtenaar en de Districtsorder van de Districtscommandant van het District Koninklijke Marechaussee Schiphol. </antwoord>
      <antwoord nummer="8">Uit de geautomatiseerde systemen van het Openbaar Ministerie kan niet worden afgeleid welke strafrechtelijke onderzoeken hebben plaatsgevonden met betrekking tot het gebruik van dwangmedicatie, geweld of dwangmiddelen door de Kmar. Thans wordt in drie gevallen van gedwongen uitzettingen door de Kmar onderzoek gedaan door de Rijksrecherche in opdracht van de hoofdofficier van Justitie te Arnhem. Deze onderzoeken zijn in een afrondende fase. </antwoord>
      <antwoord nummer="9">Nee. De toepassing van dwangmiddelen is geregeld in de «ambtsinstructie van de politie, de Koninklijke Marechaussee en de buitengewoon opsporingsambtenaar». Momenteel wordt bezien of het gebruik van een aantal door de Koninklijke Marechaussee gebruikte bewegingsbeperkende middelen apart dient te worden opgenomen in de betreffende ambtsinstructie. </antwoord>
      <noten afkomstig="antwoord"/>
   </antwoorden>
</kvr>
