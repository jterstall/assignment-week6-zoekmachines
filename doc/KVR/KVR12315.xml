<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) aan de minister van Buitenlandse Zaken en de staatssecretaris van Economische Zaken over levering van reserveonderdelen aan Indonesië. (Ingezonden 31 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12315
</item>
         <item attribuut="Inhoud">Vragen naar aanleiding van een artikel in de Volkskrant van 26 augustus 2000, over het leveren van reserveonderdelen voor zes marineschepen aan Indonesië door Nederland, zodat Indonesië in staat gesteld wordt een blokkade rond de Molukken te leggen, met als doel te voorkomen dat extremistische moslims naar de Molukken gaan.</item>
         <item attribuut="Rubriek">Handel en economie (Export) Veiligheidsbeleid en defensie (Militair materieel)</item>
         <item attribuut="Trefwoorden">Export Indonesië Wapens</item>
         <item attribuut="Vindplaats">Kamervragen met antwoord 2000-2001, nr. 1, Tweede Kamer</item>
         <item attribuut="Vraagnr_bij_indiening">2990015060</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">2000-09-19</item>
         <item attribuut="Datum_indiening">2000-08-31</item>
         <item attribuut="Document-id">KVR12315</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1" allpagenumbers="1 2" vetnummer="2990015060" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12315" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1" onderwerp="" indiendatum="2000-08-31">
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de minister van Buitenlandse Zaken en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2000-09-19">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers van Defensie, en voor Ontwikkelingssamenwerking en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat Nederland aan Indonesië reserveonderdelen voor zes marineschepen zal leveren om Indonesië in staat te stellen een blokkade rond de Molukken te leggen? <voetnoot nummer="1"/>
      </vraag>
      <vraag nummer="2">Is het waar dat deze blokkade tot doel heeft te voorkomen dat extremistische moslims naar de Molukken gaan? </vraag>
      <vraag nummer="3">Kunt u garanderen dat deze marineschepen alleen voor dat doel en andere humanitaire doelen worden ingezet, gezien de spanningen die in het Indonesische leger bestaan en de aanwijzingen dat delen van het leger juist een bijdrage leveren aan geweld op de Molukken? </vraag>
      <vraag nummer="4">Heeft u van de Indonesische regering de garantie gevraagd dat deze schepen alleen ingezet worden voor humanitaire doelen? </vraag>
      <vraag nummer="5">Is het waar dat het ministerie van Economische Zaken dit jaar een reeks exportvergunningen voor legermateriaal heeft afgegeven en dat slechts een vergunning werd afgewezen? </vraag>
      <vraag nummer="6">Waarom is de Kamer niet eerder op de hoogte gesteld van deze leveranties, gezien de gevoeligheid van dit soort leveranties? </vraag>
      <vraag nummer="7">Met welk oogmerk zijn deze wapenleveranties aan Indonesië goedgekeurd en hoe kunt u garanderen dat zij niet tot verhoging van de spanningen en intensivering van het geweld zullen leiden, ook gezien de rol die delen van het leger spelen bij de geweldadigheden in Indonesië? </vraag>
      <noten afkomstig="vraag">
         <noot nummer="1" datum="2000-08-26" bron="Volkskrant">Volkskrant, 26 augustus 2000</noot>
      </noten>
   </vragen>
   <antwoorden aantal="5">
      <antwoord nummer="1">Tijdens onze bilaterale ontmoeting op 25 augustus stelde minister Shihab de levering van reserveonderdelen voor de Indonesische marine aan de orde. Hij wees op de positieve rol van de Indonesische marine in de Indonesische veiligheidsproblematiek op dit moment, het belang van een effectieve marineblokkade van de Molukken en de prioriteit die President Wahid wenst te geven aan de wederopbouw van de marine teneinde deze in staat te stellen te waken over de territoriale integriteit van de Indonesische wateren. Tegen deze achtergrond heb ik geantwoord dat eventuele Indonesische verzoeken om ondersteuning op dit terrein vanuit een positieve geest tegemoet zouden worden getreden. In dit verband verwijs ik tevens naar mijn eerdere uitspraken in het Algemeen Overleg over Indonesië, 27 januari 2000, over de mogelijkheid van leveranties voor de Indonesische luchtmacht en marine (Kamerstuk 26 049 nr. 22 vergaderjaar 1999–2000). Van een exportvergunningaanvraag voor levering van onderdelen voor zes marineschepen, zoals gesuggereerd in het betreffende artikel, is op dit moment geen sprake. Indien een dergelijke aanvraag zal worden ontvangen, zal deze uiteraard worden getoetst op basis van de dan geldende omstandigheden aan het Nederlandse wapenexportbeleid. Tijdens zijn recente bezoek aan Indonesië heeft de minister van Defensie met zijn Indonesische ambtgenoot afgesproken dat een bilaterale werkgroep concrete voorstellen voor samenwerking zal voorbereiden. De werkgroep zal zich op Indonesisch verzoek ook buigen over mogelijkheden de Indonesische kustwacht te versterken. Binnen dit kader kan de levering van overtollig materieel van de Nederlandse krijgsmacht aan de orde komen. </antwoord>
      <antwoord nummer="2, 3 en 4">De blokkade van de marine heeft tot doel het verkeer in de wateren rond de Molukken te controleren en aldus te voorkomen dat ongewenste buitenstaanders en wapens de Molukken illegaal bereiken. Zoals in het antwoord op vraag 1 is vermeld, zijn er op dit moment geen vergunningenaanvragen bekend. In dit licht zijn garanties zoals in de vraagstelling bedoeld dan ook niet aan de orde. </antwoord>
      <antwoord nummer="5">Ja, waarbij zij opgemerkt dat het in de meeste gevallen verlengingen betrof van de looptijd van reeds eerder afgegeven vergunningen, alsmede vergunningen voor tijdelijke uitvoer van gereedschappen voor onderhoudswerkzaamheden en vergunningen voor retourzending van in Nederland ter reparatie aangeboden goederen die reeds het eigendom zijn van de Indonesische overheid. Voor nieuwe leveranties met Indonesië als eindbestemming werden dit jaar tot dusver drie vergunningen toegekend. Het betrof één maritiem optisch sensor- en richtsysteem bestemd voor één van de in het artikel in de Volkskrant bedoelde marineschepen en twee leveranties, deels via de VS, van vliegtuigonderdelen. Een proefaanvraag (sondage) voor de leverantie van bestanddelen van munitie werd afgewezen. </antwoord>
      <antwoord nummer="6">In de Notitie over meer openbaarheid met betrekking tot de rapportage over de uitvoer van militaire goederen (Kamerstuk 22 054 nr. 30; vergaderjaar 1997–1998) heeft de regering uiteengezet dat zij de Kamer tweemaal per jaar zal informeren over de waarde van de in het voorafgaande halfjaar afgegeven vergunningen voor de definitieve uitvoer van militaire goederen per land van bestemming. Tijdens het vertrouwelijk deel van het Algemeen Overleg dat naar aanleiding van deze rapportages kan worden gevoerd, kan vanzelfsprekend worden ingegaan op de details van de leveranties die zich in de betreffende periode voordeden. Dit geldt uiteraard ook voor de onderhavige vergunningen. </antwoord>
      <antwoord nummer="7">De vergunningenaanvragen zijn getoetst aan het wapenexportbeleid rekening houdend met de labiele interne situatie in Indonesië. De aard van de goederen waarop de toegekende nieuwe vergunningaanvragen betrekking hebben, was niet zodanig dat daardoor de interne spanningen in Indonesië zouden worden verergerd, dan wel het specifieke geweld zal worden geïntensiveerd. De geleverde goederen dragen er juist toe bij dat de Indonesische luchtmacht en marine effectiever in staat zullen zijn hun legitieme taken, zoals die hun zijn opgedragen door de regering Wahid, uit te oefenen en op te treden tegen piraterij en andere inbreuken op de rechtsorde. Voor het overige verwijs ik tevens naar de argumentatie zoals die werd uiteengezet aan de Kamer in mijn brief van 7 juni 1999 betreffende de levering van radarapparatuur aan Indonesië (Kamerstuk 26 049 nr. 12; vergaderjaar 1998–1999) en mijn opmerkingen in het Algemeen Overleg van 27 januari jl. (Kamerstuk 26 049 nr. 22; vergaderjaar 1999–2000). </antwoord>
      <noten afkomstig="antwoord"/>
   </antwoorden>
</kvr>
