<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) aan de minister van Economische Zaken over de Europese Richtlijn Autowrakken. (Ingezonden 18 februari 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11521
</item>
         <item attribuut="Inhoud">Vragen over de gevolgen van de Europese richtlijn voor het terugnemen en recyclen van autowrakken, met name voor het vervoeren van autowrakken door Europa, en voor Auto Recycling Nederland (ARN), een samenwerkingsverband tussen Nederlandse autoimporteurs, schadebedrijven, sloperijen en garagebedrijven.</item>
         <item attribuut="Rubriek">Milieu (Afvalverwerking) Verkeer, vervoer en waterstaat (Motorrijtuigen)</item>
         <item attribuut="Trefwoorden">Autowrakken Recycling</item>
         <item attribuut="Vindplaats">Kamervragen met antwoord 1999-2000, nr. 1120, Tweede Kamer</item>
         <item attribuut="Vraagnr_bij_indiening">2990007270</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">2000-04-17</item>
         <item attribuut="Datum_indiening">2000-02-18</item>
         <item attribuut="Document-id">KVR11521</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2517" allpagenumbers="2517 2518" vetnummer="2990007270" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11521" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1120" onderwerp="" indiendatum="2000-02-18">
         <vrager partij="VVD" oorsprong="parlement">Blaauw</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2000-04-17">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat de Europese Richtlijn voor het terugnemen en recyclen van autowrakken door de autoindustrie zelf, door de recyclingindustrie in Nederland niet als verbetering wordt gezien? <voetnoot nummer="1"/>
      </vraag>
      <vraag nummer="2">Is het u tevens bekend dat het Auto Recycling Nederland (ARN) – een samenwerkingsverband tussen Nederlandse autoimporteurs, schadebedrijven, sloperijen en garagebedrijven – jaarlijks 250 000 auto’s ontmantelt tegen een prijs van f 150,– per afgedankte auto, waarbij vergroting van de capaciteit zeker mogelijk is? </vraag>
      <vraag nummer="3">Is het u bekend dat een aantal Europese lidstaten, zoals België, Denemarken, Spanje en Portugal bij de ARN is komen kijken, als voorbeeld van goede organisatie van recycling, waardoor ook de kosten beperkt blijven? </vraag>
      <vraag nummer="4">Heeft u in het voorbereidingstraject van de Europese Richtlijn het Nederlandse autowrakkenverwerkingssysteem onder de aandacht van de Commissie gebracht? </vraag>
      <vraag nummer="5">Verwacht u dat het vervoeren van autowrakken door Europa waartoe de richtlijn zal leiden, uit financieel en milieuoogpunt voordeliger zal zijn dan de huidige Nederlandse wrakverwerking? </vraag>
      <vraag nummer="6">Zo neen, welke stappen denkt u dan te ondernemen om de nadelige kanten van de richtlijn te neutraliseren? </vraag>
      <noten afkomstig="vraag">
         <noot nummer="1" datum="2000-02-12" bron="FEM/De Week">FEM/De Week, 12 februari 2000</noot>
      </noten>
   </vragen>
   <antwoorden aantal="5">
      <antwoord nummer="1">Op grond van het overleg dat mijn departement regelmatig voert met de belangrijkste partijen in de verwijderingsketen voor autowrakken, zoals Auto Recycling Nederland (ARN), de Vereniging Belangenbehartiging Autodemontagebranche (STIBA) en de Metaal Recycling Federatie (MRF), heb ik niet de indruk dat de hoofdlijnen van het ontwerp voor de EU-richtlijn autowrakken niet door het bedrijfsleven worden gesteund. Overigens moet vermeld worden dat het ontwerp voor de EU-richtlijn autowrakken voor een belangrijk deel is gebaseerd op het in Nederland reeds bestaande en breed gedragen verwijderingssysteem voor autowrakken en dat ARN op een actieve en positieve wijze betrokken is geweest bij de totstandkoming van dit ontwerp. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">Ja. Het ARN-systeem geldt internationaal als voorbeeld van de wijze waarop autowrakken op milieuverantwoorde wijze en tegen zo laag mogelijke kosten kunnen worden verwijderd. De Europese Commissie heeft zich bij de totstandkoming van het voorstel voor de EU-richtlijn laten inspireren door het ARN-systeem. Samen met ARN heeft mijn departement zich ingespannen om (de voordelen van) het Nederlandse systeem onder de aandacht te brengen van de Europese Commissie en van de overige lidstaten. </antwoord>
      <antwoord nummer="5 en 6">Volgens de huidige tekst van de ontwerp-richtlijn, waarover overigens nog overleg plaatsvindt met het Europees Parlement, worden de lidstaten verplicht er voor zorg te dragen dat de ondernemingen uit de autoketen verwijderingssystemen voor autowrakken opzetten. Daarbij dienen de lidstaten ervoor te zorgen dat er op hun grondgebied voldoende inzamelpunten beschikbaar zijn waar de laatste eigenaar/gebruiker zijn wrak zonder kosten kan afgeven aan het verwijderingssysteem. Voorts dienen de lidstaten er voor te zorgen dat de desbetreffende inrichtingen een vergunning ontvangen van het nationale bevoegde gezag en dat deze inrichtingen auto’s kunnen uitschrijven uit het nationale kentekenregister. Vanwege dit laatste punt en vanwege het feit dat het organisatorisch en financieel onaantrekkelijk is om autowrakken ten behoeve van demontage en recycling over langere afstanden te vervoeren, is het niet aannemelijk te verwachten dat de richtlijn zal leiden tot grootschalig vervoer van autowrakken door Europa. </antwoord>
      <noten afkomstig="antwoord"/>
   </antwoorden>
</kvr>
