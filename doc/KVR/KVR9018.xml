<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rehwinkel en Van Dok-van Weele (beiden PvdA) aan de ministers van Justitie en van Volkshuisvesting, Ruimtelijke Ordening en Milieubeheer over het Bouwbesluit. (Ingezonden 3 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9018
</item>
         <item attribuut="Inhoud">Vragen over het rechtskarakter van privaatrechtelijke NEN-normen (afkomstig van het Nederlands Normalisatie Instituut) waarnaar in wetgeving wordt verwezen, en over de toegankelijkheid van deze normen voor burgers.</item>
         <item attribuut="Rubriek">Bouw (Bouwvoorschriften) Staats- en bestuursrecht (Wetgeving)</item>
         <item attribuut="Trefwoorden">Bouwvoorschriften Normalisatie Wet- en regelgeving</item>
         <item attribuut="Vindplaats">Kamervragen met antwoord 1998-1999, nr. 1059, Tweede Kamer</item>
         <item attribuut="Vraagnr_bij_indiening">2989907070</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Rehwinkel</persoon>
            <persoon partij="PvdA">Van Dok-van Weele</persoon>
         </item>
         <item attribuut="Datum_reaktie">1999-03-30</item>
         <item attribuut="Datum_indiening">1999-02-03</item>
         <item attribuut="Document-id">KVR9018</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2169" allpagenumbers="2169 2170" vetnummer="2989907070" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9018" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1059" onderwerp="" indiendatum="1999-02-3">
         <vrager partij="PvdA" oorsprong="parlement">Rehwinkel</vrager>
         <vrager partij="PvdA" oorsprong="parlement">Van Dok-van Weele</vrager>
         <vraagt-aan>de ministers van Justitie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="30 maart 1999). Zie ook Aanhangsel Handelingen nr. 895, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Acht u het toelaatbaar dat er een categorie van door de overheid verplicht gestelde bindende voorschriften bestaat, zonder dat hiervoor een (grond)wettelijke basis aanwezig is? <voetnoot nummer="1"/>
      </vraag>
      <vraag nummer="2">Zijn naar uw mening de tarieven die het Nederlands Normalisatie Instituut hanteert voor het ter beschikking stellen van de normen in overeenstemming met het beleid om overheidsinformatie tegen laagdrempelige tarieven ter beschikking van het publiek te stellen? </vraag>
      <vraag nummer="3">Bestaat de mogelijkheid voor burgers de normen waarnaar in wetgeving wordt verwezen te kopiëren of om op grond van de Wet openbaarheid van bestuur een afschrift van deze normen te verzoeken? Zo neen, vindt u dat die mogelijkheid zou moeten worden gecreëerd om zo de beschikbaarheid en toegankelijkheid van deze normen voor de burgers te vergroten? </vraag>
      <noten afkomstig="vraag">
         <noot nummer="1">In antwoord op uw eerder gestelde kamervragen</noot>
         <noot nummer="2">over het Bouwbesluit gaat u in op het rechtskarakter van privaatrechtelijke NEN-normen waarnaar in wetgeving wordt verwezen. Deze normen krijgen door die verwijzing een publiekrechtelijk karakter en worden bindend voor burgers, maar zijn volgens u nog geen algemeen verbindende voorschriften geworden. De Grondwet en de Bekendmakingswet kennen een dergelijke categorie voorschriften niet</noot>
         <noot nummer="2" documenttype="Kamervragen" documentnummer="601">Aanhangsel Handelingen, nr. 601, Vergaderjaar 1998–1999.</noot>
      </noten>
   </vragen>
   <antwoorden aantal="3">
      <antwoord nummer="1">Er is geen reden om over het rechtskarakter van privaatrechtelijke normen waarnaar in wetgeving wordt verwezen een standpunt in te nemen dat afwijkt van hetgeen daarover is gesteld in de parlementaire geschiedenis bij de Bekendmakingswet en de Woningwet. In de memories van toelichting bij de daaraan ten grondslag liggende wetsvoorstellen is vermeld dat verwijzing niet het gevolg heeft dat deze normen door verwijzing een conversie ondergaan in vanwege het Rijk vastgestelde algemeen verbindende voorschriften. Wel gaan zij op enigerlei wijze deel uitmaken van het recht en krijgen daarmee een publiekrechtelijk, algemeen geldend karakter. Deze opvatting is noch in de adviezen van de Raad van State over genoemde wetsvoorstellen noch tijdens parlementaire behandeling daarvan weersproken. Ook in jurisprudentie die de toepassing van naar normen verwijzende wetgeving betreft, zijn geen aanknopingspunten te vinden voor de stelling dat deze opvatting onjuist is. De aangehaalde wetsgeschiedenis maakt duidelijk dat door verwijzing de status van de norm als zodanig niet verandert, maar dat de inhoud van de norm tot het publiekrechtelijk domein gaat behoren. Het is dus niet zo dat er een nieuwe categorie van «bindende voorschriften» ontstaat (nog daargelaten dat in de meeste gevallen, zoals in het Bouwbesluit, de verwijzende wettelijke voorschriften niet «bindend» zijn, maar slechts een resultaat aangeven dat ook langs andere weg dan het opvolgen van de in de norm aangegeven methode mag worden bereikt). Verwijzingen naar privaatrechtelijke normen verschillen wat dit betreft niet principieel van verwijzingen naar andere documenten die niet door de wetgever zelf zijn vastgesteld. Zo is er ook wetgeving waarin wordt verwezen naar beleidsnota’s, handleidingen e.d. Ook deze documenten veranderen niet van status door het enkele feit dat daarnaar in wetgeving wordt verwezen. Evenmin is dit het geval indien bijvoorbeeld naar normen wordt verwezen in vergunningvoorschriften. Ook dan heeft verwijzing niet het gevolg dat de normen zelf de status krijgen van vergunningvoorschrift. Overigens kan ik de stelling dat een (grond)wettelijke basis ontbreekt, niet onderschrijven. Tot de bevoegdheid van de wetgever in formele zin en – indien de delegatiegrondslag toereikend is – van lagere wetgevers behoort ook het verwijzen naar documenten die niet door de desbetreffende wetgever zelf zijn vastgesteld. </antwoord>
      <antwoord nummer="2">Het beleid van de rijksoverheid is erop gericht overheidsinformatie tegen zo laag mogelijke kosten aan het publiek ter beschikking te stellen. Zie hierover de nota Naar toegankelijkheid van overheidsinformatie (kamerstukken II 1996/97, 20 644, nr. 30) en het recente Actieprogramma Elektronische Overheid (kamerstukken II 1998/1999, 26 387, nr. 1). Het is redelijk te veronderstellen dat tot deze overheidsinformatie ook behoren die documenten waarvan de inhoud door verwijzing in wetgeving tot het publiekrechtelijk domein is gaan behoren, zoals bij sommige NEN-normen het geval is. Zoals aangegeven in het antwoord op de vragen van het lid Van Middelkoop over dit onderwerp (Aanhangsel Handelingen II 1998/99, nr. 605) hebben wij geen aanwijzingen dat de vergoeding die het NNI thans vraagt voor het ter beschikking stellen van die normen prohibitief is. </antwoord>
      <antwoord nummer="3">Bij het Nederlands Normalisatie Instituut (NNI) berust het auteursrecht op de door die instelling ontwikkelde NEN-normen. Overigens zijn ook andere normalisatienormen waarnaar in Nederlandse en buitenlandse wetgeving wordt verwezen auteursrechtelijk beschermd. Op zgn. EN-normen berust het auteursrecht bij de Europese normalisatie-instellingen; op zgn. ISO-normen berust dit bij de International Standard Organisation. De desbetreffende normbladen kunnen derhalve niet vrijelijk worden gekopieerd. Toepassing van de Wet openbaarheid van bestuur is niet aan de orde, aangezien het i.c. gaat om documenten die reeds openbaar zijn. De documenten liggen immers ter inzage en zijn verkrijgbaar bij het NNI. Dit neemt niet weg dat wij begrip kunnen opbrengen voor de wens naar een grotere toegankelijkheid van normalisatienormen waarnaar in wetgeving wordt verwezen. Op zichzelf voldoet de huidige wijze van bekendmaking aan elementaire vereisten van kenbaarheid, maar een bredere beschikbaarheid is zeker denkbaar. Nieuwe technologische ontwikkelingen bieden veel nieuwe mogelijkheden om die beschikbaarheid te vergroten. Deze mogelijkheden verdienen serieus onderzoek. Uit een nog niet gepubliceerde concept-studie van de Europese Commissie naar de juridische aspecten van normalisatienormen blijkt dat de praktijk in nogal wat landen verschilt. Zo blijkt dat in Nederland en Denemarken normalisatienormen kunnen worden ingezien bij het normalisatie-instituut en op technische universiteiten. In andere landen (België, IJsland, Zwitserland en Noorwegen) is alleen inzage mogelijk bij het normalisatie-instuut, terwijl in weer andere landen (Finland, Duitsland en Groot Brittannië) inzage ook mogelijk is in bibliotheken. Door de Minister van Economische Zaken, verantwoordelijk voor de coördinatie van het overheidsbeleid op het gebied van normalisatie en certificatie, zal dit jaar in overleg met het NNI worden bezien in hoeverre de beschikbaarheid en toegankelijkheid van normalisatienormen verder kunnen worden vergroot. Daarbij wordt ook elektronische beschikbaarstelling onderzocht. Hier speelt uiteraard ook de verhouding tot het auteursrecht een rol. </antwoord>
      <noten afkomstig="antwoord"/>
   </antwoorden>
</kvr>
