<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Justitie over de ontsnapping van een tbs-er uit een kliniek in Halsteren. (Ingezonden 9 augustus 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23682
</item>
         <item attribuut="Inhoud">Vragen naar aanleiding van berichten dat de voor een geweldsmisdrijf tot tbs veroordeelde Marciano Ernst is ontsnapt uit een kliniek in Halsteren. Deze vragen dienen ter aanvulling op eerdere vragen terzake van het lid Wilders (Groep Wilders), eveneens ingezonden 9 augustus 2005.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 2004-2005, nr. 2243, Tweede Kamer</item>
         <item attribuut="Vraagnr_bij_indiening">2040519490</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2005-08-25</item>
         <item attribuut="Datum_indiening">2005-08-09</item>
         <item attribuut="Document-id">KVR23682</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4481" allpagenumbers="4481 4482" vetnummer="2040519490" code="0405tkkvr2243" lopendefooter="Tweede Kamer, vergaderjaar 2004–2005, Aanhangsel" filenaam="KVR23682" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2243" onderwerp="" indiendatum="2005-08-9">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-08-25">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wanneer is de voornoemde tbs-er ontsnapt? </vraag>
      <vraag nummer="2">Hoe lang heeft u, nadat de ontsnapping was ontdekt, gewacht met het doen uitgaan van een foto van de ontsnapte tbs-er? </vraag>
      <vraag nummer="3">Hoe heeft de ontsnapping plaatsgevonden? Welke beveiligingsmaatregelen zijn door de tbs-instelling genomen om te voorkomen dat tbs-ers kunnen ontsnappen? Waarom hebben deze maatregelen gefaald? </vraag>
      <vraag nummer="4">Waarvoor is deze tbs-er veroordeeld? </vraag>
      <vraag nummer="5">Is deze tbs-er al eerder ontsnapt? </vraag>
      <vraag nummer="6">Kunt u een overzicht geven van de verplegingsgeschiedenis van deze tbs-er, inclusief de uitgevoerde risicotaxaties? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Wilders (Groep Wilders), vraagnummer 2040519480, eveneens ingezonden 9 augustus 2005. </toelichting>
   <antwoorden aantal="5">
      <antwoord nummer="1 en 3">Zie antwoord op vraag 1 en 2van Wilders (Aanhangsel Handelingen nr. 2242, vergaderjaar 2004–2005). Betrokkene heeft zich onttrokken aan de tbs-verpleging op donderdag 4 augustus 2005. Hij verbleef in het kader van transmuraal verlof op een forensisch psychiatrische afdeling (FPA) van een GGz-instelling in Halsteren. FPA’s zijn weliswaar gesloten, maar zijn minder zwaar beveiligd dan een tbs-kliniek. Het besluit om betrokkene transmuraal verlof te verlenen en hem in dit kader in een minder beveiligde voorziening te plaatsen is mede gebaseerd op een inschatting van het recidiverisico. Aan het transmuraal verlof van betrokkene zijn voorwaarden verbonden, zoals medicatiegebruik en onthouding van alcohol en drugs, die zijn nageleefd en gecontroleerd. Betrokkene genoot in het kader van zijn behandeling beperkte vrijheden op het terrein van de instelling. Dit hield in dat hij zelfstandig naar zijn therapie mocht lopen die in een ander gebouw op het terrein wordt gegeven. Daar is hij echter niet gearriveerd. De verplaatsing van betrokkene had via de telefoon gecontroleerd moeten worden. De contrôle heeft in dit geval niet volledig naar behoren gefunctioneerd. Na constatering van de onttrekking zijn de politie, het OM en het Landelijk meldpunt ongeoorloofde afwezigheid direct geïnformeerd en is de opsporing aangevangen. </antwoord>
      <antwoord nummer="2">Zie antwoord op vraag 3 en 4 van Wilders (Aanhangsel Handelingen nr. 2242, vergaderjaar 2004–2005). Betrokkene heeft een psychiatrische ziekte die onder controle gehouden wordt met behulp van medicatie. Op het moment dat de medicatie is uitgewerkt en betrokkene geen nieuwe medicijnen inneemt, kan de psychiatrische ziekte op de voorgrond treden. Deze kan ertoe leiden dat hij gevaarlijk wordt. Dit risico is meegewogen bij de beslissing om twee dagen later, op zaterdag 6 augustus, op televisie een opsporingsbericht uit te zenden. Dit is overigens in overeenstemming met de motie Eerdmans c.s. (TK 2004–2005, 29452, nr. 31) die ertoe strekt dat bij tbs-gestelden die ongeoorloofd afwezig zijn na 48 uur een expliciete afweging wordt gemaakt om de media in te schakelen bij de opsporing. Deze afweging heeft ertoe geleid het politiebericht via de media uit te zenden. </antwoord>
      <antwoord nummer="4">Betrokkene is op 27 oktober 1997 ter zake van doodslag veroordeeld tot een gevangenisstraf van twee jaar en tbs met dwangverpleging. </antwoord>
      <antwoord nummer="5">Betrokkene is niet eerder ongeoorloofd afwezig geweest. </antwoord>
      <antwoord nummer="6">Betrokkene is in 2001 opgenomen in de van Mesdagkliniek en is begin juni 2005 overgeplaatst naar de forensisch psychiatrische afdeling van een GGz-instelling in Halsteren in het kader van transmuraal verlof. Voor de verstrekking van verlof is voldaan aan de geldende regels voor risicotaxatie. </antwoord>
      <noten afkomstig="antwoord"/>
   </antwoorden>
</kvr>
