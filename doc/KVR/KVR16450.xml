<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Cornielje (VVD) aan de staatssecretaris van Binnenlandse Zaken en Koninkrijksrelaties over gemeentelijke rampenoefeningen. (Ingezonden 16 augustus 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16450
</item>
         <item attribuut="Inhoud">Vragen naar aanleiding van een bericht dat onder meer ziekenhuizen in de regio Haaglanden onvoldoende oefeningen uitvoeren in het kader van rampen(opvang)plannen.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Gezondheidszorg (Zorginstellingen)</item>
         <item attribuut="Trefwoorden">Rampenbestrijding Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 150, Tweede Kamer</item>
         <item attribuut="Vraagnr_bij_indiening">2010213940</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Cornielje</persoon>
         </item>
         <item attribuut="Datum_reaktie">2002-10-11</item>
         <item attribuut="Datum_indiening">2002-08-16</item>
         <item attribuut="Document-id">KVR16450</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="313" allpagenumbers="313 314" vetnummer="2010213940" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16450" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="150" onderwerp="" indiendatum="2002-08-16">
         <vrager partij="VVD" oorsprong="parlement">Cornielje</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="11 oktober 2002), zie ook Aanhangsel Handelingen nr. 19, vergaderjaar 2002–2003">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Hessing</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de radio-uitzending van Radio TV West <voetnoot nummer="1"/>waaruit blijkt dat onder meer ziekenhuizen in de regio Haaglanden onvoldoende oefeningen uitvoeren in het kader van rampen(opvang)plannen? </vraag>
      <vraag nummer="2">Wat is uw oordeel hierover? </vraag>
      <vraag nummer="3">Heeft u zicht op de mate waarin in Nederland met rampen(opvang)plannen wordt geoefend? </vraag>
      <vraag nummer="4">Wat is uw oordeel over de rol van de burgemeester in het bevorderen dat er voldoende oefeningen plaatsvinden? Bent u van mening dat de burgemeester van Den Haag hier adequaat gehandeld heeft? </vraag>
      <vraag nummer="5">Bent u bereid in de halfjaarlijkse rapportage die binnenkort naar de Kamer zal worden gezonden, te melden of er in Nederland ook door ziekenhuizen voldoende geoefend wordt? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In de Wet geneeskundige hulpverlening bij rampen (Wghr) artikel 4 staat de bepaling opgenomen dat ziekenhuizen de nodige maatregelen dienen te treffen met het oog op de voorbereiding van hun optreden bij rampen en zware ongevallen. In de memorie van toelichting bij de Wghr wordt uitgewerkt wat wordt verstaan onder deze voorbereiding. Het gaat onder andere om het opstellen en beoefenen van rampenopvangplannen. In de memorie van toelichting staat verder dat alleen met een actueel en regelmatig beoefend rampenopvangplan bij een te verwachten grote toestroom van slachtoffers de medische opvangcapaciteit effectief wordt ingezet. In het geval dit niet of onvoldoende gebeurt, blijven ziekenhuizen in gebreke. </antwoord>
      <antwoord nummer="3">Opvangplan ziekenhuizen Het ministerie van BZK heeft thans nog geen inzicht in het oefenen van rampenopvangplannen van ziekenhuizen. Het toezicht op de uitvoering van de Wghr art. 4 is neergelegd bij de Inspectie voor de Gezondheidszorg (IGZ). Op dit moment wordt door de IGZ een enquête uitgevoerd onder alle Nederlandse academische en algemene ziekenhuizen om inzicht te krijgen in de aanwezigheid van rampenopvangplannen en de mate van geoefendheid. Eind van dit jaar is de geaggregeerde rapportage hierover beschikbaar. Rampenplannen De Wet rampen en zware ongevallen (Wrzo) schrijft voor dat de gemeenteraad voor het gehele gebied van de gemeente een rampenplan vaststelt. De organisatie, verantwoordelijkheden, taken en bevoegdheden in het kader van de rampenbestrijding is in het gemeentelijk rampenplan opgenomen. Het college van burgemeester en wethouders zendt het rampenplan en de wijzigingen daarop binnen een maand na vaststelling toe aan gedeputeerde staten, en ter kennisname naar de commissaris van de Koningin. De commissaris van de Koningin toetst de kwaliteit van het rampenplan aan de hand van criteria. Het oefenen van het rampenplan is opgenomen in het toetsingskader rampenplannen. Gedeputeerde staten informeren het ministerie van Binnenlandse Zaken en Koninkrijksrelaties alleen over de actualiteit van de rampenplannen en of het rampenplan voldoet aan de eisen van de wet. Het ministerie heeft geen inzicht in het oefenen van rampenplannen. </antwoord>
      <antwoord nummer="4">Het beoefenen van de rampenopvangplannen is primair een verantwoordelijkheid van de zorginstellingen. De Regionaal Geneeskundig Functionaris (RGF) kan hierin aanwijzend optreden. Het al dan niet beoefenen van de rampenopvangplannen is de verantwoordelijkheid van de ziekenhuisbesturen. In algemene zin kan de burgemeester een stimulerende rol hebben waar het gaat om het bevorderen van oefenen. Het hangt af van de verantwoordelijkheidsverdeling of en op welke wijze hieraan gevolg wordt gegeven. De burgemeester van Den Haag heeft zich verantwoordelijk gevoeld om de in het televisie-interview van Radio TV West geschetste situatie na de uitzending bespreekbaar te maken binnen de ziekenhuizen. Hij heeft zichzelf hierin een actief initiërende rol toegeëigend. Hetgeen als erg positief gewaardeerd mag worden. </antwoord>
      <antwoord nummer="5">In februari 2002 is de Kamer geïnformeerd over de stand van zaken ten aanzien van de actualisatie van de gemeentelijke rampenplannen. De Kamer is toegezegd om halfjaarlijks hierover te worden geïnformeerd. Rapporteren over het oefenen van opvangplannen van ziekenhuizen past niet in de doelstelling van deze rapportage. </antwoord>
      <noten afkomstig="antwoord"/>
   </antwoorden>
</kvr>
