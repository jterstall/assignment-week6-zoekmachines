<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Pater-van der Meer (CDA) aan de minister van Justitie over een Verklaring Omtrent het Gedrag voor vrijwilligers die met kinderen werken. (Ingezonden 19 januari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27304
</item>
         <item attribuut="Inhoud">Vragen naar aanleiding van bericht in NRC Handelsblad (13 januari 2007), waaruit blijkt dat de Vereniging Nederlandse Organisaties Vrijwilligerswerk (NOV) voorstelt om alle vrijwilligers die met kinderen werken te verplichten een Verklaring omtrent het Gedrag (VOG) te overleggen. Indiener verwijst naar de brief van de minister van Justitie over de VOG (Kamerstuk 30800 VI, nr. 40), en vraagt of er mogelijkheden zijn voor een wettelijk kader waarin dit geregeld kan worden. Is wetgeving terzake effectief om ontucht met minderjarigen te bestrijden? Wellicht zou de NOV zelf een gedragscode kunnen opstellen.</item>
         <item attribuut="Rubriek">Arbeid (Overig) Welzijn (Jeugdigen)</item>
         <item attribuut="Trefwoorden">Jeugdigen Vrijwilligerswerk</item>
         <item attribuut="Vindplaats">Kamervragen met antwoord 2006-2007, nr. 794, Tweede Kamer</item>
         <item attribuut="Vraagnr_bij_indiening">2060705700</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2007-02-12</item>
         <item attribuut="Datum_indiening">2007-01-19</item>
         <item attribuut="Document-id">KVR27304</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1707" allpagenumbers="1707 1708" vetnummer="2060705700" code="0607tkkvr794" lopendefooter="Tweede Kamer, vergaderjaar 2006–2007, Aanhangsel" filenaam="KVR27304" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="794" onderwerp="" indiendatum="2007-01-19">
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-02-12">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht waaruit blijkt dat de Vereniging Nederlandse Organisaties Vrijwilligerswerk (NOV) voorstelt om alle vrijwilligers die met kinderen werken te verplichten een Verklaring Omtrent het Gedrag (VOG) te overleggen? <voetnoot nummer="1"/>
      </vraag>
      <vraag nummer="2" voetnoot="2">Ziet u, mede gelet op uw brief, 9 januari 2007 <voetnoot nummer="2"/>over de VOG voor zedendelinquenten, mogelijkheden voor een wettelijk kader waarin dit geregeld zou kunnen worden? Deelt u de mening dat wetgeving hieromtrent effectief kan zijn om ontucht met minderjarigen te bestrijden? </vraag>
      <vraag nummer="3">Zijn er andere mogelijkheden, zoals een gedragscode op te stellen door de NOV zelf, die een zelfde effect zouden kunnen hebben? Is het mogelijk dat organisaties die niet bij de NOV zijn aangesloten wel onder de gedragscode vallen? </vraag>
      <vraag nummer="4">Wie is verantwoordelijk wanneer in het kader van vrijwilligerswerk toch ontucht voorkomt, terwijl er een VOG is overlegd? Is dit anders wanneer de verplichting van het overleggen van een VOG wettelijk worden vastgelegd? </vraag>
      <noten afkomstig="vraag">
         <noot nummer="1" datum="2006-01-13" bron="NRC Handelsblad">NRC Handelsblad, 13 januari 2006</noot>
         <noot nummer="2" documenttype="Kamerstuk" kamerstuk-id="30 800 VI" documentnummer="40" documentjaargang="2006-2007">Kamerstuk 30 800 VI, nr. 40, vergaderjaar 2006–2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het is in de eerste plaats de verantwoordelijkheid van een organisatie zelf om te voorkomen dat kwetsbare personen binnen hun organisatie het slachtoffer worden van een misdrijf tegen de zeden. Deze verantwoordelijkheid wordt, zoals ik eerder heb geconstateerd, ook door deze organisaties opgepakt. Zij kunnen ook nu, zonder wettelijke plicht, door hun (aanstaande) medewerkers een VOG laten aanvragen. Deze VOG-aanvragen worden door het Centraal Orgaan Verklaringen Omtrent Gedrag zonder meer in behandeling genomen. Zoals ik in mijn brief van 9 januari 2007 heb gemeld, heb ik op basis van de quick-scan geconcludeerd dat zonder nader onderzoek een uitbreiding van een wettelijke plicht voor de betreffende sectoren niet is aangewezen. Zonder zulk nader onderzoek staat de evenredigheid en daarmee de noodzaak van de maatregel vast. De VOG kan niet dienen als hét middel om zedendelicten te voorkomen. De groep waarvoor het vragen van een VOG zou moeten worden verplicht, is bovendien moeilijk definieerbaar. Een ieder kan immers besluiten een bedrijfje, een vereniging of een stichting op te richten, gericht op activiteiten voor kinderen of andere kwetsbare groepen. Doordat in de wetgeving niet alle gevallen kunnen worden voorzien, kan de indruk worden gewekt dat de wetgever seksueel misbruik in bepaalde sectoren minder belangrijk vindt dan in andere sectoren. Wanneer tot een wettelijke plicht zou worden besloten, zal deze niet of nauwelijks handhaafbaar zijn. Dit leidt dientengevolge tot schijnveiligheid. Daarom is het belangrijker dat organisaties hun verantwoordelijkheid nemen en dit uitdragen. </antwoord>
      <antwoord nummer="3">Het zoveel mogelijk voorkomen van (seksueel) misbruik van kinderen en andere kwetsbare personen, zoals gehandicapten, is van het grootste belang. Dit zal pas effectief zijn indien organisaties een mix van maatregelen nemen. De VOG kan daarvan een onderdeel zijn en is slechts één van de maatregelen in die mix. Een gedragscode op te stellen door het NOV waarin maatregelen zijn opgenomen die organisatie kunnen dan wel moeten nemen om (seksueel) misbruik te voorkomen, kan zeker bijdragen. Andere organisaties die niet zijn aangesloten bij het NOV kunnen dezelfde gedragcode hanteren. Uit de contacten met de in mijn brief genoemde organisaties blijkt dat deze vrij ver zijn met het beleid om ongewenst gedrag te voorkomen. Scouting Nederland heeft bijvoorbeeld in haar statuten de VOG verplicht en andere maatregelen genomen. De instrumenten die onder meer bij de Scouting zijn ontwikkeld, zouden kunnen worden gedeeld met andere organisaties. De bereidheid van deze organisaties om samen te werken is groot. Ik heb contact met deze organisaties en zal in overleg met mijn ambtsgenoten van VWS en OC&amp;W en die organisaties bezien in hoeverre de overheid deze ontwikkelingen kan faciliteren. </antwoord>
      <antwoord nummer="4">Het is uiteraard de persoon die ontucht pleegt, die verantwoordelijk moet worden gesteld. Of naast die persoon ook anderen door de rechter verantwoordelijk zullen worden gehouden, is afhankelijk van de concrete omstandigheden van het geval. De VOG geeft geen garantie dat houder na de afgifte ervan geen (zeden)delicten pleegt. De VOG wordt namelijk verstrekt op basis van het geldende beleid, in aanmerking genomen het justitieel verleden van die persoon ten tijde van de aanvraag. Daarom is het van belang dat organisaties hun verantwoordelijkheid nemen en aanvullende maatregelen treffen, voor zover ze dat al niet hebben gedaan, om zoveel mogelijk te voorkomen dat ontucht met bijvoorbeeld kinderen plaatsvindt. Dit geldt ook wanneer de verplichting van het overleggen van een VOG wettelijk zou worden vastgelegd. </antwoord>
      <noten afkomstig="antwoord"/>
   </antwoorden>
</kvr>
