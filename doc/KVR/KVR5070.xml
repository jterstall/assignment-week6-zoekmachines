<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Apostolou (PvdA) over de vernietiging van cocavelden in Bolivia. (Ingezonden 16 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5070
</item>
         <item attribuut="Inhoud">Vragen betreffen de ongeregeldheden rond de vernietigingsactie van cocavelden.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Bolivia Drugsbestrijding</item>
         <item attribuut="Vindplaats">Kamervragen met antwoord 1996-1997, nr. 1358, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Apostolou</persoon>
         </item>
         <item attribuut="Datum_reaktie">1997-06-09</item>
         <item attribuut="Datum_indiening">1997-05-16</item>
         <item attribuut="Document-id">KVR5070</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2773" allpagenumbers="2773 2774" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1358" onderwerp="" indiendatum="1997-05-16">
         <vrager partij="PvdA" oorsprong="parlement">Apostolou</vrager>
         <vraagt-aan/>
      </vraagdata>
      <antwoorddata antwoorddatum="1997-06-9">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat op 17 april 1997 agenten van de UMOPAR (drugspolitie) en van DIRECO (milieupolitie) bij het vernietigen van cocavelden in Chapare, Bolivia, mevrouw Alberta Oreliana Garcia voor de ogen van haar oudste zoon hebben doodgeschoten? </vraag>
      <vraag nummer="2">Kunt u de ware toedracht aangeven van deze gebeurtenis? </vraag>
      <vraag nummer="3">Hebben de autoriteiten van Bolivia na de vernietiging van de kantoren van DIRECO door de woedende menigte, helikopters en grondtroepen gezonden die met scherp op de menigte zijn gaan schieten waarbij nog eens 5 mensen zijn doodgeschoten, waaronder een baby van 3 maanden en een jongen van zes jaar? </vraag>
      <vraag nummer="4">Waren de cocaboeren in Chapare, Bolivia, bereid hun cocavelden vrijwillig te vernietigen tegen een bepaalde vergoeding en is de Europese hulp van 30 miljoen ECU toegekend onder voorwaarde dat de autoriteiten een klimaat van dialoog met de boeren en vrede in de regio garanderen? </vraag>
      <vraag nummer="5">Deelt u de mening, dat het optreden van de Boliviaanse autoriteiten onaanvaardbaar is en internationale afkeuring verdient? Zo ja, welke stappen gaat u daartoe dan ondernemen? </vraag>
      <vraag nummer="6">Welke consequenties zullen in Europees verband worden getrokken uit het feit dat Bolivia de voorwaarden voor de toekenning van de EU-hulp niet is nagekomen? Welke stappen gaat u ondernemen in de EU? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Bekend is dat mevrouw Alberta Orelia Garcia door een kogel afkomstig van een politiewapen om het leven is gekomen. Niet bekend is of dit voor de ogen van haar oudste zoon gebeurd is. </antwoord>
      <antwoord nummer="2">Een patrouille (100 manschappen) van de DIRECO keerde terug van een actie in het Chaparegebied en kwam bij de gemeente Isinuta in een hinderlaag terecht van ongeveer 1500 gewapende cocaboeren. Tijdens de confrontatie werd over en weer geschoten waarbij een politieman en drie burgers om het leven kwamen. Als een reactie hierop werd door een groep woedende cocaboeren een kantoor van de DIRECO in Eterazama in brand gestoken. Tijdens de daarop volgende schermutseling met o.m. de politie zijn nog twee burgers om het leven gekomen, te weten mevrouw Garcia en, door traangas, een baby van 1,5 jaar. Een zesjarige jongen werd geraakt door een steen, maar heeft de verwonding overleefd. </antwoord>
      <antwoord nummer="3">Zie antwoord vraag 2. In totaal zijn 5 burgers en een politieman om het leven gekomen bij de hgg. twee opeenvolgende acties. Helikopters zijn alleen gebruikt om gewonden en troepen te evacueren. </antwoord>
      <antwoord nummer="4">Bolivia is, onder grote internationale druk, begonnen met de uitvoering van een programma dat ten doel heeft de coca uit te roeien en door middel van de teelt van andere gewassen alternatieve bronnen van inkomsten te genereren. Naar verluidt doet 80 à 85% van de cocaboeren actief mee aan de programma’s, die in dit verband geboden worden. Sinds 1987 zijn er al belangrijke financiële middelen gemobiliseerd ten behoeve van Chapare: deze worden op ongeveer 500 miljoen dollar geschat, voornamelijk afkomstig uit bijdragen van de VS, UNDCP en verschillende EU-lidstaten. Als bijdrage aan dit programma in o.m. Chapare heeft de Europese Unie in 1996 30 MECU ter beschikking gesteld; bij de uitvoering van activiteiten die door de EU worden gefinancierd wordt de lokale bevolking zoveel mogelijk betrokken. </antwoord>
      <antwoord nummer="5">Op grond van de beschikbare gegevens ben ik van mening dat er geen aanleiding is tot internationale afkeuring van het optreden van de Boliviaanse autoriteiten. In het algemeen staat voor Nederland altijd voorop dat de aanpak van de problematiek in de drugsproducerende landen geen negatieve consequenties mag hebben voor de mensenrechtensituatie. Daar in drugscontroleprojecten vaak een «wetshandhavingsonderdeel» is opgenomen, is Nederland terzake extra alert. Terzake van de relatie tussen drugscontroleprojecten en het respect voor de mensenrechten heeft Nederland in EU-kader een discussie geëntameerd om ook de inschatting van de andere lidstaten te vernemen. </antwoord>
      <antwoord nummer="6">N.v.t. </antwoord>
      <noten afkomstig="antwoord"/>
   </antwoorden>
</kvr>
