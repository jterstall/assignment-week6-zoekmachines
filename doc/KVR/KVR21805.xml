<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Justitie en van Binnenlandse Zaken en Koninkrijksrelaties over mogelijk ontoereikende beveiliging tegen en bestrijding van computercriminaliteit. (Ingezonden 18 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21805
</item>
         <item attribuut="Inhoud">Vragen naar aanleiding van het bericht in Sp!ts (Spits) van 15 oktober 2004 dat volgens het Korps Landelijke Politiediensten (KLPD) de coördinatie in de bestrijding van tegen de overheid gerichte computercriminaliteit ontbreekt.</item>
         <item attribuut="Rubriek">Communicatie, media en informatievoorziening (Hard- en software) Criminaliteit en openbare orde (Criminaliteitsbestrijding en -preventie) Criminaliteit en openbare orde (Informatiebeveiliging) Criminaliteit en openbare orde (Politie)</item>
         <item attribuut="Trefwoorden">Computercriminaliteit Criminaliteitsbestrijding Gegevensbeveiliging Politie</item>
         <item attribuut="Vindplaats">Kamervragen met antwoord 2004-2005, nr. 553, Tweede Kamer</item>
         <item attribuut="Vraagnr_bij_indiening">2040501980</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-12-14</item>
         <item attribuut="Datum_indiening">2004-10-18</item>
         <item attribuut="Document-id">KVR21805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1161" allpagenumbers="1161 1162" vetnummer="2040501980" code="0405tkkvr553" lopendefooter="Tweede Kamer, vergaderjaar 2004–2005, Aanhangsel" filenaam="KVR21805" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="553" onderwerp="" indiendatum="2004-10-18">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="14 december 2004), zie ook Aanhangsel Handelingen nr. 414, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het bericht dat volgens het Korps Landelijke Politiediensten (KLPD), de coördinatie in de bestrijding van computercriminaliteit ontbreekt? <voetnoot nummer="1"/>
      </vraag>
      <vraag nummer="2">Deelt u de mening van de beleidsadviseur van het KLPD, dat door het ontbreken van heldere procedures nu niet onmiddellijk gereageerd kan worden op aanvallen door computerkrakers (hackers)? Zo neen, waarom niet? </vraag>
      <vraag nummer="3">Kunt u uiteenzetten wie, of welke dienst, op dit moment in eerste instantie verantwoordelijk is voor het bestrijden van computercriminaliteit, gericht tegen de overheid? </vraag>
      <vraag nummer="4">Kunt u de voortgang schetsen in de oprichting van het National High Tech Crime Center (NHTCC)? Is inmiddels bekend welke taken dit NHTCC zal gaan vervullen? Welke rol zal dit NHTCC vervullen in de landelijke aanpak van computercriminaliteit? </vraag>
      <vraag nummer="5" voetnoot="2">Bent u bekend met de resolutie die het Europees Parlement op 3 juli 2001 heeft aangenomen, waarin onder andere wordt aangedrongen op het gebruik van versleutelingssoftware door de overheid? <voetnoot nummer="2"/>Kunt u uiteenzetten in hoeverre de aanbevelingen uit deze resolutie, die relevant zijn voor de Nederlandse overheid, worden opgevolgd? </vraag>
      <vraag nummer="6">Kunt u uiteenzetten of binnen het ministerie van Justitie op dit moment onder het personeel voldoende kennis over het gebruik van versleutelingssoftware bestaat? Wordt versleutelingssoftware standaard gebruikt voor e-mailcommunicaties en het beveiligen van computerbestanden? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-10-15" bron="Sp!ts">Sp!ts, 15 oktober 2004</noot>
         <noot nummer="2" weblink="http://www.europarl.eu.int/tempcom/echelon/rrechelon_en.htm">http://www.europarl.eu.int/tempcom/echelon/rrechelon_en.htm</noot>
      </noten>
   </vragen>
   <antwoorden aantal="6">
      <antwoord nummer="1">Ik ken dit bericht, maar het is niet juist. Er is geen sprake geweest van een bericht van het Korps Landelijke Politiediensten. Daarnaast heb ik in de antwoorden op uw vragen van 26 oktober 2004, Aanhangsel Handelingen nr. 554, vergaderjaar 2004–2005, reeds aangegeven dat onder leiding van het Parket Den Haag onderzoek wordt gedaan door de Regiopolitie Haaglanden, met ondersteuning van het Team Digitale Expertise van het Korps Landelijke Politiediensten. Dit onderzoek heeft inmiddels geleid tot enkele aanhoudingen. </antwoord>
      <antwoord nummer="2">Nee, zie het antwoord op vraag 1. </antwoord>
      <antwoord nummer="3">Er is geen instantie of dienst in het bijzonder verantwoordelijk voor de bestrijding van computercriminaliteit gericht tegen de overheid. Onder wiens leiding en verantwoordelijkheid een eventueel opsporingsonderzoek wordt opgestart, is in beginsel gebiedsafhankelijk. Zoals in de antwoorden op de kamervragen van Algra en Van Haersma Buma (Aanhangsel Handelingen nr. 383, vergaderjaar 2004–2005) aangegeven wordt, is het opsporen van computercriminaliteit een politietaak. </antwoord>
      <antwoord nummer="4">Op 25 oktober 2004 hebben vertegenwoordigers van de ministeries van Justitie, van BZK, van EZ en het KLPD gezamenlijk het officiële startsein gegeven voor de pilot National High Tech Crime Center in Nederland: het NHTCC. Het NHTCC is een samenwerkingsverband tussen genoemde ministeries en het KLPD en zal vooreerst een pilot zijn voor de duur van 1 jaar. Een van de initiatieven van het NHTCC is om de aard en omvang van computercriminaliteit inzichtelijk te maken en daarbij in samenwerking met alle betrokken partijen een strategie te ontwerpen hoe grootschalige aanvallen op de vitale informatiesystemen voorkomen kunnen worden en hoe misdrijven verricht met of gericht tegen Informatie- en Communicatie Technologie kunnen worden aangepakt. Het is de bedoeling dat deze gemeenschappelijke aanpak resulteert onder meer in een Nationaal Beleidsplan Crisisbeheersing. In de nabije toekomst moet het duidelijk worden waar men bij de overheid terecht kan voor advies over mogelijke (ernstige) ICT-misdrijven of het doen van concrete meldingen over criminele en/of terroristische ICT-incidenten. Dit betekent dat het NHTCC ook de eerste ingang zal worden voor externe partijen als het gaat om het melden van relevante incidenten waarbij ICT een cruciale rol speelt als middel of als doelwit. Dit is van groot belang om dergelijke gebeurtenissen waar mogelijk te voorkomen en het biedt tevens de mogelijkheid om de inhoud van deze meldingen te betrekken bij de analyse en aanpak zowel als voorkoming van deze misdrijven. Het NHTCC is verantwoordelijk voor het duiden welke invloed ICT heeft op criminaliteit en criminaliteitsbestrijding en voor het aangeven van de omvang van deze problematiek. Daarbij is het voor het NHTCC van belang zicht te ontwikkelen op de vraag welke soort criminele en terroristische incidenten/activiteiten bij de aanpak van door politie/justitie onvoldoende aandacht krijgen, onder meer als gevolg van gebrek aan kennis of kunde op ICT-terrein. Op die manier kan het NHTCC de opdrachtgevers adviseren in welke mate en om welke redenen een specifieke vorm van High Tech Crime onvoldoende wordt aangepakt en op welke wijze daaraan iets kan worden gedaan. De samenwerking binnen het NHTCC staat een pro-actieve werkwijze voor, waardoor computercriminaliteit zoveel mogelijk kan worden voorkomen dan wel tijdig effectief kan worden aangepakt. Het High Tech Crime Center zal zelf geen opsporingsonderzoeken uitvoeren. </antwoord>
      <antwoord nummer="5">Ja, de resolutie is bekend. De overheid maakt op sommige gebieden reeds gebruik van encryptie. Zo wordt bijvoorbeeld voor de uitwisseling van persoonsgegevens binnen het GBA- en LRD-systeem en voor de paspoortaanvraag tussen gemeente en drukker gebruik gemaakt van Public Key versleutelingssoftware. Daarnaast heeft de Nederlandse overheid middels het programma PKI overheid het gebruik van Public Key encryptie voor zowel authenticatie, identificatie en voor vertrouwelijke communicatie bevorderd en mogelijk gemaakt. </antwoord>
      <antwoord nummer="6">Personeel dat als gebruiker werkt met versleutelingssoftware beschikt over voldoende kennis voor de juiste bediening van deze software. Daarnaast beschikt het ministerie van Justitie over kennis op hoger niveau bij b.v. beheerders, beveiligingsmedewerkers en NFI medewerkers. Voor diepgaande expertise wordt gebruik gemaakt van marktpartijen zoals gerenommeerde accountantsbureaus en/of de AIVD/NBV. Versleutelingssoftware wordt gebruikt voor communicatie tussen verschillende locaties. Bij de afweging om computerbestanden te beveiligen met versleutelingssoftware speelt een aantal factoren een rol: de gevoeligheid van de informatie, en de gebouwenbeveiliging, waardoor fysieke toegang door onbevoegden tot de bestanden nagenoeg onmogelijk is (denk b.v. aan gevangenissen). Op grond van dergelijke factoren kan de verantwoordelijke manager bij de afweging van risico’s en maatregelen tot de conclusie komen dat er voldoende compenserende maatregelen getroffen zijn en dat het gebruik van versleutelingssoftware onnodig, of zelfs onwenselijk, is. </antwoord>
      <noten afkomstig="antwoord"/>
   </antwoorden>
</kvr>
