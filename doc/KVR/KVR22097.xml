<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister voor Bestuurlijke Vernieuwing en Koninkrijksrelaties over een gevangenis voor illegalen op Curaçao. (Ingezonden 24 december 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22097
</item>
         <item attribuut="Inhoud">Vragen naar aanleiding van kritiek van ombudsman Wiel op de wantoestanden in een kampement voor illegalen bij de Bon Futuro-gevangenis. Een privé-onderneming zou belast zijn met de bewaking van de gevangenis, zonder schriftelijk contract met de overheid.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Koninkrijk) Staats- en bestuursrecht (Wetgeving)</item>
         <item attribuut="Trefwoorden">Curaçao Gevangeniswezen Rechtshandhaving</item>
         <item attribuut="Vindplaats">Kamervragen met antwoord 2004-2005, nr. 811, Tweede Kamer</item>
         <item attribuut="Vraagnr_bij_indiening">2040505580</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2005-01-24</item>
         <item attribuut="Datum_indiening">2004-12-24</item>
         <item attribuut="Document-id">KVR22097</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1719" allpagenumbers="1719 1720" vetnummer="2040505580" code="0405tkkvr811" lopendefooter="Tweede Kamer, vergaderjaar 2004–2005, Aanhangsel" filenaam="KVR22097" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="811" onderwerp="" indiendatum="2004-12-24">
         <vrager partij="SP" oorsprong="parlement">Van Bommel</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-01-24">
         <antwoorder functie="minister" ministerie="Bestuurlijke Vernieuwing en Koninkrijksrelaties">De Graaf</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Deelt u de mening dat de regering van de Nederlandse Antillen op korte termijn aan de kritiek van ombudsman Wiel op de wantoestanden in een kampement voor illegalen bij de Bon Futuro-gevangenis, tegemoet moet komen? <voetnoot nummer="1"/>Zo neen, waarom niet? </vraag>
      <vraag nummer="2">Is het waar dat de privé-onderneming Speedy Security NV de bewaking uitvoert en dat deze onderneming geen schriftelijk contract met de overheid heeft gesloten over het beheer van deze gevangenis? Acht u dit toelaatbaar? Zo ja, kunt u dat toelichten? </vraag>
      <vraag nummer="3">Is het waar dat in de gevangenis verblijvende mensen de facto van de buitenwereld zijn afgesloten en dat zij geen contact kunnen opnemen met advocaten of de diplomatieke dienst van hun land van herkomst? </vraag>
      <vraag nummer="4">Is het waar dat ook Nederlanders in die gevangenis verblijven? Wat doet u voor hen? </vraag>
      <vraag nummer="5">Heeft de Nederlandse diplomatieke dienst een bezoekregeling met deze gevangenis? Zo neen, acht u het verstandig dat, hiermee spoedig een begin wordt gemaakt? </vraag>
      <vraag nummer="6">Wordt er volgens uw informatie op de Nederlandse Antillen gewerkt aan verbetering van de situatie? Zo ja, op welke wijze? Zo neen, bent u dan bereid er op aan te dringen dat dit gebeurt? Zo neen, waarom niet? </vraag>
      <vraag nummer="7">Valt deze wantoestand naar uw mening te rijmen met uw beleid dat ten doel heeft om te bewerkstelligen dat de rechtshandhavinginstituties op de Nederlandse Antillen en Aruba «in voldoende mate in staat zijn hun taken uit te voeren.»? Wat zult u ondernemen om de regering van de Nederlandse Antillen te ondersteunen in deze doelstelling? </vraag>
      <noten afkomstig="vraag">
         <noot nummer="2"/>
         <noot nummer="1" datum="2004-12-9" bron=". Amigoe, 9 december 2004-12-21, http://news.caribseek.com/Curacao/ Amigoe/article_7111.shtml Zie ook Antilliaans Dagblad" titel="Barracks for illegal aliens are upsetting and illegal">«Barracks for illegal aliens are upsetting and illegal». Amigoe, 9 december 2004-12-21, http://news.caribseek.com/Curacao/Amigoe/article_7111.shtml Zie ook Antilliaans Dagblad, 9 december 2004</noot>
         <noot nummer="2">Blz8, Rijksbegroting Koninkrijksrelaties, begroting IV 2005</noot>
      </noten>
   </vragen>
   <antwoorden aantal="7">
      <antwoord nummer="1">Ik deel de mening dat autoriteiten rapporten van ombudsfunctionarissen serieus dienen te nemen en zonodig adequate maatregelen dienen te nemen om aan vastgestelde misstanden een einde te maken. De bewaring van vreemdelingen, in afwachting van hun gedwongen vertrek of uitzetting, vindt plaats in vreemdelingenbarakken, ook wel illegalenbarakken genoemd. Deze barakken zijn weliswaar dicht bij de gevangenis gelegen, doch maken daar geen deel van uit. Anders dan de gevangenis staan de vreemdelingenbarakken onder verantwoordelijkheid van de gezaghebber van Curac¸ao. In zijn rapport constateert de heer Wiel dat de Gezaghebber als autoriteit van het vreemdelingentoezicht rechtens als een eilandsorgaan wordt aangemerkt. Het rapport van ombudsman Wiel heeft derhalve betrekking op een onderwerp dat tot de verantwoordelijkheid van het eilandgebied Curac¸ao behoort en niet tot de verantwoordelijkheid van het land de Nederlandse Antillen. </antwoord>
      <antwoord nummer="2">Zoals gesteld bij vraag 1 ligt de verantwoordelijkheid voor de barakken bij het eilandgebied Curac¸ao. De contracten die eilandsorganen in het kader van deze verantwoordelijkheid afsluiten met bewakingsbedrijven is een interne aangelegenheid van het eiland Curac¸ao. Het eilandgebied is met betrekking tot de verwerving van overheidsopdrachten gebonden aan lokale regelgeving op het gebied van aanbesteding. </antwoord>
      <antwoord nummer="3">Personen met de Nederlandse nationaliteit, die in de vreemdelingenbarakken zijn ondergebracht, kunnen contact opnemen met de Vertegenwoordiging van Nederland in de Nederlandse Antillen. In vrijwel alle gevallen wordt gebruik gemaakt van deze mogelijkheid. De vertegenwoordiging voorziet de Nederlanders in de barakken van hulp en advies met betrekking tot hun terugkeer. Over de frequentie van contacten tussen personen van andere nationaliteiten en hun vertegenwoordigers in de vreemdelingenbarakken is mij geen informatie bekend. </antwoord>
      <antwoord nummer="4">Op het moment van beantwoording van deze vraag bevinden zich geen Nederlanders in de barakken. </antwoord>
      <antwoord nummer="5">Zowel de vreemdelingenbarakken, als de Bon Futuro gevangenis, zijn voor de Vertegenwoordiging van Nederland toegankelijk om Nederlanders in de gevangenis en de barakken te bezoeken. Personen met de Nederlandse nationaliteit, die woonachtig zijn in Nederland en vast zitten in de Bon Futuro gevangenis of de vreemdelingenbarakken, worden regelmatig door een medewerker van de vertegenwoordiging bezocht en met raad en daad terzijde gestaan. </antwoord>
      <antwoord nummer="6">De gezaghebber, onder wier bevoegdheid als eilandsorgaan de vreemdelingenbarakken vallen, heeft aangegeven naar een andere locatie voor de vreemdelingenbewaring om te zien. </antwoord>
      <antwoord nummer="7">Mijn beleid concentreert zich op ondersteuning van alle schakels in de rechthandhavingsketen Speciale aandacht gaat hierbij uit naar de institutionele versterking van de schakels. Hiertoe is een programma rechtshandhaving opgesteld, dat op 10 januari jl. in het tripartiete justitiële overleg is vastgesteld. Het programma richt zich onder andere op de aanpak van de vreemdelingenproblematiek op de Nederlandse Antillen door middel van verbetering, differentiatie en uitbreiding van de vreemdelingen- en detentiecapaciteit. Daarnaast heb ik in december jongstleden in een gemeenschappelijke verklaring met minister-president Ys een bijstandsprogramma aangekondigd, waarover de Kamer separaat is geïnformeerd. Op 12 januari jl. is in vervolg hierop door Minister President Ys van de Nederlandse Antillen en mij een protocol ondertekend over de intensivering van de samenwerking binnen de rechtshandhaving. In het protocol is vastgelegd dat de samenwerking enerzijds voorziet in acute verbetering van de veiligheidssituatie en anderzijds voorziet in de structurele verbetering van de bedrijfsvoering van de rechthandhavingsketen teneinde de ciminaliteitsaanpak snel en duurzaam te versterken. Binnen het bijstandsprogramma worden ook middelen vrijgemaakt voor de uitbreiding van detentiecapaciteit voor zowel gedetineerden als vreemdelingen. Tevens wordt aandacht besteed aan werving en selectie van personeel voor de verschillende detentie-instellingen. De verantwoordelijkheid voor de uitvoering hiervan ligt bij de Nederlandse Antillen. Nederland biedt hierbij financiële ondersteuning en deskundigen. </antwoord>
      <noten afkomstig="antwoord"/>
   </antwoorden>
</kvr>
