<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Hermann (beiden GroenLinks) aan de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport, en de staatssecretaris van Verkeer en Waterstaat over Tributyltin in scheepsverf. (Ingezonden 8 februari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11402
</item>
         <item attribuut="Inhoud">Vragen naar aanleiding van een teletekst bericht, februari 2000, over verhoogde concentraties Tributyltin (TBT) in mosselen, haring en schol uit de Noordzee en of in navolging van België een verbod mogelijk is op het gebruik van TBT in scheepsverf.</item>
         <item attribuut="Rubriek">Consument (Levensmiddelenkeuring) Milieu (Gevaarlijke stoffen) Visserij (Overig) Visserij (Vis en visproducten)</item>
         <item attribuut="Trefwoorden">Gevaarlijke stoffen Levensmiddelenkeuring Vissen</item>
         <item attribuut="Vindplaats">Kamervragen met antwoord 1999-2000, nr. 1012, Tweede Kamer</item>
         <item attribuut="Vraagnr_bij_indiening">2990006470</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Hermann</persoon>
         </item>
         <item attribuut="Datum_reaktie">2000-03-31</item>
         <item attribuut="Datum_indiening">2000-02-08</item>
         <item attribuut="Document-id">KVR11402</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2197" allpagenumbers="2197 2198" vetnummer="2990006470" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11402" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1012" onderwerp="" indiendatum="2000-02-8">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Hermann</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport, en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="31 maart 2000), zie ook Aanhangsel Handelingen nr. 871, vergaderjaar 1999–2000">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat recent verhoogde concentraties Tributyltin (TBT) zijn aangetroffen in mosselen, haring en schol uit de Noordzee? <voetnoot nummer="1"/>
      </vraag>
      <vraag nummer="2">Is het juist dat deze dieren, voor zij op de markt komen voor consumptie, niet getest worden op TBT? Zo ja, waarom niet? </vraag>
      <vraag nummer="3">Is er bij deze concentraties TBT een risico voor de volksgezondheid? Zo ja, bent u bereid er zorg voor te dragen dat vis en schelpdieren wel getest zullen worden op TBT en, indien verhoogde concentraties worden aangetroffen, ervoor te zorgen dat deze dieren uit de handel worden genomen? Zo neen, hoe wilt u dan de volksgezondheid beschermen? </vraag>
      <vraag nummer="4" voetnoot="2">Tot welke acties heeft het interdepartementaal overleg geleid om in navolging van België te komen tot een verbod op het gebruik van TBT in scheepsverf en wat bent u nog van plan om op korte termijn te ondernemen? <voetnoot nummer="2"/>
      </vraag>
      <vraag nummer="5">Indien het departementaal overleg niet tot acties heeft geleid, wat is hiervan de reden? </vraag>
      <vraag nummer="6">Deelt u de mening dat een eenzijdig Nederlands verbod op gebruik van TBT in scheepsverf de kans van slagen om in IMO verband tot een dergelijk verbod voor het jaar 2003 te komen aanzienlijk zal vergroten? </vraag>
      <noten afkomstig="vraag">
         <noot nummer="1">Teletekst d.d. februari 2000</noot>
         <noot nummer="2">De toezegging tot interdepartementaal overleg is gedaan tijdens het begrotingsdebat VROM in reactie op de aangehouden motie Van der Steenhoven nr. 26 800 XI nr. 20</noot>
      </noten>
   </vragen>
   <antwoorden aantal="5">
      <antwoord nummer="1">Het is mij bekend welke TBT-concentraties het Duitse Ökotest, op verzoek van Greenpeace, recent heeft gemeten in de genoemde schelpdieren en vissen. </antwoord>
      <antwoord nummer="2 en 3">De gegevens over TBT-gehalten in vis en schelpdieren zijn beperkt. De gegevens die er zijn – waaronder die van het onderzoek door Ökotest – wijzen echter uit dat bij een normaal consumptiepatroon de toelaatbare dagelijkse inname die voor deze stof is vastgesteld, niet wordt overschreden. Er zijn derhalve geen aanwijzingen die wijzen op gevaar voor de volksgezondheid. Daarom ligt het preventief onderzoeken van vis en schelpdieren voor zij op de markt komen, niet in de rede. Op dit moment wordt verder onderzoek gedaan naar de concentraties van TBT in vis en schelpdieren, zodat in de toekomst opnieuw een risicobeoordeling gemaakt kan worden. </antwoord>
      <antwoord nummer="4">De stand van zaken rond TBT is thans zo, dat op grond van het Besluit milieutoelating niet-landbouwbestrijdingsmiddelen het toepassen van TBT-houdende aangroeiwerende verven tot 1 januari 2003 is toegestaan. Het overleg binnen de International Maritime Organization (IMO) in Londen, inzake een internationale conventie over het wereldwijde verbod van het toepassen van TBT-houdende verf, vordert goed. In oktober 2001 wordt een diplomatieke conferentie gehouden waarop de nieuwe conventie moet worden vastgesteld. Daarna volgt ondertekening en ratificatie. Los hiervan is een aantal acties ondernomen. Met het ministerie van Defensie is overleg begonnen om te zien of de alternatieven die op de markt zijn, vergelijkbare eigenschappen hebben zonder de bezwaren die kleven aan TBT-houdende verven. Gelet op de aard van marineschepen en het gebruik ervan, is dat thans niet met zekerheid te zeggen. Medegedeeld kan worden dat op 14 december 1999 een convenant is gesloten tussen de vereniging van verffabrikanten, de Nederlandse scheepsbouwindustrie en de visserij, om vanaf 1 januari 2000 geen TBT-houdende aangroeiwerende verven op vissersschepen toe te passen. De Staatssecretaris van Verkeer en Waterstaat heeft dit convenant mede-ondertekend. Nederland heeft op zich genomen dit convenant in het kader van IMO bekendheid te geven. Met betrekking tot de situatie in België kan ik het volgende melden. Anders dan in de bijlage van de brief van 21 februari 2000 aan de Vaste Kamercommissie over dit onderwerp is gemeld, is gebleken dat de federale minister van leefmilieu inderdaad een voorgenomen verbod van het op de markt brengen van TBT-houdende verf heeft aangemeld bij de Europese Unie. Dit verbod zou op 1 januari 2003 in moeten gaan. </antwoord>
      <antwoord nummer="5">Interdepartementaal overleg heeft niet tot andere dan bovengenoemde acties geleid. Deze werden reeds eerder voorbereid. Verwacht wordt dat deze in voldoende mate invulling geven aan het streven om in 2003 een inperking, nationaal en internationaal, van het toepassen van TBT-houdende verf te realiseren. </antwoord>
      <antwoord nummer="6">Naar mijn mening zijn de acties en verwachtingen die in het bovenstaande zijn aangegeven, een voldoende signaal naar de IMO om met ingang van 1 januari 2003 tot een wereldwijd verbod van de toepassing van TBT-houdende aangroeiwerende verf te komen. Gelet op het feit dat schepen waarop TBT-houdende verf is toegepast, wereldwijd zullen blijven varen en ook in de Nederlandse wateren toegelaten zullen blijven, acht ik een toepassingsverbod dat zich beperkt tot Nederland minder effectief. Wel ben ik van mening dat het uiterst belangrijk is dat de datum van 1 januari 2003 die nu als ingangsdatum dient voor het voorgenomen verbod in het kader van de IMO, daadwerkelijk wordt gehaald. </antwoord>
      <noten afkomstig="antwoord"/>
   </antwoorden>
</kvr>
