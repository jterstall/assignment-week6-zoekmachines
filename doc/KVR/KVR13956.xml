<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Sociale Zaken en Werkgelegenheid, dhr. Hoogervorst, over de consequenties van het arrest «Jauch» voor de export van Wajong-uitkeringen. (Ingezonden 15 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13956
</item>
         <item attribuut="Inhoud">Het Hof is van oordeel dan het opnemen van een prestatie in een bijlage niet volstaat voor het uitsluiten van betreffende prestatie van exporteerbaarheid.</item>
         <item attribuut="Rubriek">Sociale zekerheid (Algemeen) Welzijn (Geestelijk gehandicapten) Welzijn (Jeugdigen) Welzijn (Lichamelijk gehandicapten)</item>
         <item attribuut="Trefwoorden">Gehandicapten Jeugdigen Sociale uitkeringen</item>
         <item attribuut="Vindplaats">Kamervragen met antwoord 2000-2001, nr. 1430, Tweede Kamer</item>
         <item attribuut="Vraagnr_bij_indiening">2000112300</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2001-07-02</item>
         <item attribuut="Datum_indiening">2001-06-15</item>
         <item attribuut="Document-id">KVR13956</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2981" allpagenumbers="2981 2982" vetnummer="2000112300" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13956" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1430" onderwerp="" indiendatum="2001-06-15">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2001-07-2">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich uw pleidooi voor de exporteerbaarheid van uitkeringen krachtens de Wet arbeidsongeschiktheidsvoorziening jonggehandicapten (Wajong)? <voetnoot nummer="1"/>
      </vraag>
      <vraag nummer="2" voetnoot="2">Bent u op de hoogte van de uitspraak van het Hof van Justitie van de Europese Gemeenschappen in de zaak «Jauch»? <voetnoot nummer="2"/>
      </vraag>
      <vraag nummer="3">Wat vindt u van het oordeel van het Hof, dat het opnemen van een prestatie in Bijlage II bis bij Vo. 1408/71 niet volstaat voor het uitsluiten van betreffende prestatie van exporteerbaarheid? </vraag>
      <vraag nummer="4">Geeft de uitspraak van het Hof in de zaak «Jauch» voor u aanleiding om uitkeringen krachtens de Wajong exporteerbaar te maken binnen de landen behorend tot de EU c.q. EER? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-05-23" bron="Zie het (verworpen) amendement Bijleveld-Schouten (Kamerstuk 25 757, nr. 8) en de opmerkingen van het lid Stroeken bij het Algemeen Overleg over de voortgang Wet BEU">Zie het (verworpen) amendement Bijleveld-Schouten (Kamerstuk 25 757, nr. 8) en de opmerkingen van het lid Stroeken bij het Algemeen Overleg over de voortgang Wet BEU, 23 mei 2001</noot>
         <noot nummer="2">8 maart 2001, nr. C-215/99</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">In zijn uitspraak van 8 maart 2001 in de zaak Jauch v. Pensionsversicherungsanstalt der Arbeiter (C-215/99), heeft het Hof van Justitie (EG) onder meer geoordeeld dat art. 10 bis van de Verordening, op grond waarvan de in artikel 4, lid 2 bis van de Verordening bedoelde bijzondere, niet op premie- of bijdragebetaling berustende prestaties kunnen worden uitgezonderd van de algemene exportverplichting, slechts kan slaan op de prestaties die aan de voorwaarden van artikel 4, lid 2 bis voldoen, namelijk prestaties die zowel bijzonder zijn als niet op premie- of bijdragebetaling berusten, en die in bijlage II bis bij deze verordening zijn vermeld. Hieruit volgt dat plaatsing van een bepaalde prestatie op de bijlage alleen niet volstaat, en dat het Hof zich het recht voorbehoudt om ten aanzien van een op de bijlage geplaatste prestatie vast te stellen of aan de voorwaarden van artikel 4 lid 2 bis wordt voldaan. </antwoord>
      <antwoord nummer="4">In art. 4 lid 1 van de Verordening staat vermeld welke typen prestaties onder de werkingssfeer van de Verordening vallen. Op grond van art. 10 van de Verordening moeten de in art. 4 lid 1 bedoelde prestaties bij invaliditeit en ouderdom, arbeidsongevallen of beroepsziekten, overlijden en de prestaties aan nagelaten betrekkingen worden geëxporteerd naar een andere lidstaat. Op grond van art. 4 lid 2 bis is de Verordening daarnaast van toepassing op de bijzondere, niet op premie- of bijdragebetaling berustende prestaties die vallen onder een andere wetgeving of een ander stelsel dan bedoeld in lid 1 of dan die krachtens lid 4 zijn uitgesloten, wanneer deze prestaties bestemd zijn: ofwel om, bij wijze van vervangende, aanvullende of bijkomende prestaties, de gebeurtenissen te dekken die onder de in lid 1, onder a tot en met h, bedoelde takken van sociale zekerheid vallen; ofwel uitsluitend voor de specifieke bescherming van gehandicapten. Op grond van art. 10 bis is het vervolgens mogelijk om dit type prestaties uit te zonderen van de algemene exportverplichting. Voorwaarde hiervoor is dat de betreffende prestatie is opgenomen op Bijlage II van de Verordening. De Wajong is op Bijlage II bis geplaatst. In zijn uitspraak in de zaak Jauch gaat het Hof onder meer in op de vraag of het Oostenrijkse Pflegegeld moet worden aangemerkt als een «bijzondere» prestatie. Op grond van het doel en de toekenningsvoorwaarden van de regeling oordeelt het Hof dat dit niet het geval is. Hoewel de uitkering in aanvulling wordt verstrekt op een andere uitkering, moet de uitkering zelf worden beschouwd als een prestatie bij ziekte, zoals bedoeld in art. 4 lid 1 sub a. De Wajong is een arbeidsongeschiktheidsvoorziening op minimumniveau voor jonggehandicapten. De uitkering wordt betaald uit algemene middelen en kan daardoor als non-contributief worden aangemerkt. De Wajong beoogt mensen die vanwege het feit dat ze arbeidsongeschikt zijn geworden alvorens ze in de mogelijkheid waren om een arbeidsverleden op te bouwen, een inkomen te waarborgen. Voor het gedeelte dat zij arbeidsongeschikt zijn, zullen zij namelijk geen arbeidsverleden kunnen opbouwen. De Wajong kan derhalve niet worden aangemerkt als een loondervingsuitkering en niet worden ingedeeld bij één van de traditionele takken van sociale zekerheid, zoals bedoeld in art. 4 lid 1 van de Verordening. Zij is bestemd uitsluitend voor de specifieke bescherming van gehandicapten, zoals bedoeld in art. 4 lid 2 bis. Tevens kan zij worden aangemerkt als een vervangende prestatie die toegekend wordt in de plaats van één van de «normale» prestaties zoals bedoeld in art. 4 lid 1. De Wajong is bedoeld voor diegenen die niet voldoen aan de verzekeringsvoorwaarden voor de «normale» arbeidsongeschiktheidsuitkeringen, omdat zij in verband met hun handicap niet in staat zijn geweest inkomen te verwerven. Ik ben hierom van mening dat de Wajong voldoet aan de criteria gesteld aan een bijzondere, niet op premie- of bijdragebetaling berustende prestatie in de zin van art. 4 lid 2 van de Verordening. Ik zie in de overwegingen van het Hof in het arrest Jauch geen aanleiding voor een andere conclusie. </antwoord>
      <noten afkomstig="antwoord"/>
   </antwoorden>
</kvr>
