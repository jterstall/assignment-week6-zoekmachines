<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) over kwijtscheldingsbeleid van de onroerende zaakbelasting. (Ingezonden 29 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7514
</item>
         <item attribuut="Inhoud">Vragen over kwijtschelding van OZB voor belastingplichtigen met hoge (medische) kosten.</item>
         <item attribuut="Rubriek">Belastingen (Onroerendezaakbelasting) Inkomen en rechtspositie (Overig) Welzijn (Geestelijk gehandicapten) Welzijn (Lichamelijk gehandicapten) Welzijn (Ouderen)</item>
         <item attribuut="Trefwoorden">Besteedbaar inkomen Gehandicapten Onroerendezaakbelasting Ouderen</item>
         <item attribuut="Vindplaats">Kamervragen met antwoord 1997-1998, nr. 1548, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">1998-07-17</item>
         <item attribuut="Datum_indiening">1998-06-29</item>
         <item attribuut="Document-id">KVR7514</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3177" allpagenumbers="3177 3178" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7514" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1548" onderwerp="" indiendatum="1998-06-29">
         <vrager partij="CDA" oorsprong="parlement">Verburg</vrager>
         <vraagt-aan/>
      </vraagdata>
      <antwoorddata antwoorddatum="1998-07-17">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hebben bij de beoordeling of iemand in aanmerking komt voor kwijtschelding OZB hoge (medische) kosten geen invloed? Erkent u dat dit tot schrijnende situaties kan leiden voor belastingplichtigen met hoge (medische) kosten? Zo ja, bent u bereid hiertegen maatregelen te treffen? Zo ja, welke? </vraag>
      <vraag nummer="2">Is het waar dat overwaarde van het eigen huis gezien wordt als vermogen en derhalve tot weigering van kwijtschelding aanleiding kan geven? Erkent u dat hierdoor vooral ouderen die al jaren in hetzelfde huis wonen de dupe worden van de stijgende huizenprijzen? Zo ja, bent u bereid hiertegen maatregelen te treffen? Zo ja, welke? </vraag>
      <vraag nummer="3">Bent u bekend met gevallen waarbij de belastingplichtige zelfs moest terugvallen op de bijzondere bijstand om zijn OZB te kunnen voldoen? Bent u niet van mening dat niet de bedoeling kan zijn van de bijzondere bijstand? Bent u bereid hiertegen maatregelen te nemen met betrekking tot het kwijtscheldingsbeleid? Zo ja, welke? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Bij de berekening van het netto-besteedbare inkomen mogen premies voor een ziektekostenverzekering die niet door de werkgever worden ingehouden, de nominale ziekenfondspremie en aanvullende premies in mindering worden gebracht. Alle overige uitgaven in verband met ziekte en/of invaliditeit blijven buiten beschouwing. Deze dienen te worden betaald uit de vrij te laten norm voor de kosten van levensonderhoud (de kwijtscheldingsnorm). Overigens wordt van de betalingscapaciteit 20% vrijgelaten (de zogenaamde uitvoeringstolerantie), welke vrijlating mede strekt tot bestrijding van kosten als de onderhavige. Voor de bestrijding van de noodzakelijke (extra) kosten die de belastingschuldige maakt in verband met ziekte of invaliditeit kan hij zo nodig een beroep doen op de Algemene bijstandswet (bijzondere bijstand), voorzover geen beroep kan worden gedaan op andere voorzieningen, zoals bijvoorbeeld een uitkering ingevolge de AAW, de AWBZ of de ZFW. </antwoord>
      <antwoord nummer="2">De overwaarde van een woning die een belastingschuldige in zijn bezit heeft, wordt aangemerkt als een vermogensbestanddeel. In het algemeen zal het een door de belastingschuldige zelf bewoonde woning betreffen. Het feit dat vermogen, vastgelegd in een onroerende zaak, moeilijk liquide is te maken – in dat geval zal immers moeten worden overgegaan tot de (gedwongen) verkoop van de onroerende zaak – vormt geen aanleiding om voor dit vermogensbestanddeel een ander standpunt in te nemen dan voor de overige vermogensbestanddelen. Een andersluidend standpunt zou ook niet juist zijn omdat het de belastingschuldige is geweest die heeft gekozen voor de wijze van vastlegging van zijn vermogen. De belastingschuldige die een eigen woning bezit, mag niet in een gunstiger positie komen te verkeren dan de belastingschuldige die zijn vermogen op een andere – eenvoudige(r) manier liquide te maken – wijze heeft belegd. Als de aanwezigheid van vermogen vastgelegd in onroerende zaken leidt tot de afwijzing van een verzoek om kwijtschelding en de aanslag vervolgens niet wordt betaald, kan de voortzetting van de invordering bij oudere belastingschuldigen die hun laatste levensjaren in hun eigen woning willen doorbrengen, leiden tot een onverdedigbare hardheid. Een gedwongen verhuizing in verband met de verkoop van de woning zal voor deze groep belastingschuldigen een onevenredig grotere belasting zijn dan voor andere belastingschuldigen. In die gevallen kan de ontvanger in overleg met de belastingschuldige afzien van prompte invordering en in plaats daarvan uitstel van betaling verlenen, gedekt door een hypotheek op de eigen woning of door het leggen van een beslag op de woning. De hypotheek dient opeisbaar te zijn na het overlijden van de langstlevende of bij een eerder vrijkomen van de woning. Het verlenen van een zodanig uitstel zal slechts in uitzonderlijke gevallen worden verleend, omdat de Belastingdienst zich niet als een kredietverlenende instelling behoort op te stellen. Een en ander is vastgelegd in de Leidraad Invordering 1990. Tot slot merk ik op dat het feit dat een eigen woning met overwaarde in het kader van het kwijtscheldingsbeleid als een vermogensbestanddeel wordt aangemerkt, niet noodzakelijkerwijs met zich brengt dat de woning ook moet worden verkocht teneinde uit de opbrengst de belastingschuld te voldoen. In de praktijk zal vrijwel altijd een oplossing worden gezocht in de vorm van een zodanige betalingsregeling, dat de woning buiten beschouwing kan worden gelaten. </antwoord>
      <antwoord nummer="3">Nee. Er zijn mij geen gevallen bekend waarbij de belastingplichtige moest terugvallen op de bijzondere bijstand om zijn OZB te kunnen voldoen. De inning van de OZB behoort niet tot de taak van de rijksbelastingdienst, maar tot die van de gemeenten. Dat geldt ook voor de toepassing van de Algemene bijstandswet. Overigens geeft de Algemene bijstandswet gemeenten wel de mogelijkheid om met terugwerkende kracht bijstand te verlenen voor een aanslag inkomstenbelasting/premie volksverzekeringen in de mate dat de bijstand op een hoger bedrag zou zijn vastgesteld indien de totale verschuldigde belasting en premies reeds in het kader van de loonbelasting op het inkomen waren ingehouden. In dit verband verwijs ik naar artikel 45 van de Algemene bijstandswet. </antwoord>
      <noten afkomstig="antwoord"/>
   </antwoorden>
</kvr>
