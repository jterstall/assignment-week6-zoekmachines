<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Apostolou (beiden PvdA) aan de minister van Justitie over het Xtc-gevecht. (Ingezonden 31 oktober 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14561
</item>
         <item attribuut="Inhoud">Vragen naar aanleiding van een artikel in De Telegraaf van 24 oktober 2001, waarin landelijk coördinerend officier van justitie voor synthetische drugs Witteveen beweert dat politie en justitie vrijwel machteloos staan tegen de groeiende Xtc-industrie in Nederland.</item>
         <item attribuut="Rubriek">Criminaliteit en openbare orde (Drugsbestrijding) Rechterlijke organisatie (Openbaar ministerie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Drugsbestrijding Harddrugs Openbaar ministerie Opsporingen</item>
         <item attribuut="Vindplaats">Kamervragen met antwoord 2001-2002, nr. 218, Tweede Kamer</item>
         <item attribuut="Vraagnr_bij_indiening">2010201720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Apostolou</persoon>
         </item>
         <item attribuut="Datum_reaktie">2001-11-07</item>
         <item attribuut="Datum_indiening">2001-10-31</item>
         <item attribuut="Document-id">KVR14561</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="457" allpagenumbers="457 458 459" vetnummer="2010201720" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14561" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="218" onderwerp="" indiendatum="2001-10-31">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Apostolou</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-11-7">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het artikel «Machteloosheid troef in Xtc-gevecht», waarin mr. M. Witteveen, landelijk coördinerend Officier van Justitie voor synthetische drugs beweert dat politie en justitie vrijwel machteloos staan tegen de groeiende Xtc-industrie in Nederland? <voetnoot nummer="1"/>
      </vraag>
      <vraag nummer="2">Kunt u ingaan op het volgende citaat: «We verliezen terrein. De markt groeit harder dan de opsporing»? Hoe hard is deze markt de afgelopen jaren gegroeid en wat zijn de vooruitzichten voor de komende jaren? Welke veranderingen doen zich in de markt voor en welke gevolgen hebben ze voor de bestrijding van productie en handel? </vraag>
      <vraag nummer="3">Kunt u ingaan op het volgende citaat: «We hebben niet op tijd ingegrepen.... Xtc is een monster geworden»? Waarom heeft het Openbaar Ministerie de ontwikkelingen met betrekking tot Xtc op zijn beloop gelaten? Wanneer heeft het Openbaar Ministerie in uw richting over deze ontwikkelingen alarm geslagen? Wat was de inhoud van deze waarschuwingen en wat heeft u daarmee gedaan? </vraag>
      <vraag nummer="4">Kunt u ingaan op het volgende citaat: «De mankracht moet worden verdubbeld...om resultaat te boeken»? Welk resultaat zou dan geboekt kunnen worden? Kan dat resultaat worden gekwantificeerd? Op welke termijn zou dat resultaat bereikt kunnen worden? </vraag>
      <vraag nummer="5">Kunt ingaan op het volgende citaat: «Wij gaan in Nederland ver in het prijsgeven van onze opsporingsmethoden»? In welke mate verschilt Nederland op dit punt van omliggende landen? Welke resultaten worden in die landen gehaald bij de bestrijding van drugsproductie en -handel en zijn die aanmerkelijk beter dan de resultaten in Nederland? </vraag>
      <vraag nummer="6">Kunt u ingaan op het volgende citaat: «Vier jaar gevangenisstraf voor Xtc-bezit vind ik een beetje laag»? Deelt u die opvatting? Zo neen, waarom niet? En zo ja, welke voorstellen voor een hogere maximumstraf zijn te verwachten? </vraag>
      <vraag nummer="7">Kunt u ingaan op het volgende citaat: «....dat betekent stoppen met vergaderen en coördineren maar actie ondernemen»? Hoeveel tijd besteedt mr. M. Witteveen aan vergaderen en coördineren? Hoeveel tijd (in mensjaren) zou in de strijd tegen Xtc-productie en -handel worden gewonnen als er minder zou worden vergaderd? Wordt er nodeloos vergaderd en zo ja, waarom gebeurt dat op zo’n grote schaal? </vraag>
      <vraag nummer="8">Bevat het interview met de heer Witteveen voor u nieuwe informatie? Zo ja, op welke punten en welke conclusie verbindt u daaraan? </vraag>
      <vraag nummer="9">Gaat voor elk specifiek onderwerp de betrokken coördinerend landelijk Officier van Justitie via interviews en andere publicaties aangeven op welke punten hij of zij de strijd tegen de zware misdaad verliest en wat daartegen volgens hem of haar moet gebeuren? </vraag>
      <vraag nummer="10" voetnoot="2">Hoever is de uitvoering gevorderd van de motie Apostolou c.s. <voetnoot nummer="2"/>waarin gevraagd wordt handel in en bezit van zogenaamde tabletteermachines vergunningsplichtig te maken? </vraag>
      <vraag nummer="11">Wilt u deze vragen beantwoorden vóór de plenaire behandeling van de Justitie-begroting? </vraag>
      <noten afkomstig="vraag">
         <noot nummer="1" datum="2001-10-24" bron="Zie De telegraaf">Zie De telegraaf, 24 oktober 2001</noot>
         <noot nummer="2" documenttype="Kamerstuk" kamerstuk-id="24 077" documentnummer="90">Kamerstuk 24 077, nr. 90</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">De problematiek rond de productie van en handel in XTC is mij bekend. Om die reden heb ik op 9 mei Uw Kamer de nota «Samenspannen tegen XTC» aangeboden die voorziet in een plan om de strijd tegen de productie en handel in XTC harder aan te pakken. In deze nota staan ook de cijfers van inbeslagnames van XTC-pillen in Nederland en in het buitenland de afgelopen jaren. Daaruit mag een forse groei van de productie van XTC-pillen in Nederland worden afgeleid. De omvang van het aantal in beslagnames duidt op een groeiende markt. Hoe de XTC-markt er in Nederland uitziet in termen van aantallen producenten, omvang van de productie, wie de afnemers zijn en wat de rol is van de georganiseerde criminaliteit zal medio 2002 middels een criminaliteitsbeeldanalyse worden verduidelijkt. Beseft dient wel te worden dat illegale markten zich niet eenvoudig in beeld laten brengen. </antwoord>
      <antwoord nummer="3">Ik ben niet van mening dat we niet op tijd hebben ingegrepen. De Unit Synthetische Drugs is immers al in 1997 speciaal voor de bestrijding van de productie van en handel in synthetische drugs opgezet. De USD heeft goed werk verricht, vandaar ook dat is besloten tot een doorstart van de USD met ingang van dit jaar. De afgelopen jaren kwamen er niettemin steeds meer signalen dat er voor een effectieve bestrijding van de productie en handel in XTC een extra inspanning nodig is. Ik ben van mening dat de uitvoering van de nota «samenspannen tegen XTC», daarin voorziet. </antwoord>
      <antwoord nummer="4" voetnoot="1">Voor de aanpak van productie en handel van XTC wordt een aantal maatregelen getroffen. Eén daarvan is de inzet van 5 speciale teams voor handhaving door de politie. Daarnaast wordt de USD flink uitgebreid. Voorts wordt voor de uitvoering van de in de nota vermelde plannen, voor alle betrokken partners waaronder het Openbaar Ministerie en de zittende magistratuur, ruim 41 miljoen gulden per jaar uitgetrokken. Dat zijn aanzienlijke investeringen. De resultaten van die investering zullen in 2003 en in 2006 bekeken worden. Voorlopige indicatoren ten behoeve van die evaluatie staan vermeld in de voortgangsrapportage Drugsbeleid 1999–2001, die op Prinsjesdag aan Uw Kamer is aangeboden <voetnoot nummer="1"/>. </antwoord>
      <antwoord nummer="5">De heer Witteveen stelt met zoveel woorden dat de Wet Bijzondere Opsporings Bevoegdheden een rijk arsenaal aan opsporingsmethoden biedt, inclusief een aantal vergaande methoden. Methoden die al effectief zijn gebleken. Hij merkt voorts op dat Nederland een verbod kent op het inzetten van de criminele burgerinfiltrant. Een verbod dat bijvoorbeeld in de VS niet geldt. Dat is mij bekend. Het niet voldoen aan rechtshulpverzoeken om tot een dergelijke inzet over te gaan is ook steeds mijn beleidslijn geweest. De Amerikanen zijn evenwel van opvatting dat dit instrument hun extra opsporingsmogelijkheden biedt waarbij ze uitdrukkelijk aandacht besteden aan de risico’s die deze methode oplevert. Over omringende landen wordt door de heer Witteveen niet gerept. De heer Witteveen heeft gezegd dat de eis van transparantie (het openbaar maken van opsporingsmethoden) soms een struikelblok kan zijn in de internationale samenwerking. Zeker waar het gaat om landen waar deze eis aan het justitieel proces niet geldt, behoeft deze opmerking geen nadere toelichting. Ik verwijs in dit verband naar de rapportage «Heimelijke opsporing in de Europese Unie» van mr. J. P. Tak (2000). Volledigheidshalve merk ik op dat sinds de inwerkingtreding van de wet BOB het principe «geen bevoegdheid zonder verantwoording» geldt. De wet BOB wordt in 2003 geëvalueerd. Een vergelijking in termen van resultaten van opsporingsinstanties met andere landen is buitengewoon lastig door de grote verschillen in aard en omvang van productie en handel in XTC in diverse landen, en de verschillen in organisatie en omvang van de opsporingsapparaten. Het is in elk geval niet zonder serieuze studie vast te stellen of andere landen die er ook andere opsporingsmethoden op na houden meer of minder succes hebben in de drugsbestrijding. Het is naar mijn opvatting vooral van belang ons allereerst te concentreren op wat ons te doen staat. In dat verband is het ook op zijn plaats om op te merken dat de hoeveelheden in beslag genomen synthetische drugs sterk zijn toegenomen. Ten slotte wordt intensief samengewerkt met buitenlandse opsporingsdiensten hetgeen bijdraagt aan het aldaar in beslag nemen van uit Nederland afkomstige XTC-pillen. </antwoord>
      <antwoord nummer="6">De uitspraak zoals door dhr. Witteveen gedaan over de laagte van de straf voor bezit luidt in zijn geheel: «De maximale straf voor bezit van verdovende middelen is een beetje laag naar mijn smaak. Ook als je 10 miljoen pillen in je bezit hebt is het maximum 4 jaar gevangenisstraf, terwijl iedereen weet dat die pillen voor de export bestemd zijn». Met andere woorden: dhr. Witteveen heeft een casuspositie opgevoerd waarin geen sprake is van bezit zonder meer, maar een vorm van bezit waarbij sprake is van de bedoeling die pillen te exporteren. Indien bewezen kan worden dat het bezit van de pillen kan worden gekwalificeerd als voorbereiding voor export, kan een hogere straf worden opgelegd. Het is uiteraard de taak van het OM om dit exportelement bewijstechnisch rond te krijgen. </antwoord>
      <antwoord nummer="7">De uitspraak op dit punt van de heer Witteveen moet worden bezien in de context van de inspanningen die thans worden verricht op het terrein van de reorganisatie van de Unit Synthetische Drugs en die van het kernteam Zuid Nederland, alsmede de meer beleidsmatige werkzaamheden die nodig waren voor het realiseren van de nota Samenspannen tegen XTC. Hieraan is het afgelopen halfjaar de nodige tijd besteed ten behoeve van coördinerende en beleidsvoorbereidende activiteiten. Mij bereiken geen signalen dat er nodeloos zou worden vergaderd. </antwoord>
      <antwoord nummer="8">Neen. </antwoord>
      <antwoord nummer="9">Neen. In het onderhavige geval was overigens geen sprake van een publicatie van de hand van betrokkene of van een interview. Hij heeft een voordracht gegeven in het kader van een symposium belegd door de Vrije Universiteit te Amsterdam. In zijn voordracht heeft hij uiteengezet welke inzet de regering op dit terrein ontplooit en over welk ruim arsenaal van instrumenten, wettelijk en anderszins, de met opsporing en vervolging belaste diensten beschikken. In het kader van een symposium is het ook voorstelbaar dat tot discussie uitnodigende stellingen worden geponeerd. </antwoord>
      <antwoord nummer="10">Ik zal uw Kamer binnen enkele weken per brief informeren over de geboekte voortgang met betrekking tot het onderzoek naar de mogelijkheden van uitvoering van de motie Apostolou c.s. Ik wijs er wel op dat in de bovengenoemde nota over de aanpak van de XTC-problematiek reeds duidelijk is aangegeven dat de regulering van tabletteermachines op Europees niveau moet worden bezien. </antwoord>
      <noten afkomstig="antwoord"/>
   </antwoorden>
</kvr>
