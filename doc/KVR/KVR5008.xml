<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Wolters (beiden CDA) over de uitvoering van de Drank- en Horecawet met betrekking tot sportclubs. (Ingezonden 17 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5008
</item>
         <item attribuut="Inhoud">Vragen over de nieuwe Drank- en Horecawet, die ertoe leidt dat alle bestuurders van sportclubs op papier bedrijfsleider zijn en verplicht zijn horeca-kennis te hebben.</item>
         <item attribuut="Rubriek">Consument (Levensmiddelen) Vrijetijdsbesteding (Horeca) Vrijetijdsbesteding (Sport)</item>
         <item attribuut="Trefwoorden">Horeca Sport</item>
         <item attribuut="Vindplaats">Kamervragen met antwoord 1996-1997, nr. 1278, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Smits</persoon>
            <persoon partij="CDA">Wolters</persoon>
         </item>
         <item attribuut="Datum_reaktie">1997-05-27</item>
         <item attribuut="Datum_indiening">1997-04-17</item>
         <item attribuut="Document-id">KVR5008</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2611" allpagenumbers="2611 2612" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1278" onderwerp="" indiendatum="1997-04-17">
         <vrager partij="CDA" oorsprong="parlement">Smits</vrager>
         <vrager partij="CDA" oorsprong="parlement">Wolters</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de informatieve circulaire van 3 februari 1997 van de Inspecteur van de Drankwetgeving aan de bestuurders van gemeenten en provincies inzake de uitvoering van de per 1 januari 1996 in werking getreden Drank- en Horecawet (na een overgangsjaar)? <voetnoot nummer="1"/>
      </vraag>
      <vraag nummer="2">Onderschrijft de minister van Volksgezondheid, Welzijn en Sport deze circulaire geheel dan wel op onderdelen? Zo ja, op welke onderdelen hebt u een andere mening? </vraag>
      <vraag nummer="3">Zijn een aantal sportclubs terecht boos over de uitleg van de Drank- en Horecawet door bedoelde Inspecteur, die er op neer komt, dat alle bestuurders van de clubs «op papier bedrijfsleider» zijn en «een plicht tot deze vereiste horeca-kennis» hebben? </vraag>
      <vraag nummer="4">Is het kabinet bereid de opleidingskosten voor deze cursus voor ca. 50.000 bestuursleden – te weten ca. f 17,5 mln. – gedeeltelijk dan wel volledig voor zijn rekening te nemen? Zo niet, bent u dan bereid een dergelijke lastenverzwaring voor de sportclubs alsnog weg te nemen? </vraag>
      <vraag nummer="5" voetnoot="2">Zal de interpretatie van de Drank- en Horecawet door bedoelde Inspectie de doodsteek kunnen zijn voor het verenigingsleven op het platteland? <voetnoot nummer="2"/>
      </vraag>
      <vraag nummer="6">Kan een dergelijke wetsinterpretatie ook leiden tot vormen van rechtsongelijkheid en daarmee wellicht tot concurrentievervalsing tussen horecabedrijven in de verschillende gemeenten? Is de minister van Economische Zaken hiervan al dan niet een voorstander? </vraag>
      <noten afkomstig="vraag">
         <noot nummer="1">Kenmerk BK/JR/U-97/41969</noot>
         <noot nummer="2" datum="1997-04-2" bron="Zie De Telegraaf">Zie De Telegraaf, 2 april 1997</noot>
      </noten>
   </vragen>
   <antwoorden aantal="5">
      <antwoord nummer="2">Ja, ik onderschrijf de circulaire van de inspecteur van de Drankwetgeving van de inspectie Gezondheidsbescherming van het Staatstoezicht op de Volksgezondheid ten volle. Zijn interpretatie doet recht aan de wettekst ter zake, die in 1995 door de Tweede Kamer is aangenomen. </antwoord>
      <antwoord nummer="3">Neen, in principe zijn namelijk alle bestuurders van rechtspersonen die een horecabedrijf besturen «bedrijfsleider». Dit geldt zowel voor de reguliere horeca als voor de niet-commerciële instellingen. Dit principe wil en kan ik niet laten vallen, hetgeen niet wegneemt dat ik tegemoet wil komen aan bepaalde problemen in de praktijk. Daarom overweeg ik in het kader van de aanstaande algehele herziening van de Drank- en Horecawet te komen tot een versoepeling voor de niet-commerciële horeca, door te bepalen dat het aantal bestuursleden dat aan de wettelijke verplichtingen, onder meer inzake kennis en inzicht in «Sociale Hygiëne», dient te voldoen, beperkt kan blijven. Zodoende wordt rekening gehouden met het feit dat het bij de niet-commerciële horeca meestal gaat om ledenorganisaties, dus werkend met vrijwilligers, waarbij de band tussen de klant en de club of de instelling groot is. </antwoord>
      <antwoord nummer="4">Het kabinet is niet bereid de kosten voor een cursus «Sociale Hygiëne» (gedeeltelijk) voor zijn rekening te nemen of de geringe lastenverzwaring voor de sportclubs weg te nemen. Het gaat hier om regelgeving met een ruim overgangsrecht. De nieuwe eis geldt alleen voor nieuwe vergunningaanvragen. Overigens komt mij een bedrag van f 350,– per cursist tamelijk hoog voor. Het Besluit waarin kennis en inzicht inzake «Sociale Hygiëne» wordt geëist, maakt het namelijk mogelijk dat de sportorganisaties een cursus «op maat» in eigen beheer laten ontwikkelen. Zo’n cursus zal dan beduidend goedkoper uit kunnen vallen. Het kabinet is wel bereid te onderzoeken of er mogelijkheden zijn om in overleg met de betrokken landelijke sportorganisaties faciliterend op te treden. </antwoord>
      <antwoord nummer="5">Ik verwacht geenszins dat voornoemd Besluit een bedreiging vormt voor het verenigingsleven op het platteland. De eis inzake «Sociale Hygiëne» is namelijk niet zwaar of omvangrijk en geldt, zoals gezegd, alleen voor nieuwe vergunningen. Het SVH-Onderwijscentrum gaat er vanuit dat circa 10 studie-uren voldoen en het bewijsstuk wordt in de praktijk dan ook door 80 à 90% van de cursisten in één keer gehaald. Indien er al sprake zou zijn van budgettaire problemen in verband met cursus- of examenkosten, hetgeen mij onwaarschijnlijk voorkomt, hebben betrokken verenigingen vanzelfsprekend de mogelijkheid hierin zèlf te voorzien door deze kosten met een collectieve inspanning af te dekken. </antwoord>
      <antwoord nummer="6">Het is de inzet van de minister van Economische Zaken oneerlijke concurrentie tussen de reguliere horeca en de niet-commerciële horeca zoveel mogelijk te voorkomen. Het beleid met betrekking tot de reguliere horeca en de niet-commerciële horeca moet zoveel mogelijk vanuit dezelfde uitgangspunten worden gevoerd. Dat betekent ook dat het «Sociale Hygiëne»-certificaat vereist is, zowel voor de reguliere, als voor de niet-commerciële horeca. Mede in dit licht bezien is destijds artikel 3a in de Drank- en Horecawet opgenomen. Voorts verwijs ik in deze naar het antwoord op vraag 3. Over de in dat antwoord genoemde herziening van de Drank-en Horecawet zal met betrekking tot het onderhavige onderwerp de mening van de betreffende organisaties gevraagd worden. </antwoord>
      <noten afkomstig="antwoord"/>
   </antwoorden>
</kvr>
