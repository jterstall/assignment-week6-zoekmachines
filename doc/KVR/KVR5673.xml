<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) over de Russische zakenman Rozenbaoum. (Ingezonden 31 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5673
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Vreemdelingen en asielzoekers)</item>
         <item attribuut="Trefwoorden">Criminaliteit Rusland Vluchtelingen</item>
         <item attribuut="Vindplaats">Kamervragen met antwoord 1997-1998, nr. 7, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1997-09-17</item>
         <item attribuut="Datum_indiening">1997-07-31</item>
         <item attribuut="Document-id">KVR5673</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="13" allpagenumbers="13 14" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5673" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="7" onderwerp="" indiendatum="1997-07-31">
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="17 september 1997) Zie Aanhangsel Handelingen nr. 1722, Vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Op welke gronden is de verblijfsvergunning, aangevraagd door de Russische zakenman V. G. Rozenbaoum, die in 1994 naar Nederland is gekomen en die op 28 juli 1997 dood in zijn woning werd aangetroffen, afgewezen? </vraag>
      <vraag nummer="2">Is er teneinde de aanvraag om een verblijfsvergunning te kunnen beoordelen informatie ingewonnen bij de Russische overheid? Zo ja, om welke informatie ging het? Hoe vergewist de Nederlandse overheid zich ervan of de verkregen informatie al dan niet door de Russische mafia is beïnvloed? </vraag>
      <vraag nummer="3" voetnoot="1">Wat is uw oordeel over de bewering dat de Russische mafia invloed zou hebben uitgeoefend op de informatieverstrekking door de Russische overheid en op die wijze invloed uitoefent op de beslissing van de IND? <voetnoot nummer="1"/>
      </vraag>
      <vraag nummer="4">Waarom heeft de IND op de aangevraagde verblijfsvergunning op humanitaire gronden negatief beslist, gelet op het feit dat de Nederlandse overheid weet dat de Russische mafia sommige in Nederland verblijvende Russische zakenlieden afperst en bedreigt? </vraag>
      <vraag nummer="5">Heeft de heer Rozenbaoum politiebescherming gekregen, nadat hij aangifte had gedaan van chantage en afpersing bij de Brabantse politie? Zo neen, waarom niet? </vraag>
      <vraag nummer="6">Betekent de gewelddadige dood van de heer Rozenbaoum dat zijn vrouw en kinderen alsnog een verblijfsvergunning op humanitaire gronden wordt verleend? Zo neen, waarom niet? </vraag>
      <vraag nummer="7">Wordt het beleid ten aanzien van de behandeling van aanvragen om een vergunning tot verblijf van Russische zakenlieden, die verklaren lastig te worden gevallen door de Russische mafia, gewijzigd naar aanleiding van deze zaak? </vraag>
      <noten afkomstig="vraag">
         <noot nummer="1" datum="1997-07-29" bron="Trouw">Trouw, 29 juli 1997</noot>
      </noten>
   </vragen>
   <antwoorden aantal="7">
      <antwoord nummer="1">De aanvraag om een verblijfsvergunning «voor het verrichten van arbeid als zelfstandige» is afgewezen omdat met de door de heer Rozenbaoum in Nederland te verrichten werkzaamheden geen wezenlijk Nederlands economisch belang was gediend. </antwoord>
      <antwoord nummer="2">Er is bij de behandeling van de aanvraag in eerste aanleg geen informatie ingewonnen bij de Russische overheid. De aanvraag is beoordeeld op grond van door de heer Rozenbaoum overgelegde stukken en met gebruikmaking van een advies van de Minister van Economische Zaken van 9 januari 1996. In de fase van de beoordeling van het administratief beroepschrift is op 28 februari 1997 de Minister van Buitenlandse Zaken gevraagd om een onderzoek, namelijk of bepaalde door de heer Rozenbaoum overgelegde stukken authentiek waren en de inhoud ervan op waarheid berustte. De Minister van Buitenlandse Zaken heeft hiertoe via de Nederlandse ambassade in Moskou informatie ingewonnen. Er is informatie opgevraagd bij de bevoegde Russische autoriteiten over het bestaan van een door de heer Rozenbaoum opgegeven middelbare schoolinstelling. Aangezien op de gestelde vragen geen antwoord kon worden gegeven is dit onderdeel van het onderzoek gestaakt. Voorts is informatie ingewonnen bij het «All Russia Distance Institute of Finance and Economics», welk instituut ressorteert onder het Ministerie voor Algemeen en Beroepsonderwijs van de Russische Federatie. Het instituut (voor avondonderwijs) werkt onder licentie van het genoemde Ministerie, maar de diploma’s die het uitgeeft worden alleen door het instituut zelf geregistreerd. In het algemeen geldt dat alle onderwijsinstellingen in de Russische Federatie staatsinstellingen zijn, op een enkel recent opgerichte privéschool na. Deze informatie mag van algemene bekendheid worden verondersteld en leent zich niet voor beïnvloeding door criminele organisaties. </antwoord>
      <antwoord nummer="3">Gelet op het antwoord op vraag 2 kan de genoemde bewering onbesproken blijven. </antwoord>
      <antwoord nummer="4">Een aanvraag om toelating op humanitaire gronden is door de heer Rozenbaoum nimmer ingediend. Tot dusver is – uitsluitend – in eerste aanleg beslist op het verzoek van de heer Rozenbaoum om toelating op economische gronden, waarbij, zoals reeds hiervoor aangegeven, de aanvraag van de heer Rozenbaoum is afgewezen wegens het ontbreken van een wezenlijk Nederlands economisch belang. Overigens is, zoals te doen gebruikelijk, bij het nemen van deze beslissing ambtshalve getoetst of aanleiding bestond of de aanvrager op humanitaire gronden verblijf in Nederland toe te staan, maar daaromtrent is in deze fase van de procedure niets gesteld, noch gebleken. Daarbij wordt opgemerkt dat de enkele omstandigheid dat in Nederland verblijvende vreemdelingen hier te lande zouden worden afgeperst en bedreigd, op zichzelf niet maakt dat aan deze vreemdelingen een vergunning tot verblijf om klemmende redenen van humanitaire aard zou behoren te worden verleend. </antwoord>
      <antwoord nummer="5">Op 26 september 1995 heeft de heer Rozenbaoum aangifte gedaan bij de politie terzake van bedreiging en poging tot afpersing. In verband met deze aangifte heeft de politie in de woning van de heer Rozenbaoum een zogenaamde alarmkoffer geplaatst teneinde snel te kunnen reageren op een melding zijnerzijds. In overleg met de heer Rozenbaoum is de koffer na ongeveer een maand verwijderd. Toen er geen opsporingsindicaties meer voorhanden waren is de aangifte uiteindelijk opgelegd. Dit is ook met de heer Rozenbaoum besproken. De heer Rozenbaoum heeft begrip getoond voor de omstandigheid dat hij geen 24 uur per dag politiebewaking kon krijgen. Daarbij speelde ook naar zijn opvatting een rol dat vanwege zijn vele reizen geen optimale veiligheidsmaatregelen konden worden genomen. Op 4 oktober 1996 heeft met de heer Rozenbaoum een uitvoerig gesprek plaatsgevonden over diverse te nemen veiligheidsmaatregelen. De directe aanleiding was het doodsteken van de vader van Rozenbaoum in Rusland. De politie heeft hem geadviseerd gespecialiseerde particuliere beveiliging in de arm te nemen, zowel voor de controle op zijn woning als de beveiliging van zijn persoon en/of zijn gezinsleden. De heer Rozenbaoum heeft hierover in een later stadium de politie laten weten dat hij door al deze beveiligingsmaatregelen «geen leven» meer zou hebben. Niet is gebleken dat de heer Rozenbaoum enig advies heeft opgevolgd. Op 24 oktober 1996 heeft de politie een telefonisch onderhoud gehad met de advocaat van de heer Rozenbaoum over diens veiligheid. De politie heeft aangegeven dat het onmogelijk was om hem 24 uur per dag politiebescherming te geven. Wel is hem toegezegd dat de politie bij directe bedreigingen onmiddellijk zou optreden. De advocaat is tevens gewezen op de beveiligingsadviezen aan de heer Rozenbaoum en heeft bij die gelegenheid onderkend dat continue politiebescherming onmogelijk was. </antwoord>
      <antwoord nummer="6">Het administratief beroepschrift van het gezin Rozenbaoum is thans nog aanhangig. Dit zal zorgvuldig op zijn merites worden beoordeeld, waarbij rekening zal worden gehouden met alle relevante feiten en omstandigheden. </antwoord>
      <antwoord nummer="7">Bij de behandeling van aanvragen om toelating tot Nederland wordt in alle gevallen ambtshalve beoordeeld of er sprake is van humanitaire gronden, op basis waarvan verblijf in Nederland dient te worden toegestaan. Een wijziging van het beleid acht ik derhalve niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
