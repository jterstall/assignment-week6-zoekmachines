<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd, Schreier-Pierik en Rietkerk (allen CDA) aan de ministers van Justitie, van Landbouw, Natuurbeheer en Visserij en van Binnenlandse Zaken en Koninkrijksrelaties over het onderzoek op aanslagen op pluimveebedrijven, slachterijen, veetransporteurs en veehouders. (Ingezonden 16 juli 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16171
</item>
         <item attribuut="Inhoud">Aanvullende vragen over de stand van zaken naar de aanslagen op onder meer veetransportbedrijven (zie ook Aanhangsel Handelingen nr. 1367, Vergaderjaar 2001-2002).</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Criminaliteitsbestrijding en -preventie) Natuur (Dierenbescherming) Veeteelt (Intensieve veehouderij)</item>
         <item attribuut="Trefwoorden">Criminaliteit Dierenbescherming Intensieve veehouderij Opsporingen</item>
         <item attribuut="Vindplaats">Kamervragen met antwoord 2001-2002, nr. 1582, Tweede Kamer</item>
         <item attribuut="Vraagnr_bij_indiening">2010212770</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Schreier-Pierik</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-09-02</item>
         <item attribuut="Datum_indiening">2002-07-16</item>
         <item attribuut="Document-id">KVR16171</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3357" allpagenumbers="3357 3358" vetnummer="2010212770" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16171" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1582" onderwerp="" indiendatum="2002-07-16">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Schreier-Pierik</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Justitie, van Landbouw, Natuurbeheer en Visserij en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-09-2">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Landbouw, Natuurbeheer en Visserij en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Waarop baseert u in uw antwoord op eerdere vragen van deze leden van 22 mei jl. <voetnoot nummer="1"/>de stelling dat de acties op zichzelf stonden, gelet op het feit dat één veetransportbedrijf in Barneveld zeker drie maal is getroffen en een vleesverwerkend bedrijf in Ermelo, tweemaal? </vraag>
      <vraag nummer="2">Op welke wijze en met welke intensiteit heeft de unit terrorisme een ondersteunende een coördinerende rol vervuld bij de opsporing van de daders van de aanslagen en hun organisaties? </vraag>
      <vraag nummer="3">Kunt u een verklaring geven waarom de resultaten in Nederland van de opsporing van de daders veel lager zijn dan in de omringende landen? </vraag>
      <vraag nummer="4">Hoe verklaart u dat vrijwel alle door de aanslagen getroffen personen en bedrijven melden dat de inzet van de politie en justitie minimaal is geweest bij het opsporen van de daders? </vraag>
      <vraag nummer="5">Bent u ervan op de hoogte dat politiefunctionarissen aan door aanslagen getroffenen hebben verklaard, dat onderzoek naar de aanslagen en naar dierenbevrijders die actief waren bij nertsenfarms geen prioriteit heeft? Hoe is dit te rijmen met uw antwoord op vraag 5 van de eerder door deze leden gestelde vragen dat politie en justitie wel degelijk prioriteit gegeven hebben aan het opsporen van de daders? </vraag>
      <vraag nummer="6">Op basis van welke politie-informatie heeft het Openbaar Ministerie het recherche-team Escape opgericht? </vraag>
      <vraag nummer="7">Zijn de gepleegde aanslagen op dit moment weer onderwerp van nader onderzoek door politie en justitie en zo ja, is dat onderzoek thans intensiever dan in het verleden? </vraag>
      <noten afkomstig="vraag">
         <noot nummer="1">Zie ook Aanhangsel Handelingen nr. 1367, Vergaderjaar 2001–2002</noot>
      </noten>
   </vragen>
   <antwoorden aantal="7">
      <antwoord nummer="1">Met de opmerking dat de acties op zichzelf stonden heeft mijn ambtsvoorganger bedoeld op te merken dat het telkens afzonderlijke acties waren die zich weliswaar alle richtten tot de bio-industrie, maar waarbij het niet zo was dat acties elkaar in logisch verband opvolgden. Mogelijk heeft de formulering aanleiding tot enig misverstand gegeven. Wel kan immers worden geconcludeerd dat de acties achteraf veelal werden «geclaimd» door het DBF (= dierenbevrijdingsfront). Mijn ambtsvoorganger heeft in elk geval met de opmerking niet willen aangeven dat er geen sprake kan zijn van dezelfde dadergroep of groepen. </antwoord>
      <antwoord nummer="2">De Unit Terrorismebestrijding en Bijzondere Taken (UTBT) van het KLPD is op basis van de Samenwerkingsregeling bestrijding terroristische misdrijven (Stcrt. 1994, 143) belast met landelijke werkzaamheden ten aanzien van de voorkoming en de opsporing van terroristische misdrijven. Hieronder worden onder andere begrepen informatieve, assistentie-verlenende en ondersteunende werkzaamheden. De UTBT draagt onder meer zorg voor concrete informatie-inwinning, waartoe de UNIT contacten onderhoudt met relevante politiediensten en inlichtingen- en veiligheidsdiensten. Bij de uitvoering van zijn werkzaamheden handelt de UTBT overeenkomstig de aanwijzing van de landelijk officier van justitie terrorismebestrijding. De Samenwerkingsregeling strekt zich ook uit tot misdrijven die onder het begrip «politiek gewelddadig activisme» vallen. Gelet hierop richt de UTBT zijn aandacht sinds geruime tijd, met wisselende intensiteit, ook op het dierenrechtactivisme. Concreet hebben werkzaamheden op dit terrein in het bijzonder vorm gekregen doordat medewerkers van de UTBT in de periode 1999–2000 naar aanleiding van diverse brandstichtingen en nertsenbevrijdingen informatie hebben verzameld, veredeld en geanalyseerd. Deze informatie is ter beschikking gesteld van de politieregio IJsselland en later door deze regio betrokken bij het projectvoorstel zoals verwoord in het antwoord op vraag 6. In de tweede plaats dient vermeld te worden dat de UTBT de wekelijkse teambesprekingen van het team van de politieregio IJsselland, dat in het voorjaar van 2001 gestart is met een onderzoek naar door dierenrecht-activisten geclaimde brandstichtingen (welk team is uitgegroeid tot het zgn. BRT-ESCAPE), bijwoonde en in dat kader onder meer adviezen verstrekte en de informatielijn met de buitenlandse politiediensten voor zijn rekening nam. Voorts is een analist van UTBT van april 2001 tot september 2001 aan het team toegevoegd ten behoeve van analysewerkzaamheden. </antwoord>
      <antwoord nummer="3">Neen. Wel wil ik er in dit verband op wijzen dat bijvoorbeeld de Engelse politie er tien jaar over heeft gedaan om een goede informatiepositie te bereiken. </antwoord>
      <antwoord nummer="4">Met betrekking tot de onderhavige onderzoeken kunnen vier fases worden onderscheiden: a. Incidenteel onderzoek in en door verschillende politieregio’s; b. Escape-onderzoek door politieregio IJsselland c. Escape-onderzoek door het bovenregionaal rechercheteam (BRT) (voorjaar 2001 tot ultimo februari 2002) d. Beëindiging van het BRT op basis van het besluit van de Commissie Bovenregionale Opsporing en overdracht van de onderzoeksgegevens naar de UTBT van het KLPD. Zoals eerder gemeld boden de aanslagen onvoldoende aanknopingspunten voor aanhoudingen van verdachten. In de situatie van februari 2002 was het niet zinvol de betrokken opsporingsfunctionarissen te blijven belasten met het onderzoek. Gelet hierop is toentertijd besloten tot stopzetting van het onderzoek, in afwachting van nieuwe opsporingsindicaties. Wel is de informatiepositie door de activiteiten van het ESCAPE-team aanzienlijk versterkt. Over hetgeen wel werd bereikt konden uit de aard der zaak geen mededelingen worden gedaan. Mogelijk hebben getroffen personen en bedrijven hieruit de – onjuiste – conclusie getrokken dat de inzet van politie en justitie minimaal is geweest. </antwoord>
      <antwoord nummer="5">Ik heb van de mediaberichten waarin dit is vermeld, kennisgenomen. Ik merk naar aanleiding daarvan op dat ik met mijn ambtsvoorganger van mening ben dat de onderzoeken wel degelijk prioriteit hebben gehad. De omstandigheid dat het BRT -ESCAPE-onderzoek is stopgezet bij gebrek aan aanknopingspunten voor aanhoudingen en verder operationeel onderzoek, maakt dat niet anders. Het feit dat er een BRT is opgericht, impliceert immers dat het onderzoek naar de aanslagen door politie en OM serieus is genomen. </antwoord>
      <antwoord nummer="6">Tot de instelling van het BRT-ESCAPE is besloten op basis van in het bijzonder een projectvoorstel BRT-ESCAPE, 21 november 2000 van de politieregio IJsselland en een adviesrapportage van het Informatieknooppunt Politie, 14 december 2000. In het kader van de besluitvorming beschikte de Commissie Bovenregionale Opsporing voorts over een overzicht van de aanslagen vanaf 1998, alsmede over een rapport, 19 oktober 2000 van de regiopolitie IJsselland betreffende de stand van zaken in het onderzoek ESCAPE, zoals dat sedert het voorjaar van 2000 al in de regio IJsselland door de regionale recherche werd verricht (en welk onderzoek is uitgebouwd tot het BRT-ESCAPE). De in deze stukken opgenomen informatie is mede gebaseerd op politie-informatie afkomstig uit binnen- en buitenland. Gelet op het feit dat bij nieuwe opsporingsindicaties de gebruikte informatie opnieuw zal worden aangewend, verzetten belangen van opsporing en vervolging zich tegen openbare mededelingen over de inhoud van de informatie. </antwoord>
      <antwoord nummer="7">Ik kan daarover geen openbare mededelingen doen. Ik wil volstaan met de opmerking dat door het BRT verzamelde informatie is overgedragen aan de UTBT. De UTBT heeft blijvend aandacht voor dierenrechtactivisme, voorzover zich dat uit in het plegen van strafbare feiten. Vanuit de UTBT wordt de beschikbare informatie aangewend indien zich nieuwe opsporingsindicaties aandienen, al dan niet in het kader van nieuwe incidenten. </antwoord>
      <noten afkomstig="antwoord"/>
   </antwoorden>
</kvr>
