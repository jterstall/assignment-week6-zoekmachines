<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister van Economische Zaken over het onderzoek van SEO Economisch Onderzoek over de onderkant van de arbeidsmarkt. (Ingezonden 7 november 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26819
</item>
         <item attribuut="Inhoud">Vragen naar aanleiding van een bericht in De Volkskrant van 2 november 2006 over een onderzoek waaruit blijkt dat de naam van allochtonen geen obstakel is bij sollicitaties. Vragenstelster betwijfelt de juistheid en objectiviteit van dit onderzoek en vraagt hoe de minister zich gaat inzetten om de problematiek rond schooluitval en gebrek aan stageplaatsen op te lossen.</item>
         <item attribuut="Rubriek">Arbeid (Arbeidsmarkt) Welzijn (Minderheden)</item>
         <item attribuut="Trefwoorden">Arbeidsmarkt Minderheden</item>
         <item attribuut="Vindplaats">Kamervragen met antwoord 2006-2007, nr. 378, Tweede Kamer</item>
         <item attribuut="Vraagnr_bij_indiening">2060702550</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-11-28</item>
         <item attribuut="Datum_indiening">2006-11-07</item>
         <item attribuut="Document-id">KVR26819</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="811" allpagenumbers="811 812" vetnummer="2060702550" code="0607tkkvr378" lopendefooter="Tweede Kamer, vergaderjaar 2006–2007, Aanhangsel" filenaam="KVR26819" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="378" onderwerp="" indiendatum="2006-11-7">
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-11-28">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat u op basis van onderzoek van SEO Economische Onderzoek concludeert dat de naam van allochtonen geen obstakel is bij sollicitaties <voetnoot nummer="1"/>? Betekent dit dat u van mening bent dat allochtone sollicitanten niet op hun naam worden gediscrimineerd? </vraag>
      <vraag nummer="2">In hoeverre bent u van mening dat hier sprake is van een betrouwbaar onderzoek, gezien het feit dat alleen werkgevers een rol speelden in het onderzoek? Acht u het uitgesloten dat de uitkomsten kunnen worden verklaard doordat werkgevers sociaal wenselijke antwoorden hebben gegeven? </vraag>
      <vraag nummer="3">Hoe zijn de uitkomsten van dit onderzoek te rijmen met eerder onderzoek, zoals van Regioplan, maar ook van GroenLinks? </vraag>
      <vraag nummer="4">Klopt het dat het onderzoek van SEO gericht is op vacatures van maximaal Vmbo-niveau? Bent u van mening dat dit onderzoek representatief is voor de Nederlandse arbeidsmarkt? Bent u van mening dat ook op hogere niveaus een buitenlandse achternaam geen obstakel is bij sollicitaties? </vraag>
      <vraag nummer="5">Hoe zijn uw uitspraken over discriminatie op de arbeidsmarkt te rijmen met het lopende beleid inzake discriminatie op de arbeidsmarkt? </vraag>
      <vraag nummer="6">Op welke manier gaat u zich inzetten om de problematiek rondom uitval in het onderwijs aan te pakken? Hoe garandeert u dat alle jongeren een stageplaats kunnen vinden? </vraag>
      <noten afkomstig="vraag">
         <noot nummer="1" datum="2006-11-2" bron="de Volkskrant">de Volkskrant, 2 november 2006</noot>
      </noten>
   </vragen>
   <antwoorden aantal="6">
      <antwoord nummer="1">De conclusie van het SEO-onderzoek is dat etniciteit een zeer beperkte rol speelt bij de kans om uitgenodigd te worden voor een sollicitatiegesprek. Discriminatie op grond van afkomst is op basis van dit onderzoek voor het onderste segment van de arbeidsmarkt derhalve een factor die veel minder invloed heeft dan zaken die sollicitanten wel zelf in de hand hebben. Daarmee is niet bewezen dat discriminatie nooit voorkomt, maar uit het onderzoek blijkt wel dat afkomst een veel kleinere rol speelt dan factoren zoals opleiding, werkervaring en taalbeheersing. </antwoord>
      <antwoord nummer="2">In het SEO onderzoek kregen werkgevers meerdere kenmerken van een sollicitant tegelijkertijd in beeld, de zogeheten conjunctanalyse. Dit is een bewezen goede methode waarmee sociaal wenselijk antwoorden op één bepaald kenmerk zoveel mogelijk wordt uitgesloten. Bovendien hebben de onderzoekers specifiek onderzocht in hoeverre bij het gebruik van deze methode toch sociaal wenselijk antwoordgedrag met betrekking tot etniciteit is opgetreden. Zij hebben hier geen enkele aanwijzing voor gevonden. Voor nadere informatie over de onderzoeksmethode verwijs ik naar Bijlage A van het SEO-onderzoek (TK 2006–2007, 29 544, nr. 82). </antwoord>
      <antwoord nummer="3">Het doel van het SEO-onderzoek wijkt af van het doel van het onderzoek van Regioplan en GroenLinks. Doel van het SEO-onderzoek was duidelijkheid te krijgen over de vraag wat bepaalt of mensen met maximaal een VMBO-opleiding uitgenodigd worden op een sollicitatiegesprek en worden aangenomen. Afkomst was – naast leeftijd, opleiding, werkervaring en huidige situatie – één van de onderzochte factoren. Het doel van het onderzoek van Regioplan is het geven van een overzicht van belemmeringen met betrekking tot de arbeidsintegratie van etnische minderheden – waaronder discriminatie – alsmede het schetsen van oplossingsrichtingen. Het doel van het onderzoek van GroenLinks was te bezien of discriminatie kan worden aangetoond door gebruik te maken van een «undercover» onderzoek, waarbij Marokkaanse en Nederlandse MBO’ers bouwbedrijven in de regio Utrecht hebben benaderd met de vraag naar mogelijkheden voor een stageplaats. Bovendien is er sprake van een andere doelgroep. Regioplan heeft onderzoek gedaan naar etnische minderheden en Groenlinks heeft onderzoek gedaan naar discriminatie onder MBO-ers van allochtone afkomst. Het SEO-onderzoek betrof bedrijven die regelmatig personeel aannemen met maximaal een afgeronde VMBO-opleiding. </antwoord>
      <antwoord nummer="4">Het onderzoek beperkt zich tot bedrijven die regelmatig personeel aannemen met maximaal een afgeronde VMBO-opleiding. Over andere niveaus heb ik geen uitspraken gedaan. </antwoord>
      <antwoord nummer="5">De conclusies van het SEO-onderzoek doen niets af aan het belang van het kabinetsbeleid gericht op de bestrijding van discriminatie. </antwoord>
      <antwoord nummer="6">Om uitval in het onderwijs tegen te gaan hebben de Minister en de Staatssecretaris van OCW in mei 2006 de nota Aanval op de Uitval naar de Tweede Kamer gestuurd (TK 2005/2006, 26 695, nr. 32) met daarin zowel preventieve en curatieve maatregelen. Daarnaast wordt een aantal extra maatregelen genomen om «leren in de praktijk» te stimuleren: • Oprichting van het EZ-Fonds «Versterking Beroepsonderwijs Bedrijfsleven» (65 miljoen euro). Om de samenwerking tussen het onderwijs en bedrijfsleven te versterken en het aanbod van leerwerkplekken te stimuleren kunnen samenwerkingsverbanden van onderwijsinstellingen en bedrijven financiële ondersteuning vanuit het Fonds krijgen. Dit fonds is onderdeel van het bredere OCW-EZ programma Beroepsonderwijs in bedrijf (in totaal 229,5 miljoen euro) dat ten doel heeft de aansluiting beroepsonderwijs-bedrijfsleven te bevorderen. Dit programma zal begin 2007 operationeel zijn. • Op basis van de Regeling stagebox beroepsonderwijs 2006 tot en met 2010 krijgen ROC’s extra middelen, om passende stageplaatsen, dan wel simulatieplaatsen te verzorgen voor deelnemers, in het bijzonder moeilijk plaatsbare deelnemers. Tevens kunnen de middelen aangewend worden voor intensieve begeleiding van moeilijk plaatsbare deelnemers naar en op de stage- of simulatieplaatsen. </antwoord>
      <noten afkomstig="antwoord"/>
   </antwoorden>
</kvr>
