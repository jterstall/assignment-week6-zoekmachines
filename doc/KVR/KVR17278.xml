<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de prijs van het rijbewijs. (Ingezonden 6 februari 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17278
</item>
         <item attribuut="Inhoud">Vragen over berichten als zouden, door de nieuwe structuur van de rijopleiding bij het CBR, de kosten voor het behalen van een rijbewijs ruim 1000 euro hoger worden.</item>
         <item attribuut="Rubriek">Consument (Algemeen) Handel en economie (Mededinging) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Consumenten Mededinging Rijbewijzen</item>
         <item attribuut="Vindplaats">Kamervragen met antwoord 2002-2003, nr. 850, Tweede Kamer</item>
         <item attribuut="Vraagnr_bij_indiening">2020306760</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-03-04</item>
         <item attribuut="Datum_indiening">2003-02-06</item>
         <item attribuut="Document-id">KVR17278</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1783" allpagenumbers="1783 1784" vetnummer="2020306760" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17278" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="850" onderwerp="" indiendatum="2003-02-6">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-03-4">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het bericht dat door de nieuwe structuur van de rij-opleiding door het Centraal Bureau Rijvaardigheid (CBR) het behalen van het rijbewijs circa 1000 euro meer zal gaan kosten? <voetnoot nummer="1"/>
      </vraag>
      <vraag nummer="2">Moet het behalen van een rijbewijs niet toegankelijk zijn voor iedereen en niet alleen voor mensen die het financieel beter hebben? Zo neen, waarom niet? </vraag>
      <vraag nummer="3">Speelt het feit dat het CBR een monopoliepositie heeft bij deze prijsontwikkeling een rol? </vraag>
      <vraag nummer="4">In hoeverre is het naar uw mening de taak van de overheid om de consument, in dit geval de aanstaande bestuurder van een auto, te beschermen tegen dit soort prijsontwikkelingen daar waar er sprake is van een monopoliepositie? Zo ja, wat gaat u dan doen? Zo neen, waarom niet? </vraag>
      <vraag nummer="5">In hoeverre zorgt het verhogen van de kosten voor de opleiding van rij-instructeurs er voor dat het tekort aan rij-instructeurs groter wordt in plaats van kleiner? </vraag>
      <vraag nummer="6">Acht u het onontkoombaar dat de kosten van het behalen van het rijbewijs zo drastisch verhoogd worden? Zo ja, waarom? Zo neen, welke maatregelen gaat u treffen om deze prijsstijging tegen te gaan? </vraag>
      <noten afkomstig="vraag">
         <noot nummer="1" datum="2003-02-4" bron="Dinsdag 4 februari NU.nl, Radio 1 BNN United">Dinsdag 4 februari NU.nl, Radio 1 BNN United, 4 februari 2003, 21.00 uur</noot>
      </noten>
   </vragen>
   <antwoorden aantal="6">
      <antwoord nummer="1">Dit bericht is niet juist. Ik zal dit toelichten. De overheid bepaalt de structuur van de rijopleiding niet. De overheid stelt eisen aan het rij-examen, aan rij-examinatoren en aan rij-instructeurs, maar niet aan de rijopleiding. De rij-instructeur is vrij in zijn keuze voor een lesmethode. Ook de consument heeft volledige keuzevrijheid. Hij is wettelijk niet eens verplicht om rijles te nemen, alvorens op examen te gaan. Uw vraag doelt waarschijnlijk op de «Rijopleiding In Stappen» (RIS), een modulaire lesmethode die resulteert in een kwalitatief hoogwaardige, gestructureerde rijopleiding. De RIS is opgedeeld in 4 modules, met een oplopende moeilijkheidsgraad. Elke module wordt afgesloten met een toets. De vierde en laatste toets is het reguliere rijexamen. De eerste toets wordt afgenomen door de rij-instructeur, de overige drie door het CBR. Proeven met de RIS in Gelderland leverden goede resultaten op. Het slagingspercentage voor RIS-kandidaten lag meer dan 20% boven het Gelderse gemiddelde. Op basis hiervan is besloten tot een landelijke proef. De kosten van de RIS zullen voor de gemiddelde leerling nauwelijks hoger liggen dan die voor een reguliere rijopleiding. In de Gelderse proef bleken RIS-kandidaten niet meer lessen nodig te hebben dan gemiddeld. De lesprijs voor de RIS is niet hoger dan die voor een reguliere rijles, tenzij de rijschool de kosten van de opleiding van de instructeur doorberekent. Dit zal leiden tot een lichte verhoging, volgens eerste berekeningen maximaal 0,70 euro per rijles. De meerprijs van de vier toetsen wordt deels gecompenseerd door de hogere slagingskans. Per saldo zal de RIS-kandidaat voor zijn rijopleiding enkele tientallen euro’s duurder uit zijn, en niet het genoemde bedrag van 1000. Ik hoop van harte dat de Rijopleiding In Stappen een groot succes wordt, omdat deze kwalitatief hoogwaardige opleiding zal bijdragen aan het verbeteren van de verkeersveiligheid. Of dit daadwerkelijk gebeurt hangt af van de rij-instructeurs en van de consument. De RIS is immers niet verplicht, noch voor de rij-instructeur, noch voor de consument. De RIS moet op de vrije markt van rijopleidingen haar waarde bewijzen. </antwoord>
      <antwoord nummer="2">Het rijexamen en het bijbehorende tarief veranderen niet. De opleidingskeuze is voor eenieder vrij. In de toegankelijkheid van het rijbewijs verandert dus niets. </antwoord>
      <antwoord nummer="3">Zie het antwoord op vraag 1. De genoemde prijsontwikkeling doet zich niet voor. </antwoord>
      <antwoord nummer="4">Zie het antwoord op vraag 1. De genoemde prijsontwikkeling doet zich niet voor. De consument is vrij in zijn keuze voor een rijopleiding. De prijsontwikkeling van rij-opleidingen wordt bepaald door de markt, niet door de overheid. </antwoord>
      <antwoord nummer="5">Zie het antwoord op vraag 1. De RIS-opleiding voor instructeurs is niet verplicht. De stelling dat de kosten voor de opleiding van rij-instructeurs verhoogd worden is dus niet juist. Rij-instructeurs hebben de vrijheid om zich bij te scholen en om de daarmee gepaard gaande kosten door te berekenen aan de consument. Het is niet aannemelijk dat deze mogelijkheid tot bijscholing het tekort aan rij-instructeurs zal vergroten. </antwoord>
      <antwoord nummer="6">Zie het antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
