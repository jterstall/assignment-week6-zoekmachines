<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Smeets (beiden PvdA) aan de staatssecretaris van Financiën over het doen van elektronische aangifte en vertragingsrente. (Ingezonden 13 juni 2005); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23429
</item>
         <item attribuut="Inhoud">Ondernemers moeten voor 1 juni 2005 elektronisch aangifte hebben gedaan. Op 30 mei 2005 functioneerde het beveiligde deel van de website van de fiscus echter nog niet. Ondernemers moeten nu uitstel vragen, terwijl de belastingdienst de aangifte voor 1 juni 2005 onmogelijk maakte.</item>
         <item attribuut="Rubriek">Belastingen (Belastingdiensten) Belastingen (Vennootschapsbelasting) Communicatie, media en informatievoorziening (Netwerken)</item>
         <item attribuut="Trefwoorden">Belastingdienst Internet Vennootschapsbelasting</item>
         <item attribuut="Vindplaats">Kamervragen met antwoord 2004-2005, nr. 2020, Tweede Kamer</item>
         <item attribuut="Vraagnr_bij_indiening">2040516450</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2005-07-07</item>
         <item attribuut="Datum_indiening">2005-06-13</item>
         <item attribuut="Document-id">KVR23429</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4305" allpagenumbers="4305 4306" vetnummer="2040516450" code="0405tkkvr2020" lopendefooter="Tweede Kamer, vergaderjaar 2004–2005, Aanhangsel" filenaam="KVR23429" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2020" onderwerp="" indiendatum="2005-06-13">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-07-7">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat ondernemers met een fiscale eenheid – die dus verplicht zijn meerdere jaarrekeningen in te sturen – in eerste instantie vóór 1 juni 2005 elektronische aangifte moesten doen? </vraag>
      <vraag nummer="2">Is het u bekend dat dit op 30 mei 2005 nog steeds niet mogelijk was omdat het beveiligde deel van de website van de fiscus niet functioneerde? </vraag>
      <vraag nummer="3">Is het u bekend dat deze ondernemers uitstel moesten vragen terwijl de Belastingdienst de aangifte voor 1 juni 2005 onmogelijk maakte? </vraag>
      <vraag nummer="4">Is het u bekend dat op dit moment de elektronische aangifte met meerdere jaarrekeningen pas vanaf medio juni 2005 kan worden verwerkt? </vraag>
      <vraag nummer="5">Is het waar dat bij een latere aangifte ook een latere aanslag wordt opgelegd? Zo ja, is het waar dat het bedrag van de vertragingsrente ook hoger wordt? </vraag>
      <vraag nummer="6">Is het waar dat het antwoord van de Belastingtelefoon hierop is dat daar later bezwaar tegen aangetekend kan worden? </vraag>
      <vraag nummer="7">Kunt u bevestigen dat de vertragingsrente over de termijn die buiten de schuld van deze ondernemers ontstaat omdat het onmogelijk is voor 1 juni 2005 aangifte te doen niet wordt geheven? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. Indien een onderneming geen uitstel voor het doen van aangifte Vennootschapsbelasting heeft aangevraagd dient de aangifte vóór 1 juni ingeleverd te zijn. Overigens wordt voor het overgrote deel van de aangiften uitstel verleend, in het bijzonder in het kader van de uitstelregeling voor belastingconsulenten. </antwoord>
      <antwoord nummer="2">Ondernemingen die de aangifte Vennootschapsbelasting laten verzorgen door een fiscaal intermediair die gebruik maakt van commerciële software hebben de aangifte 2004 tijdig kunnen indienen. Dit geldt ook voor de ondernemingen die zelf hun aangifte doen en daarbij gebruik maken van commerciële software. Ondernemingen die gebruik wilden maken van de voorziening van de Belastingdienst op internet én aangifte moesten doen voor een fiscale eenheid konden de aangifte niet tijdig indienen, doordat de programmatuur eerst op 6 juni beschikbaar is gekomen. De voorziening van de Belastingdienst was wel beschikbaar voor ondernemingen met één jaarrekening. </antwoord>
      <antwoord nummer="3">Omdat de doelgroep niet bij de Belastingdienst bekend was (het gaat hier immers om de groep zelfaangevende ondernemingen met een fiscale eenheid, die niet al zelfstandig uitstel voor het doen van aangifte hebben gevraagd, en die gebruik willen maken van de voorziening van de Belastingdienst op internet) konden ondernemers zich via het telefoonnummer 0800–0568 (helpdesk voor elektronisch aangeven bij de Belastingdienst) laten registreren, waarna de Belastingdienst zelf het uitstel regelde en verleende. Via de website van de Belastingdienst is hierover gecommuniceerd. In totaal hebben zich 565 ondernemingen voor deze regeling aangemeld. </antwoord>
      <antwoord nummer="4">De aangifteverwerking van de ondernemingen met een fiscale eenheid die gebruik maken van de internetvoorziening van de Belastingdienst loopt geen vertraging op ten opzichte van het normale aangifteverwerkingsproces voor de Vennootschapsbelasting. </antwoord>
      <antwoord nummer="5">Nee, zie het antwoord op vraag 4. Het bedrag van de heffingsrente wordt dus ook niet hoger. </antwoord>
      <antwoord nummer="6">Aangezien de situatie zoals geschetst bij vraag 5 zich niet voordoet, is er ook geen voorschrift aan de Belastingtelefoon om dit antwoord te geven. In zijn algemeenheid geldt uiteraard dat als belastingplichtige van mening is dat te hoge heffingsrente in rekening wordt gebracht, hij bezwaar kan aantekenen. </antwoord>
      <antwoord nummer="7">De situatie doet zich niet voor. Alle aangiften Vennootschapsbelasting, ingediend vóór 15 augustus, leiden tot een (voorlopige) aanslag binnen de zogenoemde garantietermijn (1 september 2005). Aanvullende maatregelen zijn dan ook niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
