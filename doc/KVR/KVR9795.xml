<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Van den Akker (beiden CDA) aan de minister van Justitie over een crisis bij het Europese Hof. (Ingezonden 28 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9795
</item>
         <item attribuut="Inhoud">Vragen betreffen onder meer de medewerking van nationale rechtbanken bij prejudiciele, interpretatieve vragen.</item>
         <item attribuut="Rubriek">Internationale betrekkingen (Europese Unie) Rechterlijke organisatie (Gerechtshoven)</item>
         <item attribuut="Trefwoorden">EU Gerechtshoven</item>
         <item attribuut="Vindplaats">Kamervragen met antwoord 1998-1999, nr. 1752, Tweede Kamer</item>
         <item attribuut="Vraagnr_bij_indiening">2989915260</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Van den Akker</persoon>
         </item>
         <item attribuut="Datum_reaktie">1999-07-14</item>
         <item attribuut="Datum_indiening">1999-06-28</item>
         <item attribuut="Document-id">KVR9795</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3511" allpagenumbers="3511 3512" vetnummer="2989915260" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9795" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1752" onderwerp="" indiendatum="1999-06-28">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Van den Akker</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-07-14">
         <antwoorder functie="minister" ministerie="Justitie">Korthals</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de berichten over de dreiging van een acute crisis bij het Europese Hof van Justitie? <voetnoot nummer="1"/>
      </vraag>
      <vraag nummer="2">Wat zijn precies de problemen bij het Europese Hof van Justitie? </vraag>
      <vraag nummer="3">Is één van de problemen van het Europese Hof van Justitie, het niet goed meewerken van nationale rechtbanken bij prejudiciële, interpretatieve vragen? </vraag>
      <vraag nummer="4">Zo ja, wat is de oorzaak van dit probleem? </vraag>
      <vraag nummer="5">Welke concrete stappen gaat de regering ondernemen om dit probleem op te lossen? </vraag>
      <vraag nummer="6">Zijn de problemen bij het Hof besproken tijdens de laatste JBZ-raad aan de hand van een nota? </vraag>
      <vraag nummer="7">Zo ja, kan deze nota naar de Kamer gestuurd worden? </vraag>
      <vraag nummer="8">Welke oplossingen zijn tijdens de JBZ-raad naar voren gebracht voor de problemen en welke rol kan Nederland hierin spelen? </vraag>
      <noten afkomstig="vraag">
         <noot nummer="1" datum="1999-05-29" bron="Financieel Dagblad">Financieel Dagblad, 29 mei 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De rechtspraak bij het Hof loopt vertraging op door een toename van zaken. Dit wordt versterkt door een tekort aan vertalers en de uitbreiding van de Europese Unie de afgelopen jaren met nieuwe lidstaten. </antwoord>
      <antwoord nummer="3 en 4">Nee. De stijging van het aantal zaken wordt vooral veroorzaakt doordat nationale rechters steeds vaker prejudiciële vragen stellen aan het Hof over de uitleg van het EG-recht. Deze samenwerking tussen nationale rechters en het Hof illustreert de groeiende betekenis en bewustwording van het gemeenschapsrecht in de lidstaten. Niettemin is de procesduur erbij gebaat als nationale rechters alleen vragen aan het Hof stellen wanneer dit nodig is en ze hun vragen bovendien duidelijk formuleren. Naast de stijging van zaken op de bestaande werkterreinen van het Hof, zal een verdere toename van zaken ontstaan doordat het Hof met nieuwe werkterreinen wordt geconfronteerd na de inwerkingtreding van de derde fase van de EMU, van het Verdrag van Amsterdam en van een aantal overeenkomsten die in het kader van de derde pijler van de EU tot stand zijn gekomen. Zo is het Hof sinds kort bevoegd zich te buigen over de uitlegging van de nieuwe titel van het EG-verdrag inzake visa, asiel, immigratie en burgerlijke zaken met grensoverschrijdende gevolgen, alsmede over de uitlegging en geldigheid van de daarop gebaseerde handelingen van de instellingen. Ook is het Hof thans bevoegd zich te buigen over kaderbesluiten, besluiten, overeenkomsten en uitvoeringsmaatregelen op het terrein van de politiële en justitiële samenwerking in strafzaken. Juist op deze terreinen is een vlotte behandeling van groot belang. </antwoord>
      <antwoord nummer="5">Aangezien de problematiek bij het Hof een EU-breed karakter heeft, zal aanpak primair in Europees verband plaatsvinden. De Nederlandse regering acht met name de bekorting van de duur van de prejudiciële procedure een zaak van groot politiek belang. Tijdens de laatste JBZ-Raad op 28 mei jl. heeft Nederland gepleit voor het treffen op korte termijn van concrete maatregelen in dit verband. Voorts wordt thans in Raadskader actief meegewerkt aan het zoeken van oplossingen voor de gesignaleerde problemen. </antwoord>
      <antwoord nummer="6">Ja. Het betrof een eerste gedachtenwisseling aan de hand van een discussienota opgesteld door het Hof van Justitie van de EG. </antwoord>
      <antwoord nummer="7" voetnoot="1">Deze nota is met het verslag van de JBZ-Raad van 27 en 28 mei jl aan de Kamer gezonden. <voetnoot nummer="1"/>
      </antwoord>
      <antwoord nummer="8">Tijdens de discussie in de JBZ-Raad werd er op basis van de nota van het Hof gesproken over een aantal voorstellen voor maatregelen welke op korte termijn zouden kunnen worden doorgevoerd door wijziging van het Reglement van Procesvoering van het Hof en het Gerecht van eerste aanleg en voorstellen voor maatregelen voor de langere termijn welke een grondige institutionele hervorming vereisen. Als mogelijke oplossing om op korte termijn aan de problemen bij het Hof het hoofd te kunnen bieden werd naar voren gebracht een voorstel tot het verlenen van extra financiële steun ten behoeve van de uitbreiding van de capaciteit van de vertaaldienst bij het Hof. Voorts kwam aan de orde de mogelijkheid tot het bekorten van de duur van de procedures. De maatregelen op de langere termijn die in de nota van het Hof worden aangegeven, zijn meer fundamenteel van aard en zijn gericht op de toekomst van het stelsel van communautaire rechtspleging, waarbij de hervorming van de inrichting en samenstelling van het Hof wordt betrokken. De maatregelen voor de langere termijn zullen nader in de komende Intergouvernementele Conferentie worden besproken. Nederland stelt zich actief op ten aanzien van de verder te voeren discussie ter oplossing van de problemen bij het Hof op de korte termijn en zal voorts op constructieve wijze bijdragen aan de besprekingen in het kader van de Intergouvernementele Conferentie. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 490" documentnummer="131">Kamerstuk 23 490, nr. 131</noot>
      </noten>
   </antwoorden>
</kvr>
