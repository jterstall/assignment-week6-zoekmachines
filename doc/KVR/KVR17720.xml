<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Baalen (VVD) aan de minister van Buitenlandse Zaken over het welkom aan president Loekasjenko van Wit-Rusland. (Ingezonden 22 april 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17720
</item>
         <item attribuut="Inhoud">Vragen over de verwelkoming van president Loekasjenko van Wit-Rusland in de EU, tegen de achtergrond van de mensenrechtensituatie in Wit-Rusland en de weigering OVSE-medewerkers visa te verstrekken.</item>
         <item attribuut="Rubriek">Internationale betrekkingen (Europese Unie) Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">EU Internationale betrekkingen Mensenrechten Wit-Rusland</item>
         <item attribuut="Vindplaats">Kamervragen met antwoord 2002-2003, nr. 1231, Tweede Kamer</item>
         <item attribuut="Vraagnr_bij_indiening">2020310640</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Van Baalen</persoon>
         </item>
         <item attribuut="Datum_reaktie">2003-05-09</item>
         <item attribuut="Datum_indiening">2003-04-22</item>
         <item attribuut="Document-id">KVR17720</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2567" allpagenumbers="2567 2568" vetnummer="2020310640" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17720" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1231" onderwerp="" indiendatum="2003-04-22">
         <vrager partij="VVD" oorsprong="parlement">Van Baalen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-05-9">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is president Loekasjenko van Wit-Rusland weer welkom in de EU? <voetnoot nummer="1"/>Zo ja, waarom? </vraag>
      <vraag nummer="2">Is, mede met het oog op het feit dat de toenmalige mensenrechtensituatie een half jaar geleden nog de reden was president Lokasjenko de toegang tot de EU te weigeren, thans sprake van een aantoonbare verbetering in de mensenrechtensituatie in Wit-Rusland? </vraag>
      <vraag nummer="3">Is, mede met het oog op het feit dat de toenmalige sluiting van de OVSE-missie in Minsk, een half jaar geleden nog de aanleiding was president Loekasjenko de toegang tot de EU te ontzeggen, de OVSE-missie in Minsk thans was geopend en verschaft/verlengt Wit-Rusland inmiddels weer visa aan/van OVSE-medewerkers? </vraag>
      <vraag nummer="4">Indien het antwoord op vraag 2 en 3 negatief is, welke andere wijziging in de situatie in Wit-Rusland rechtvaardigt dan deze wijziging in het beleid? </vraag>
      <vraag nummer="5">Wat is de reactie van de Wit-Russische oppositie, die een half jaar geleden nog blij was met het besluit president Loekasjenko de toegang tot de EU te ontzeggen? </vraag>
      <vraag nummer="6">Welke lidstaten van de EU ondersteunen deze beleidswijziging en welke positie heeft de Nederlandse regering ingenomen? </vraag>
      <noten afkomstig="vraag">
         <noot nummer="1" datum="2003-04-15" bron="Algemeen Dagblad">Algemeen Dagblad, 15 april 2003</noot>
      </noten>
   </vragen>
   <antwoorden aantal="6">
      <antwoord nummer="1">Het besluit van de desbetreffende EU-lidstaten tijdens de Raad Algemene Zaken en Externe Betrekkingen van 14 april jl. om de in november 2002 genomen visummaatregelen weer in te trekken, betekent dat er voor president Loekasjenko (en zeven naaste medewerkers) geen belemmering meer is naar de EU te reizen. Hiermee is echter geen wijziging opgetreden in het sinds september 1997 gevoerde beleid van de EU als geheel dat contacten op top- en ministerieel niveau tussen Wit-Rusland en de EU sindsdien nog slechts via het EU-voorzitterschap verlopen. Er vinden geen bilaterale ontmoetingen plaats tussen Lidstaten en Wit-Rusland op ministerieel niveau of hoger. </antwoord>
      <antwoord nummer="2">Aanleiding voor veertien EU-lidstaten (Portugal deed niet mee) op 19 november 2002 visummaatregelen in te stellen tegen president Loekasjenko en zeven van zijn naaste medewerkers was, tegen de achtergrond van de negatieve ontwikkeling van de mensen- en politieke rechten, in het bijzonder de sluiting van de OVSE «Advisory and Monitoring Group» te Minsk. Die maatregelen werden op 14 april jl. door die zelfde veertien Lidstaten weer ingetrokken op grond van de vooruitzichten op het kunnen functioneren van het nieuwe OVSE-kantoor (zie het antwoord op vraag 3). De mensenrechtensituatie in Wit-Rusland is onverminderd slecht. Bij de intrekking van de visummaatregelen heeft de EU daarom een afzonderlijke verklaring uitgegeven waarin de EU ernstige verontrusting uitspreekt over de verslechtering van de mensenrechtensituatie in dat land. De EU spreekt daarin ondermeer zorg uit over de voortdurende verslechtering van de democratie en de naleving van de beginselen van de rechtsstaat in Wit-Rusland. Ook acht de EU de geregeld voorkomende beperkingen op de fundamentele vrijheden niet in overeenstemming met de Europese democratische waarden. </antwoord>
      <antwoord nummer="3">Eind december 2002 werd een akkoord bereikt over de voortzetting van de OVSE-presentie in Wit-Rusland onder de nieuwe naam «OSCE Office in Minsk» (OOM). Als hoofd van dat kantoor trad begin februari jl. ambassadeur Eberhard Heyken aan. Vier internationale stafleden hebben inmiddels hun werkzaamheden aangevangen. De Wit-Russische autoriteiten hebben hun zonder problemen een visum dan wel diplomatieke accreditatie verstrekt. In de rapportage van 27 maart 2003 aan het Nederlandse OVSE-Voorzitterschap en op 2 april 2003 aan de Permanente Raad te Wenen berichtte ambassadeur Heyken dat zijn kantoor operationeel is, de noodzakelijke medewerking van de autoriteiten ontvangt en goede vooruitzichten heeft om in overeenstemming met het mandaat te kunnen opereren. </antwoord>
      <antwoord nummer="4">Zoals aangegeven in het antwoord op vraag 2, heeft zowel bij de besluitvorming over de invoering van de visummaatregelen als bij de intrekking van die maatregelen niet zozeer de mensenrechtensituatie maar in het bijzonder de sluiting en daarna de vooruitzichten op het weer kunnen functioneren van het OVSE-kantoor een doorslaggevende rol gespeeld. </antwoord>
      <antwoord nummer="5">De reacties van de Wit-Russische oppositie zijn gemengd. Ten aanzien van het functioneren van het OVSE-kantoor neemt de oppositie een afwachtende houding aan. De EU blijft de situatie in Wit-Rusland, zowel met betrekking tot het kunnen functioneren van het OVSE-kantoor alsook meer in het algemeen, nauwgezet volgen. </antwoord>
      <antwoord nummer="6">Het besluit tot opheffing van de visummaatregelen is genomen door de zelfde veertien Lidstaten die deze maatregel eerder instelden (dat wil zeggen alle behalve Portugal). Bovengenoemde verklaring over de mensenrechtensituatie in Wit-Rusland is door de vijftien Lidstaten gezamenlijk uitgebracht. </antwoord>
      <noten afkomstig="antwoord"/>
   </antwoorden>
</kvr>
