<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Landbouw, Natuurbeheer en Visserij over de visvangst in de wateren aan de West-Afrikaanse kust. (Ingezonden 29 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14171
</item>
         <item attribuut="Rubriek">Visserij (Zeevisserij)</item>
         <item attribuut="Trefwoorden">Zeevisserij</item>
         <item attribuut="Vindplaats">Kamervragen met antwoord 2000-2001, nr. 1610, Tweede Kamer</item>
         <item attribuut="Vraagnr_bij_indiening">2000112930</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-08-21</item>
         <item attribuut="Datum_indiening">2001-06-29</item>
         <item attribuut="Document-id">KVR14171</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3359" allpagenumbers="3359 3360" vetnummer="2000112930" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14171" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1610" onderwerp="" indiendatum="2001-06-29">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-08-21">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoeveel trawlers zijn er in totaal werkzaam aan de West-Afrikaanse kust en welke hoeveelheden vis worden er jaarlijks gevangen in deze wateren? </vraag>
      <vraag nummer="2">Op welke wijze worden de afgesloten contracten met betrekking tot de hoeveelheid te vangen vis en de aanwezige visgronden gecontroleerd? Bent u van mening dat deze controle efficiënt is en waarop baseert u deze mening? </vraag>
      <vraag nummer="3">Is er sprake van het ontvluchten van onze visgebieden door de grote rederijen naar andere gebieden, zoals voor de kust van Afrika, vanwege de visstandbeschermende quoteringen voor onze visgronden? Zo neen, wat is dan de reden dat trawlers afkomstig uit Nederland in Afrikaanse kustwateren gaan vissen? </vraag>
      <vraag nummer="4">Is er al een tussenevaluatie aanwezig van het bestandsonderzoek van de kleine pelagische vissoorten? Zo ja, bent u bereid deze naar de Kamer toe te sturen met een begeleidende brief met uw standpunt? </vraag>
      <vraag nummer="5" voetnoot="1">Is het u bekend dat de lokale vissers steeds minder zelf vangen en daardoor verder de oceaan op moeten en dat er zelfs aanvaringen zijn tussen de industriële trawlers en de lokale prauwen omdat de trawlers, illegaal, te dicht bij de kust vissen? <voetnoot nummer="1"/>Zo ja, welke maatregelen kan Nederland of de Europese Unie nemen tegen deze praktijken van «onze» trawlers? </vraag>
      <vraag nummer="6">Deelt u de opvatting van het Wereld Natuurfonds dat er niet meer trawlers in het gebied mogen komen en dat de controle op de visvangst bij de EU moet komen te liggen? Zo neen, waarom niet? Zo ja, bent u bereid dit probleem binnen de EU aan te kaarten? </vraag>
      <vraag nummer="7">Bent u bereid deze vragen voor de eerstvolgende visserijraad te beantwoorden? </vraag>
      <noten afkomstig="vraag">
         <noot nummer="1" datum="2000-08-16" bron="Volkskrant">Volkskrant, 16 augustus 2000</noot>
      </noten>
   </vragen>
   <antwoorden aantal="7">
      <antwoord nummer="1">Het aantal Nederlandse trawlers dat in de wateren van Mauritanië, Marokko en Senegal actief is bedraagt respectievelijk 9, 2 en 0. Deze schepen vissen overigens niet jaarrond in deze wateren. Ze zijn ook actief in de noordelijker gelegen (EU-)wateren. In de West-Afrikaanse wateren wordt in totaal naar schatting 800.000 ton pelagische vis per jaar gevangen, exclusief de 500.000-1.000.000 ton sardines in de wateren van Marokko. Nederlandse trawlers vingen het afgelopen jaar bijna 200.000 ton pelagische vis in voornamelijk de Mauritaanse wateren. De grootste actieve visserijvloot in het gebied is nog steeds die van de voormalige Sovjet-Unie. </antwoord>
      <antwoord nummer="2">De toegang van Nederlandse trawlers tot de Marokkaanse visgronden is vastgelegd in een privaat contract tussen de Marokkaanse overheid en Nederlandse reders. De toegang van de Europese visserijvloot – inclusief de pelagische vloot – tot de Mauritaanse wateren is vastgelegd in een visserijovereenkomst tussen de EU en Mauritanië. Deze toegangsrechten zijn voor de verschillende soorten visserij uitgedrukt in aantallen schepen. De controle op het aantal ingezette schepen vindt plaats via de door Mauritanië te honoreren licentieaanvragen. Deze aanvraag dient door elk schip elke maand plaats te vinden. De financiële bijdrage van de reders is vooral gerelateerd aan de grootte van de ingezette schepen. Voor een deel wordt deze bijdrage ook bepaald door de gevangen volumes. De controle op de vangsthoeveelheden geschiedt zowel door Mauritanië als door de lidstaat waar de vis wordt aangeland. De vangsten van de Nederlandse trawlers worden vooral in Spanje (Las Palmas) aangeland. De controlepraktijk van deze betrokken landen heeft tot nu toe geen aanleiding gegeven tot een aanscherping van de controle. </antwoord>
      <antwoord nummer="3">Nederlandse trawlers zijn in 1996 op verzoek van de autoriteiten van Mauritanië gestart met de visserij in de wateren van dit land. De achtergrond daarvan was dat de visserijvloot van de voormalige Sovjet-Unie in financiële problemen was gekomen en flink was ingekrompen. De toenmalige Mauritaanse minister van Visserij heeft de Nederlandse reders gepolst of zij belangstelling hadden in deze visserij te stappen. De situatie van de pelagische visbestanden in de EU-wateren is de afgelopen paar jaar bevredigend te noemen. De TACs (maximum toegestane vangsthoeveelheden) zijn dan ook redelijk stabiel. Een uitzondering in dit beeld vormt de blauwe wijting die in gevaar is gekomen door het ontbreken van een verdeling in de internationale wateren gelegen in de Noordoostelijke Atlantische Oceaan. Hierdoor is in deze wateren een situatie van overbevissing ontstaan. </antwoord>
      <antwoord nummer="4">Het eerste deel van het project met betrekking tot het bestandsonderzoek van kleine pelagische vissoorten in de wateren van Mauritanië, dat van Nederlandse zijde is geïnitieerd, heeft inmiddels geresulteerd in een rapport. Dit rapport zal zo spoedig mogelijk aan de Kamer worden toegezonden. </antwoord>
      <antwoord nummer="5">De berichtgeving in de Volkskrant van 16 augustus 2000 betrof lokale vissers in Senegal. Nederlandse trawlers vissen echter niet in de wateren van Senegal. In Mauritanië bestaat er vrijwel geen lokale visserij op de kleine pelagische soorten, die juist de doelsoorten zijn van de Nederlandse trawlers. De lokale vissers in Mauritanië concentreren zich op demersale soorten (bodemvissen) en zijn binnen de directe kustzone actief. </antwoord>
      <antwoord nummer="6">De situatie van de bestanden van de kleine pelagische vissoorten in het gebied geeft geen aanleiding tot bezorgdheid. Mede in het licht van de afnemende activiteiten van de visserijvloot van de voormalige Sovjet-Unie acht ik een afgewogen uitbreiding van de inzet van Europese (en dus ook Nederlandse) vriestrawlers in het gebied niet in strijd met het uitgangspunt van een verantwoorde visserij. De gedachte dat de controle op de activiteiten door EU-schepen in Mauritaanse wateren niet bij de lokale overheid maar bij de EU zou moeten komen liggen, staat op gespannen voet met de soevereiniteit van het land in kwestie op dit terrein. Het is uiteraard zinvol de buitenlandse hulp met betrekking tot de controle uit te breiden. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
