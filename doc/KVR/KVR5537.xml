<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Beer en Hilarides (beiden VVD) inzake: hypotheekrente-aftrek. (Ingezonden 17 juni 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5537
</item>
         <item attribuut="Inhoud">Vragen over de mate waarin de door eigenaar-bewoners betaalde hypotheekrente voor de hypotheeknemers en de achterliggende geldverschaffers belaste inkomsten vormt.</item>
         <item attribuut="Rubriek">Belastingen (Aftrekposten) Geld (Rente)</item>
         <item attribuut="Trefwoorden">Aftrekposten Hypotheken Rente</item>
         <item attribuut="Vindplaats">Kamervragen met antwoord 1996-1997, nr. 30, Eerste Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">De Beer</persoon>
            <persoon partij="VVD">Hilarides</persoon>
         </item>
         <item attribuut="Datum_reaktie">1997-08-27</item>
         <item attribuut="Datum_indiening">1997-06-17</item>
         <item attribuut="Document-id">KVR5537</item>
         <item attribuut="Omvang">1 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="59" allpagenumbers="59" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="30" onderwerp="" indiendatum="1997-06-17">
         <vrager partij="VVD" oorsprong="parlement">De Beer</vrager>
         <vrager partij="VVD" oorsprong="parlement">Hilarides</vrager>
         <vraagt-aan/>
      </vraagdata>
      <antwoorddata antwoorddatum="1997-08-27">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Is het waar, dat een (aanzienlijk) deel van het fiscale voordeel voor eigenaar-bewoners als gevolg van de hypotheekrente-aftrek budgettair wordt gecompenseerd voor het rijk, doordat hetgeen bij de eigenaar-bewoners een aftrekpost is, bij de hypotheeknemers en de achterliggende geldverschaffers een belaste inkomensbron vormt? </vraag>
      <vraag nummer="2">Zo ja, kan dan – desnoods zeer globaal – worden aangegeven hoe groot dit deel is, gerelateerd aan het belastingvoordeel voor eigenaar-bewoners van circa 7,5 miljard gulden? Toelichting Het antwoord op deze vragen is van belang voor een juist inzicht in de rijksuitgaven ten behoeve van eigenaar-bewoners. De fiscale aftrekpost als gevolg van de hypotheekrente wordt daarbij veelal als een subsidie voorgesteld die in volle omvang drukt op de rijksuitgaven; maar dat is feitelijk niet correct. </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 en 2">De vragenstellers veronderstellen een direct verband tussen de aftrekbaarheid van hypotheekrente voor eigenaar-bewoners enerzijds en de belastbaarheid van deze rente bij de hypotheeknemers en de achterliggende geldverschaffers anderzijds. Mijns inziens dienen deze twee zaken echter te worden gescheiden. De belastbaarheid van de door de hypotheeknemers ontvangen rentebaten staat geheel los van de aftrekbaarheid bij de geldnemers en zou eveneens plaatsvinden, indien de betaalde rente niet aftrekbaar zou zijn. Naar mijn mening kan derhalve niet worden gesteld, dat als gevolg van de belastbaarheid van de rente bij de hypotheeknemers en de achterliggende geldverschaffers (een deel van) het fiscale voordeel voor eigenaar-bewoners budgettair wordt gecompenseerd voor het rijk. Het bovenstaande laat uiteraard onverlet, dat de door de eigenaar-bewoners betaalde hypotheekrente bij de genoemde hypotheeknemers en geldverschaffers in beginsel direct dan wel indirect in de belastingheffing wordt betrokken. Bij de hypotheeknemer wordt het verschil tussen de ontvangen rente enerzijds en de kosten van het krediet anderzijds in beginsel als winst in de belastingheffing betrokken. Dit geldt echter niet indien er sprake is van een van de vennootschapsbelasting vrijgesteld lichaam, zoals een pensioenfonds waar de rente indirect wordt belast als er ook pensioenuitkering wordt doorgegeven, en evenmin bij een in het buitenland gevestigde hypotheeknemer. Bij de achterliggende geldverschaffers worden de van de hypotheeknemers ontvangen vergoedingen voor de ter beschikking gestelde gelden in beginsel in de belastingheffing betrokken. Ook hier spelen woon- c.q. vestigingsplaats en vrijstellingen echter een rol. Met betrekking tot de door de achterliggende geldverschaffers ter beschikking gestelde gelden dient daarnaast te worden opgemerkt, dat in het algemeen niet kan worden vastgesteld of deze gelden door de hypotheeknemer zijn aangewend voor de verstrekking van een hypothecaire lening ter financiering van een eigen woning of voor andere kredieten. Gelet op de bovengenoemde factoren is het mijns inziens niet verantwoord om een uitspraak te doen over de mate waarin de door eigenaar-bewoners betaalde hypotheekrente voor de hypotheeknemers en de achterliggende geldverschaffers belaste inkomsten vormen. </antwoord>
      <noten afkomstig="antwoord"/>
   </antwoorden>
</kvr>
