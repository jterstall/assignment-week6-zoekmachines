<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkhuisvesting, Ruimtelijke Ordening en Milieubeheer over de verwerking van huishoudelijk afval uit Napels. (Ingezonden 30 januari 2008);Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30846
</item>
         <item attribuut="Inhoud">Vragen naar aanleiding bericht (website AD) dat AVR-Van Gansewinkel heeft ingeschreven op een tender voor het verwerken van huishoudelijk afval uit Napels. Indiener vraagt zich af of het wettelijk is toegestaan om huishoudelijk afval uit het buitenland te importeren voor verbranding. Is het transport van dit afval vanuit napels naar Nederlandse verbrandingsovens duurzaam te noemen vanwege de lange aanvoerroute. Hoe kan AVR-Van Gansewinkel overcapaciteit hebben die benut kan worden voor verbranding van huishoudelijk afval uit het buitenland, terwijl in Nederland een tekort is aan verbrandingscapaciteit?</item>
         <item attribuut="Rubriek">Handel en economie (Import) Milieu (Afvalverwerking)</item>
         <item attribuut="Trefwoorden">Afvalverwerking Import Italië</item>
         <item attribuut="Vindplaats">Kamervragen met antwoord 2007-2008, nr. 1302, Tweede Kamer</item>
         <item attribuut="Vraagnr_bij_indiening">2070810080</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-02-12</item>
         <item attribuut="Datum_indiening">2008-01-30</item>
         <item attribuut="Document-id">KVR30846</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2791" allpagenumbers="2791 2792 2793" vetnummer="2070810080" code="0708tkkvr1302" lopendefooter="Tweede Kamer, vergaderjaar 2007–2008, Aanhangsel" filenaam="KVR30846" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1302" onderwerp="" indiendatum="2008-01-30">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkhuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-02-12">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat vindt u ervan dat AVR-Van Gansewinkel heeft ingeschreven op een tender voor het verwerken van huishoudelijk afval uit Napels? <voetnoot nummer="1"/>
      </vraag>
      <vraag nummer="2">Op grond van welke regelgeving is het AVR-Van Gansewinkel toegestaan huishoudelijk afval uit het buitenland te importeren voor verbranding? Welke instantie verleent hiervoor de ontheffingen en vergunningen? </vraag>
      <vraag nummer="3">Is het transport van huishoudelijk afval vanuit Napels naar Nederlandse verbrandingsovens duurzaam te noemen gezien de lange transport afstand? Zo neen, op welke wijze gaat u AVR-Van Gansewinkel hierop aanspreken? </vraag>
      <vraag nummer="4">Hoe is het mogelijk dat AVR-Van Gansewinkel overcapaciteit heeft die benut kan worden voor verbranding van buitenlands afval, terwijl in Nederland een tekort is aan verbrandingscapaciteit? Kunt u aangeven hoe groot die overcapaciteit is? </vraag>
      <vraag nummer="5">Deelt u de mening dat de overcapaciteit die AVR-Van Gansewinkel meent te hebben, beter ingezet kan worden voor brandbaar huishoudelijk afval uit Nederland, zodat er minder gestort hoeft te worden en minder verbrandingscapaciteit bijgebouwd hoeft te worden? Zo neen, waarom niet? </vraag>
      <vraag nummer="6">Is het waar dat de stort en verwerking in Italië in handen is van de maffia en dat die de uitbreiding van de verwerkingscapaciteit tegenhouden? </vraag>
      <vraag nummer="7">Deelt u de mening dat AVR-Van Gansewinkel bij een eventuele toekenning van de tender meewerkt aan het frustreren van de uitbreiding van de verwerkingscapaciteit in Italië en daarmee de kosten voor verwerking in Italië hoog houdt, met als gevolg uitbuiting van de inwoners van Napels door de Italiaanse maffia? Acht u het wenselijk dat een in Nederland gevestigd bedrijf op deze manier partij wordt in een conflict tussen Italiaanse overheden en de maffia? </vraag>
      <vraag nummer="8">Hoe voorkomt u dat, gezien de maffiose herkomst van het afval, er geen sprake zal zijn van illegale bijmenging van gevaarlijke stoffen? Op welke wijze houdt u toezicht en gaat u hierop handhaven? </vraag>
      <noten afkomstig="vraag">
         <noot nummer="1" weblink="http://www.ad.nl/economie/article 2003891.ece">http://www.ad.nl/economie/article 2003891.ece</noot>
      </noten>
   </vragen>
   <antwoorden aantal="8">
      <antwoord nummer="1">In het Landelijk afvalbeheerplan 2002–2012 (LAP, maart 2003) is aangegeven dat wordt ingezet op een verdere versterking van de marktwerking in het afvalbeheer. Dat heeft onder meer geleid tot het op 1 juli 2003 opheffen van de regulering van de verbrandingscapaciteit en het op 1 januari 2007 opheffen van de landsgrenzen voor verbranden als vorm van verwijderen. Deze maatregelen hebben tot gevolg dat er momenteel verbrandingscapaciteit wordt bijgebouwd. De verwachting is dat het nu nog bestaande tekort aan capaciteit om al het Nederlands brandbaar restafval te kunnen verbranden binnen enkele jaren zal zijn verdwenen. Het openstellen van de landsgrenzen betekent dat het de Nederlandse afvalverbrandingsinstallaties sinds 1 januari 2007 is toegestaan om brandbaar restafval in te voeren voor verbranden als vorm van verwijderen, ook als die invoer betekent dat er daardoor tijdelijk extra Nederlands afval moet worden gestort. Het door AVR-Van Gansewinkel inschrijven op een tender voor het verwerken van huishoudelijk afval uit Napels valt dus binnen het Nederlandse beleidskader. Ik voeg daar echter meteen aan toe dat in de discussie over het openen van de landsgrenzen het ministerie van VROM steeds heeft verkondigd dat er flankerende maatregelen kunnen worden genomen als de effecten van het openen van de landsgrenzen zeer ongewenst blijken te zijn. Zoals ik in mijn antwoorden op vragen van de vaste commissie Volkshuisvesting, Ruimtelijke Ordening en Milieubeheer inzake «monitoring effecten open grenzen voor verbranden ongevaarlijk afval» (27 664, nr. 54) heb aangegeven, is er in overleg tussen het IPO en het ministerie van VROM een model ontwikkeld, waarin een koppeling wordt gelegd tussen ongewenste effecten en te nemen maatregelen. Het model voorziet in een flexibel invoerplafond, waarbij toestemming voor invoer van brandbaar restafval kan worden geweigerd op het moment dat die invoer leidt tot onacceptabele verdringing van Nederlands brandbaar restafval uit de AVI’s en tot het storten van dat afval. Ik heb in de genoemde antwoorden op kamervragen tevens aangegeven dat ik het belangrijk vind om een dergelijk ingrijp-mechanisme te hebben, omdat Nederland op dit moment het enige land in Europa is dat zijn landsgrenzen heeft geopend voor verbranden als vorm van verwijderen. Het model van het flexibel invoerplafond wordt door een vierde wijziging vastgelegd in het geldende LAP. De inspraakprocedure hiervoor start in februari. </antwoord>
      <antwoord nummer="2">Zoals bij u bekend is, wordt het grensoverschrijdend transport van afvalstoffen gereguleerd door de Europese Verordening Overbrenging Afvalstoffen (EVOA). De EVOA bevat met name de te volgen procedures. In Nederland is de minister van VROM het bevoegd gezag. Het agentschap SenterNovem is gemandateerd om namens de minister van VROM kennisgevingen voor grensoverschrijdende afvaltransporten af te handelen. Het beleid voor grensoverschrijdend transport van afvalstoffen is opgenomen in het LAP. </antwoord>
      <antwoord nummer="3">Als wordt besloten om markten meer vrijheid te geven en landsgrenzen voor verbranden als vorm van verwijderen te openen, kunnen en mogen afvalverbrandingsinstallaties het afval in principe «overal» contracteren zonder dat daar uit het oogpunt van transport beperkingen aan worden opgelegd. Ik ga er echter wel van uit dat AVR-Van Gansewinkel in het kader van duurzaam en maatschappelijk verantwoord ondernemen voor de minst milieu belastende wijze van transport zal kiezen. </antwoord>
      <antwoord nummer="4">Het hebben van overcapaciteit is niet noodzakelijk om brandbaar restafval te mogen invoeren en te verbranden. Bij een beoordeling van de kennisgeving wordt door het bevoegd gezag bezien of de betreffende verwerker voldoende capaciteit vergund heeft om de hoeveelheid in te voeren afval te kunnen verwerken. Vrije (of over-)capaciteit maakt geen deel uit van deze beoordeling. Zie ook het antwoord op vraag 1. </antwoord>
      <antwoord nummer="5">Zie de antwoorden op de vragen 1 en 4. </antwoord>
      <antwoord nummer="6">Over de rol van de maffia bij de afvalverwerking in Italië doe ik geen uitspraken. Wel heeft men in Italië, evenals dat ook in Nederland het geval kan zijn, te maken met het Nimby-effect (Not In My BackYard). Dit houdt in dat betrokkenen bezwaar maken tegen het plannen en realiseren van afvalverwerkingscapaciteit in hun directe omgeving, wat in ieder geval leidt tot vertraging bij het uitbreiden van verwerkingscapaciteit. </antwoord>
      <antwoord nummer="7">Zoals ik bij de vorige vraag heb geantwoord, doe ik geen uitspraken over de rol van de maffia bij afvalverwerking in Italië. Het al dan niet realiseren van verwerkingscapaciteit in eigen land of de eigen regio is een verantwoordelijkheid van de betrokken overheden. Die overheden kunnen er voor kiezen om in eigen land of regio voldoende verwerkingscapaciteit te (laten) bouwen voor het verwerken van het afvalaanbod uit de eigen omgeving, maar ze kunnen er even goed voor kiezen om het afval tijdelijk of structureel te laten verwerken door installaties elders in het land of in het buitenland. De kosten van beide opties zullen ongetwijfeld een belangrijke factor zijn in het besluitvormingsproces. Ik kan niet beoordelen of het laten verwerken van afval uit Italië in een ander land meer kosten met zich brengt dan het realiseren van nieuwe verwerkingscapaciteit in Italië zelf. Verder speelt ook, zoals ik in het vorige antwoord heb aangegeven, het Nimby-effect een rol. Overigens heeft het Italiaans bevoegd gezag krachtens de EVOA de mogelijkheid om uitvoer van brandbaar afval (structureel) te weigeren. Gelet op die mogelijkheid denk ik niet dat AVR-Van Gansewinkel een partij wordt in welk Italiaans conflict dan ook. </antwoord>
      <antwoord nummer="8">Het (bij)mengen van afvalstoffen vóór het afval naar Nederland wordt getransporteerd, kan ik niet voorkomen. Ik heb immers geen rol en geen bevoegdheid op dit terrein in het land van verzending. Het is aan de bevoegde Nederlandse handhavende instanties om te beoordelen of, en zo ja, op welke manier het buitenlands afval wordt gecontroleerd op het moment dat het Nederland binnen komt. De herkomst van het afval is geen reden om op voorhand een eventuele kennisgeving en eventuele daadwerkelijke transporten anders te behandelen dan vergelijkbaar afval uit andere landen of regio’s. Overigens is het ook in het belang van AVR-Van Gansewinkel als ontvangend bedrijf dat het afval niet anders van samenstelling is dan in de kennisgeving is aangegeven. Mochten er bijvoorbeeld gevaarlijke afvalstoffen zijn bijgemengd, dan kan dat mogelijk tot problemen leiden in de verbrandingsinstallatie (verbrandingsproces en emissies) of tot problemen bij de afzet van de reststoffen van de afvalverbranding. En mocht het bedrijf besluiten om het bevoegd gezag niet te informeren over de afwijkende samenstelling van het ontvangen afval en dat afval toch te verwerken, dan maakt het bedrijf zich schuldig aan illegale activiteiten. Als bij controle door de handhavende instanties(s) of bij ontvangst door de verwerker wordt geconstateerd dat de samenstelling van het afval afwijkend is van wat in de kennisgeving is vermeld, dan is sprake van illegale overbrenging. In dat geval zal de bevoegde autoriteit in Nederland contact opnemen met de bevoegde autoriteit in het land van verzending om te bezien wat er met het afval moet gebeuren. De EVOA voorziet er in dat afval naar het land van herkomst kan worden terug gestuurd. De borg die in het land van verzending voor het betreffende afval is afgegeven, wordt gebruikt om de kosten van terugzenden te betalen. </antwoord>
      <noten afkomstig="antwoord"/>
   </antwoorden>
</kvr>
