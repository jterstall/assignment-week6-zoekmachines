<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) over separatie van psychiatrische patiënten. (Ingezonden 29 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6527
</item>
         <item attribuut="Inhoud">Vragen n.a.v. een bericht over het viereneenhalve maand doorbrengen in een isoleercel. Aanvullende vragen op die van Marijnissen (Aanhangsel nr. 729).</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten)</item>
         <item attribuut="Trefwoorden">Patiënten Psychiatrische ziekenhuizen</item>
         <item attribuut="Vindplaats">Kamervragen met antwoord 1997-1998, nr. 730, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1998-02-18</item>
         <item attribuut="Datum_indiening">1998-01-29</item>
         <item attribuut="Document-id">KVR6527</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1487" allpagenumbers="1487 1488" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6527" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="730" onderwerp="" indiendatum="1998-01-29">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan/>
      </vraagdata>
      <antwoorddata antwoorddatum="1998-02-18">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de klachten die een ex-patiënte heeft over haar behandeling in de psychiatrische instelling Het Hooghuys? <voetnoot nummer="1"/>
      </vraag>
      <vraag nummer="2">Op welke wijze heeft de Inspectie voor de Volksgezondheid gereageerd toen deze voor de eerste keer door de familie van de patiënte op de hoogte is gebracht van de klachten, zoals o.a. over de langdurige separatie? </vraag>
      <vraag nummer="3">Heeft de Inspectie ten aanzien van de dwangbehandeling in dit geval onderzocht of de beslissing daartoe zorgvuldig is genomen èn of de behandeling zorgvuldig is uitgevoerd? Zo ja, hoe is het dan mogelijk dat de Inspectie er geen weet van heeft dat de vrouw i.c. ongekleed was gesepareerd? </vraag>
      <vraag nummer="4">Acht u de handelwijze van de Inspectie in deze situatie voldoende actief en adequaat? Zo neen, waarom niet? </vraag>
      <vraag nummer="5">Bent u van mening dat de opname en de behandeling door de instelling en het toezicht van de Inspectie in dit geval, overeenkomen met het beeld dat uit de evaluatie van de BOPZ komt en/of het standpunt van de regering op de evaluatie? Zo neen, waarom niet? </vraag>
      <vraag nummer="1998"/>
      <noten afkomstig="vraag">
         <noot nummer="1" datum="1998-01-22" bron="Dagblad de Stem">Dagblad de Stem, 22 januari 1998</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Marijnissen, ingezonden 26 januari 1998 </toelichting>
   <antwoorden aantal="3">
      <antwoord nummer="1 en 2">Zie hiervoor het antwoord op de vragen 8, 9 en 10 van het lid Marijnissen, ingezonden op 26 januari 1998 (2979805820). </antwoord>
      <antwoord nummer="3 en 4">Ja, zie het antwoord op de vragen 8, 9 en 10 van het lid Marijnissen, ingezonden op 26 januari 1998 (2979805820). De Inspectie voor de Gezondheidszorg heeft bij beëindiging van de dwangbehandeling van de patiënte, welk moment samenviel met de overplaatsing van de patiënte naar de KIB te Eindhoven, conform de wettelijke eis onderzocht of de beslissing tot toepassing van dwangbehandeling zorgvuldig is genomen en uitgevoerd. Aan de beslissing van «Het Hooghuys» om tot dwangbehandeling over te gaan heeft een second opinion ten grondslag gelegen. Het Hooghuys heeft dit beleid in een interne nota vastgelegd, terwijl de Wet Bopz niet een dergelijk tweede oordeel van een behandelaar vereist, voordat tot dwangbehandeling mag worden overgegaan. Ter beoordeling of de uitvoering van de dwangbehandeling zorgvuldig is geschied, heeft de Inspectie voor de Gezondheidszorg bij de (te late) melding van de dwangbehandeling op 21 maart 1997, de motivering van «Het Hooghuys» van de toepassing van de separatie, het verslag van de second opinion en de mededeling dat de behandeling zonder toestemming van de patiënte plaatsvond, geraadpleegd. Uit deze bescheiden is niet gebleken dat de patiënte naakt zou zijn gesepareerd. Op grond van de huidige regelgeving is overigens niet vereist dat de Inspectie voor de Gezondheidszorg bij dit onderzoek naar de toepassing van de dwangbehandeling een bezoek aan de instelling brengt of bij de patiënt persoonlijk informeert naar de wijze waarop de dwangbehandeling is toegepast. Mede gelet op de klachtenregeling van de Wet Bopz acht ik dit ook niet noodzakelijk. De handelwijze van de Inspectie voor de Gezondheidszorg is naar mijn mening actief en adequaat geweest, aangezien zij meerdere malen een bezoek heeft gebracht aan «Het Hooghuys» vanwege de onderhavige separatie. De Inspectie is daarbij in overleg getreden met de behandelaars van de patiënte en de patiënte zelf, terwijl op basis van de huidige regelgeving geen verplichting bestaat voor de Inspectie om tijdens de dwangbehandeling een onderzoek ter plaatse in te stellen. </antwoord>
      <antwoord nummer="5">Op grond van de huidige regeling in de Wet Bopz dient uitsluitend het begin van de toepassing van dwangbehandeling te worden gemeld aan de Inspectie voor de Gezondheidszorg. Bij de evaluatie van de Wet Bopz is gebleken dat ook melding van de beëindiging van dwangbehandeling aan de Inspectie aanbeveling verdient. Daarmee zou de toezichthoudende taak van de Inspectie kunnen worden verbeterd. In het kabinetsstandpunt op de evaluatie van de Wet Bopz (TK 1997–1998 25 673, nr. 1) wordt deze aanbeveling van de Evaluatiecommissie op dit onderdeel overgenomen. </antwoord>
      <noten afkomstig="antwoord"/>
   </antwoorden>
</kvr>
