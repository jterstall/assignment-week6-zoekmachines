<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smeets en Smits (beiden PvdA) aan de ministers van Volksgezondheid, Welzijn en Sport en van Binnenlandse Zaken en Koninkrijksrelaties en de staatssecretaris van Financiën over ziektekostenverzekering voor werknemers met een deeltijd dienstbetrekking. (Ingezonden 14 november 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19095
</item>
         <item attribuut="Inhoud">Vragen over het feit dat deeltijd gemeenteambtenaren die daarnaast ondernemer zijn, verplicht particulier verzekerd zijn via een ambtenarenverzekering en daarnaast nog eens de totale ziekenfondspremie over hun gehele verzamelinkomen moeten betalen.</item>
         <item attribuut="Rubriek">Bedrijfsleven en industrie (Ondernemingen) Gezondheidszorg (Zorgverzekeringen) Inkomen en rechtspositie (Deeltijdarbeid:)</item>
         <item attribuut="Trefwoorden">Deeltijdarbeid Ondernemers Rechtspositie overheidspersoneel Ziektekostenverzekeringen</item>
         <item attribuut="Vindplaats">Kamervragen met antwoord 2003-2004, nr. 487, Tweede Kamer</item>
         <item attribuut="Vraagnr_bij_indiening">2030403050</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smeets</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2003-12-16</item>
         <item attribuut="Datum_indiening">2003-11-14</item>
         <item attribuut="Document-id">KVR19095</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1039" allpagenumbers="1039 1040" vetnummer="2030403050" code="0304tkkvr487" lopendefooter="Tweede Kamer, vergaderjaar 2003–2004, Aanhangsel" filenaam="KVR19095" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="487" onderwerp="" indiendatum="2003-11-14">
         <vrager partij="PvdA" oorsprong="parlement">Smeets</vrager>
         <vrager partij="PvdA" oorsprong="parlement">Smits</vrager>
         <vraagt-aan>de ministers van Volksgezondheid, Welzijn en Sport en van Binnenlandse Zaken en Koninkrijksrelaties en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2003-12-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het gegeven dat iemand die een deeltijd dienstbetrekking heeft bij een gemeente verplicht particulier is verzekerd via een ambtenarenverzekering voor ziektekosten, maar bij ondernemerschap naast de dienstbetrekking verplicht ziekenfondsverzekerd kan zijn over het totale verzamelinkomen? </vraag>
      <vraag nummer="2">Is het u bekend dat mensen met een bescheiden ambtelijke baan en daarnaast een bescheiden eigen bedrijf de totale ziekenfondspremie (werknemers- en werkgeversdeel) over het gehele verzamelinkomen moeten betalen, en de werkgever tevens de procentuele werkgeverspremies over het ambtelijk loon moet blijven afdragen aan de collectieve ziektekostenverzekering? </vraag>
      <vraag nummer="3">Bent u van mening dat deze regeling vooral voor de verzekeraars zeer gunstig is? Welke omvang heeft dit voordeel voor verzekeraars? </vraag>
      <vraag nummer="4">Is het u bekend dat gemeenten die geen gebruik maken van een collectieve ziektekostenverzekering aan werknemers die door hun ondernemerschap verplicht ziekenfonds verzekerd zijn geen tegemoetkoming in de ziektekosten betalen, terwijl particulier verzekerde werknemers wèl een tegemoetkoming ontvangen? </vraag>
      <vraag nummer="5">Is hieraan bij de invoering van de verplichte ziekenfondsverzekering voor zelfstandigen aandacht besteed? </vraag>
      <vraag nummer="6">Deelt u de mening dat ondernemers met een gedeeltelijke dienstbetrekking ten onrechte het werkgeversdeel van de premie betalen over hun inkomen uit de dienstbetrekking en daarmee meer ziektekostenpremie betalen over hun loon dan iemand met een zelfde looninkomen die geen ondernemer is? Zo ja, bent u bereid ter stimulering van het ondernemerschap voor deze groep ondernemers naar een voor hen bevredigende oplossing te zoeken? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Een persoon die zowel verzekerd is ingevolge de Ziekenfondswet en tevens deelnemer is aan de gemeenschappelijke Regeling zorgverzekering ambtenaren Nederland, heeft indien hij zich als ziekenfondsverzekerde heeft laten inschrijven, zowel aanspraken op ziekenfondsverstrekkingen als aanspraak op vergoeding van kosten van geneeskundige verzorging op grond van genoemde publiekrechtelijke ziektekostenregeling voor ambtenaren. Voor wat betreft de Regeling zorgverzekering heeft die dan een aanvullend karakter. Ten laste van deze zorgverzekering komen slechts die kosten voor vergoeding in aanmerking die de aanspraak ingevolge de ziekenfondsverzekering te boven gaan. Dit geldt bijvoorbeeld voor bepaalde tandartskosten. Of en in hoeverre deze regeling gunstig is voor het uitvoeringsorgaan van de ambtelijke ziektekostenregeling is niet zonder meer aan te geven. Dat zal van geval tot geval verschillen. De gezinsleden van betrokkenen blijven, wanneer niet aan de voorwaarden voor medeverzekering ziekenfondsverzekering wordt voldaan, in zijn geheel onder de publiekrechtelijke regeling vallen. Voldoen zij (gezinsleden) wel aan de vereisten voor medeverzekering, dan vervalt de publiekrechtelijke regeling voor hen. </antwoord>
      <antwoord nummer="4">De bedoelde handelwijze van gemeenten vind ik niet onjuist en wordt ook in andere sectoren toegepast. In het particuliere bedrijfsleven geldt als regel dat wanneer een werknemer onder omstandigheden verzekerd is ingevolge de Ziekenfondswet, hij geen recht heeft op een tegemoetkoming in de premie particuliere ziektekostenverzekering. Een rijksambtenaar die ziekenfondsverzekerd is, heeft geen aanspraak op een tegemoetkoming in de premie ziektekostenverzekering op grond van de Interim-ziektekostenregeling. Overigens betreft dit een aangelegenheid die behoort tot het terrein van de arbeidsvoorwaarden van betrokkenen. </antwoord>
      <antwoord nummer="5">Bij de invoering van de ziekenfondsverzekering voor zelfstandigen zijn de verschillende samenloopsituaties op het terrein van de ziektekostenverzekering die zich bij de ziekenfondsverzekering van zelfstandigen zouden kunnen voordoen, bezien. Ook de samenloop met de publiekrechtelijke ziektekostenregelingen voor ambtenaren is daarbij aan de orde geweest. De samenloop met ziekenfondsverzekering is in de onderscheiden publiekrechtelijke ziektekostenregelingen verschillend geregeld. Met de Interprovinciale ziektekostenregeling 1998 (IZR), een publiekrechtelijke ziektekostenregeling voor ambtenaren van de provincies en werknemers van aan de provincie gelieerde instellingen, kan geen samenloop ontstaan, omdat degene die op grond van loondienst, zelfstandig beroep of bedrijf of uitkering verplicht verzekerd is ingevolge de Ziekenfondswet niet kan deelnemen aan de IZR-regeling. De Dienst geneeskundige verzorging politie (DGVP) en de Gemeenschappelijke regeling zorgverzekeringen ambtenaren Nederland, welke laatste wordt uitgevoerd door het Instituut Zorgverzekering Ambtenaren (IZA), hebben een andere samenloopregeling getroffen. Bij samenloop met ziekenfondsverzekering blijven deze voor betrokkene verplichte verzekeringen in stand, maar komen de aanspraken ingevolge zowel de DGVP-regeling als de IZA-regeling op de tweede plaats. Kosten van geneeskundige verzorging komen slechts voor vergoeding in aanmerking voor zover zij niet ten laste komen van de ziekenfondsverzekering. Zij vervullen hiermee in feite de rol van een aanvullende verzekering naast de ziekenfondsverzekering. In beide regelingen kunnen betrokkenen een vergoeding in de premiekosten vragen voor het werknemersdeel van de procentuele ziekenfondspremie en van de nominale ziekenfondspremie. Bij de IZA-regeling bedraagt die tegemoetkoming ten hoogste het maximum van de respectieve nominale IZA-premie en het werknemersgedeelte van de procentuele IZA-premie. Omdat zelfstandigen die tevens IZA-deelnemer zijn per definitie een hoge procentuele ziekenfondspremie betalen, wordt altijd het maximum van de IZA-premies vergoed. </antwoord>
      <antwoord nummer="6">Neen, die mening deel ik niet. Zoals al bij het antwoord op vraag 4 is aangegeven, zijn de publiekrechtelijke ziektekostenregelingen voor ambtenaren een onderdeel van de arbeidsvoorwaarden van de betreffende ambtenaren. Voorstellen tot wijzigingen op het vlak van de ziektekostenregelingen behoren aan de orde te komen in de besprekingen tussen de vertegenwoordigers van de werknemers en de overheidswerkgevers over de aanpassing van de arbeidsvoorwaarden in die sectoren. </antwoord>
      <noten afkomstig="antwoord"/>
   </antwoorden>
</kvr>
