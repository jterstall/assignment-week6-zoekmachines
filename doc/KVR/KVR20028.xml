<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over het arrest Hughes de Lasteyrie du Saillant. (Ingezonden 22 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20028
</item>
         <item attribuut="Inhoud">Vragen over de gevolgen van het arrest van het Europese Hof van Justitie voor de conserverende aanslagen in de Nederlandse fiscale wetgeving.</item>
         <item attribuut="Rubriek">Belastingen (Algemeen)</item>
         <item attribuut="Trefwoorden">Belastingen</item>
         <item attribuut="Vindplaats">Kamervragen met antwoord 2003-2004, nr. 1317, Tweede Kamer</item>
         <item attribuut="Vraagnr_bij_indiening">2030410920</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-04-13</item>
         <item attribuut="Datum_indiening">2004-03-22</item>
         <item attribuut="Document-id">KVR20028</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2787" allpagenumbers="2787 2788" vetnummer="2030410920" code="0304tkkvr1317" lopendefooter="Tweede Kamer, vergaderjaar 2003–2004, Aanhangsel" filenaam="KVR20028" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1317" onderwerp="" indiendatum="2004-03-22">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-04-13">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van het arrest van het Europese Hof van Justitie inzake Hughes de Lasteyrie du Saillant (Zaak C-9/02)? </vraag>
      <vraag nummer="2">Welke specifieke gevolgen heeft dit arrest op de conserverende aanslagen in de Nederlandse fiscale wetgeving zowel voor het opleggen van de aanslag als voor de zekerheidsstelling in de volgende gevallen: a. pensioenaanspraken bij emigratie; b. voordeel kapitaalverzekering eigen woning bij emigratie; c. lijfrenteaanspraken bij emigratie; d. aanmerkelijk belang bij emigratie; e. een binnenlands belastingplichtige blijft opbouwen in een buitenlands pensioenfonds? </vraag>
      <vraag nummer="3">Zijn er voor deze categorieën reeds conserverende aanslagen opgelegd? Zo ja, hoeveel per categorie? Zo ja, denkt u dat u deze aanslagen kunt handhaven gezien het arrest? </vraag>
      <vraag nummer="4">Zijn de eindafrekeningen van de artikelen 15c en art 15d van de Wet op de vennootschapsbelasting 1969 en de artikelen 3.60 en 3.61 van de Wet op de inkomstenbelasting 2001 nog houdbaar gezien het arrest? </vraag>
      <vraag nummer="5">Bent u van plan de wet te wijzigen? Zo ja, bent u van plan de Belastingdienst te instrueren de bestaande voorlopige aanslagen niet te innen en geen nieuwe voorlopige aanslagen op te leggen hangende deze wetswijziging? Indien u wetswijzigingen overweegt, welke andere systemen komen dan in aanmerking om belastingvlucht tegen te gaan? Zullen de wetswijzigingen met terugwerkende kracht van toepassing zijn? Denkt u dat in dit verband wijziging van de belastingverdragen nodig is? </vraag>
      <vraag nummer="6">Ziet u nog andere gevolgen van het arrest, naast de hierboven reeds genoemde? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 6">In de zaak Hughes de Lasteyrie du Saillant (zaak C-9/02) stond een Franse antimisbruikmaatregel ter discussie. De regeling houdt in dat een uit Frankrijk emigrerende natuurlijk persoon/belastingplichtige ter zake van het bezit van een daartoe kwalificerend aandelenbelang wordt belast over de in die aandelen besloten meerwaarde. Onder bepaalde voorwaarden verleent de Franse fiscus uitstel van betaling over de belastingschuld voor een periode van 5 jaar. Na 5 jaar kan de belastingschuld eventueel worden kwijtgescholden. Nu het Hof van Justitie van de Europese Gemeenschappen (hierna: het Hof) heeft geoordeeld dat deze Franse regeling in strijd komt met het in het EG-Verdrag gewaarborgde recht van vrije vestiging, zal het op de Franse regeling gelijkende Nederlandse systeem van conserverende aanslagen bij emigratie nader moeten worden bezien. Een belastingplichtige die Nederland metterwoon verlaat en die een aanmerkelijk belang bezit, deelneemt aan een pensioenregeling, premies ter zake van een gefacilieerde lijfrente heeft afgetrokken of een kapitaalverzekering eigen woning bezit, wordt op het moment dat voorafgaat aan de emigratie in de inkomstenbelasting in de heffing betrokken. Deze belastingplichtige krijgt ter zake van het aldus geconstateerde belastbare voordeel een conserverende aanslag opgelegd, waarvoor hij thans op verzoek en na voldoende zekerheid te hebben gesteld, uitstel van betaling verkrijgt. Uit de uitspraak van het Hof volgt dat het zekerheidstellingsvereiste voorzover wordt geëmigreerd naar een lidstaat van de Europese Unie (hierna: EU) of de Europese Economische Ruimte (hierna: EER) dient te verdwijnen. Indien de zekerheidstelling achterwege wordt gelaten, kan naar mijn mening ook na deze uitspraak van het Hof nog steeds een conserverende aanslag worden opgelegd. Een belastingplichtige verkrijgt vanaf 11 maart 2004 onvoorwaardelijk en automatisch uitstel van betaling met betrekking tot de geconserveerde belastingschuld. In deze gevallen zal voor de uiteindelijke invordering van de geconserveerde belastingschuld teruggevallen moeten worden op de Richtlijn 2001/44/EG van de Raad van 15 juni 2001 die voorziet in een uitbreiding naar directe belastingen van de mogelijkheid tot wederzijdse bijstand bij invordering (geïmplementeerd in de Wet wederzijdse bijstand bij invordering). Ik merk hierbij op dat reeds opgelegde conserverende aanslagen ter zake van emigraties van belastingschuldigen naar andere lidstaten van de EU of EER worden blijven gehandhaafd, doch reeds gestelde zekerheden zullen desgevraagd worden vrijgegeven. Deze standpunten alsmede enige voorgenomen flankerende aanpassingen zullen vooruitlopend op een daartoe strekkende wetswijziging zo spoedig mogelijk in een beleidsbesluit worden gepubliceerd. Volledigheidshalve wordt benadrukt dat in het geval van emigraties naar derde landen de uitspraak van het Hof in de zaak Hughes de Lasteyrie du Saillant geen gevolgen heeft. Het bestaande systeem dat voorziet in uitstel van betaling op schriftelijk verzoek en na het stellen van voldoende zekerheid blijft in die gevallen dan ook van kracht. Vervolgens wordt verzocht nader in te gaan op het aantal conserverende aanslagen dat tot nog toe is opgelegd. Hierop dient een onderscheid gemaakt te worden tussen enerzijds de aanslagen die voor 1 januari 2001 zijn opgelegd en een inkomensbestanddeel bevatten waarvoor uitstel van betaling is verleend en anderzijds de formeel als conserverende aanslag aangeduide belastingaanslag die met ingang van 1 januari 2001 in de belastingwetgeving is opgenomen. Voor wat betreft de eerste groep kan worden opgemerkt dat het aantal opgelegde aanslagen, waarin elementen zijn opgenomen die inhoudelijk overeenkomen met de nadien ingevoerde conserverende aanslag, moeilijk te achterhalen is. De aanslagen zijn immers niet als conserverende aanslag geregistreerd. Voor wat betreft de tweede groep kan worden opgemerkt dat deze tot op heden in beperkte mate handmatig worden opgelegd. Het automatisch opleggen van een dergelijke aanslag kan pas over enkele jaren. Ten slotte wordt verzocht in te gaan op de gevolgen voor de eindafrekening in de Wet inkomstenbelasting 2001 (hierna: IB) en de Wet op de vennootschapsbelasting 1969 (hierna: Vpb). Tot op dit moment is steeds aangenomen dat de eindafrekening in de IB en de Vpb niet in strijd komt met het gemeenschapsrecht. De uitspraak van het Hof in de zaak Hughes de Lasteyrie du Saillant geeft mijns inziens geen directe aanleiding tot een wijziging van dit standpunt. </antwoord>
      <noten afkomstig="antwoord"/>
   </antwoorden>
</kvr>
