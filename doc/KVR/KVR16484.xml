<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Th. C. de Graaf (D66) aan de minister van Binnenlandse Zaken en Koninkrijksrelaties over de coffeeshop-affaire in Brunssum. (Ingezonden 5 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16484
</item>
         <item attribuut="Inhoud">Vragen over mogelijke geheime afspraken tussen de gemeente Brunssum en een ondernemer over de opening van een coffeeshop.</item>
         <item attribuut="Rubriek">Criminaliteit en openbare orde (Drugsbestrijding) Staats- en bestuursrecht (Gemeenten)</item>
         <item attribuut="Trefwoorden">Gemeenten Softdrugs</item>
         <item attribuut="Vindplaats">Kamervragen met antwoord 2002-2003, nr. 180, Tweede Kamer</item>
         <item attribuut="Vraagnr_bij_indiening">2010214890</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">Th. C. de Graaf</persoon>
         </item>
         <item attribuut="Datum_reaktie">2002-10-21</item>
         <item attribuut="Datum_indiening">2002-09-05</item>
         <item attribuut="Document-id">KVR16484</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="377" allpagenumbers="377 378" vetnummer="2010214890" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16484" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="180" onderwerp="" indiendatum="2002-09-5">
         <vrager partij="D66" oorsprong="parlement">Th. C. de Graaf</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="21 oktober 2002), zie ook Aanhangsel Handelingen nr. 57, vergaderjaar 2002–2003">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de zogeheten «coffeeshop-affaire» in Brunssum? <voetnoot nummer="1"/>
      </vraag>
      <vraag nummer="2">Wordt op enige wijze door of vanuit uw ministerie of door de politie onderzoek gepleegd naar de beweerde corruptiepogingen binnen het gemeentelijke apparaat? </vraag>
      <vraag nummer="3">Zijn er in Brunssum geheime en andere ondemocratische afspraken gemaakt met een ondernemer, zoals bevestigd door oud-burgemeester Jacobs? </vraag>
      <vraag nummer="4">Meent u dat de bestuurlijke situatie in Brunssum toezicht en/of ingrijpen van provincie en rijk vereist? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-08-30" bron="Zie bijvoorbeeld Binnenlands Bestuur">Zie bijvoorbeeld Binnenlands Bestuur, 30 augustus 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">De minister van Justitie heeft mij meegedeeld dat in het kader van het strafrechtelijk onderzoek naar de toedracht van de ontploffing van een handgranaat in Brunssum op 11 mei van dit jaar, een verklaring is afgelegd dat bestuurders van de gemeente Brunssum in ruil voor een te verlenen vergunning voor een coffeeshop, geld verlangden. Deze verklaring wordt thans onderzocht. Gelet op de belangen van het thans nog lopende onderzoek, kunnen hierover geen nadere mededelingen worden gedaan. Tevens heb ik ambtsbericht ingewonnen bij het bestuur van de gemeente Brunssum. Het gemeentebestuur heeft gereageerd door de gebeurtenissen sinds 11 mei te schetsen. In de raadsvergadering van 13 mei van dit jaar is het bestaand beleid om geen vergunningen voor vestiging van een coffeeshop te verlenen, voor een periode van vier jaar herbevestigd. Volgens het gemeentebestuur heeft de raad bij het nemen van deze beslissing een verband gelegd met de granaataanslag van 11 mei. Vervolgens zijn in enkele perspublicaties in de maand juli beschuldigingen, gedaan tijdens een verhoor in het onderzoek rond de granaataanslag, bekend gemaakt. Het gemeentebestuur geeft aan dat dit een zeer ernstige en gevoelige situatie in bestuurlijk Brunssum tot gevolg heeft gehad. Naar aanleiding hiervan hebben gesprekken, onder leiding van de (waarnemend) burgemeester, tussen wethouders en raadsleden plaatsgevonden. Tijdens deze gesprekken is onderzoek verricht, wat heeft geleid tot een aanzienlijk aantal vragen van de raad aan het college van B&amp;W. Het gemeentebestuur geeft aan dat middels de gegeven antwoorden de wethouders verantwoording hebben afgelegd aan de gemeenteraad, wat tijdens de gemeenteraadsvergadering van 3 september jl. is afgerond. De wethouders hebben met nadruk ontkend geheime of ondemocratische afspraken te hebben gemaakt. De gemeenteraad heeft tijdens de vergadering van 3 september een motie van wantrouwen tegen de wethouders verworpen. Evenmin zag hij aanleiding een enquêtecommissie in te stellen en nader onderzoek te doen. </antwoord>
      <antwoord nummer="4">Het ministerie van Binnenlandse Zaken en Koninkrijksrelaties heeft een coördinerende taak in het kader van integriteitbeleid. Met wetgeving en handreikingen worden kaders geboden waarbinnen decentrale overheden een eigen verantwoording hebben. De Wet dualisering gemeentebestuur heeft in dit kader de gemeenteraad nieuwe instrumenten, waaronder het enquêterecht, gegeven. Gelet op het ambtsbericht van het gemeentebestuur van Brunssum, zie ik geen reden om in te grijpen. </antwoord>
      <noten afkomstig="antwoord"/>
   </antwoorden>
</kvr>
