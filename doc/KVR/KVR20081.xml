<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over voorlichtingsmateriaal Rijksvaccinatieprogramma (RVP). (Ingezonden 9 april 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20081
</item>
         <item attribuut="Inhoud">Vragen over de informatiefolders van het Rijksvaccinatieprogramma. De verstrekte informatie over de bijwerkingen van vaccinaties zou in tegenspraak zijn met het recente advies 'Vaccinatie tegen kinkhoest' van de Gezondheidsraad.</item>
         <item attribuut="Rubriek">Communicatie, media en informatievoorziening (Overig) Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Voorlichting</item>
         <item attribuut="Vindplaats">Kamervragen met antwoord 2003-2004, nr. 1366, Tweede Kamer</item>
         <item attribuut="Vraagnr_bij_indiening">2030412550</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-04-19</item>
         <item attribuut="Datum_indiening">2004-04-09</item>
         <item attribuut="Document-id">KVR20081</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2885" allpagenumbers="2885 2886" vetnummer="2030412550" code="0304tkkvr1366" lopendefooter="Tweede Kamer, vergaderjaar 2003–2004, Aanhangsel" filenaam="KVR20081" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1366" onderwerp="" indiendatum="2004-04-9">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-04-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de inhoud van het nieuwe voorlichtingsmateriaal voor ouders over het Rijksvaccinatieprogramma, dat het Rijksinstituut voor Volksgezondheid en Milieu (RIVM) in uw opdracht heeft ontwikkeld? <voetnoot nummer="1"/>
      </vraag>
      <vraag nummer="2">Is het waar dat hieraan een budget is uitgegeven van 1,5 miljoen euro? </vraag>
      <vraag nummer="3">Erkent u dat de hierin verstrekte informatie over bijwerkingen foutief is en een grove onderschatting van de werkelijkheid, gezien de uitkomsten van het recente onderzoek van de Gezondheidsraad in het advies «vaccinatie tegen kinkhoest»? </vraag>
      <vraag nummer="4">Bent u van mening dat de voorlichting over de bescherming tegen kinkhoest niet correct is omdat informatie over de lage effectiviteit van het cellulaire kinkhoestvaccin ontbreekt? </vraag>
      <vraag nummer="5">Is het waar dat dit voorlichtingsmateriaal op 16 april a.s. wordt gelanceerd op alle consultatiebureaus? Zo ja, bent u voornemens deze campagne te stoppen teneinde te voorkomen dat ouders onjuist worden voorgelicht, waardoor het vertrouwen in het vaccinatieprogramma mogelijk zou kunnen worden geschaad? </vraag>
      <vraag nummer="6">Kunt u deze vragen zo spoedig mogelijk en in elk geval voor 16 april a.s. beantwoorden? </vraag>
      <noten afkomstig="vraag">
         <noot nummer="1">Informatiefolders RVP, RIVM april 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee. Het totale budget dat ik aan het RIVM ter beschikking heb gesteld voor voorlichting over het Rijksvaccinatieprogramma, bedraagt in 2004 € 700.000. Hieruit heeft het RIVM tot nu toe ongeveer € 60.000 besteed aan druk-, verzend- en afwerkkosten. </antwoord>
      <antwoord nummer="3">De in het voorlichtingsmateriaal opgenomen informatie over bijwerkingen is gebaseerd op de bijwerkingenregistratie die wordt uitgevoerd door het Rijksinstituut voor Volksgezondheid en Milieu, aangevuld met gegevens over onderzoek naar bijwerkingen. Ik hecht eraan dat in deze informatie wordt uitgegaan van Nederlandse cijfers omdat gegevens uit buitenlands onderzoek vaak zijn gebaseerd op andere vaccinatieschema’s en/of andere combinaties van vaccins, en/of andere leeftijdsgroepen, en/of afwijkende definities van bijwerkingen en methoden van registratie (aktief/passief). Deze zijn niet zonder meer te extrapoleren naar de situatie in Nederland. Deze gegevens van het RIVM worden door de Gezondheidsraad in het advies ook vermeld. Daarnaast heeft de Gezondheidsraad in zijn advies ook gebruik gemaakt van buitenlandse bronnen om zodoende een afweging te kunnen maken van de mogelijke bijwerkingen bij gebruik van verschillende acellulaire en cellulaire vaccins. Het verschil in cijfers tussen die van de Gezondheidsraad en die van het RIVM, wordt vooral veroorzaakt door één van de «zeer belastende» bijwerkingen, namelijk langdurig onafgebroken en hevig huilen. Die bijwerking is gemeld bij het RIVM bij 1 op de 100 tot 1000 kinderen. Hoogstwaarschijnlijk is hierbij sprake van onderrapportage. Daarom is in het voorlichtingsmateriaal voor cijfers over die bijwerking gebruik gemaakt van informatie uit ander gepubliceerd onderzoek. Doordat de aangegeven marge vrij groot is, valt ook het totaal aantal gemelde bijwerkingen hierin. Ook de gegevens waar de Gezondheidsraad gebruik van maakt, vallen binnen deze marge. </antwoord>
      <antwoord nummer="4">Ik ben van mening dat in de voorlichting duidelijk moet worden in welke mate kinkhoest en complicaties van kinkhoest worden voorkomen door het gebruik van het huidige DKTP-vaccin. Dit komt in de voorlichtingsmaterialen aan de orde. Over de effectiviteit van het cellulaire kinkhoestvaccin stelt de Gezondheidsraad dat die is afgenomen, omdat varianten van de bacterie zijn opgetreden. In lijn hiermee wordt in de nieuwe voorlichtingsmaterialen over het Rijksvaccinatieprogramma (folders en website) aangegeven dat er een toename is van het aantal kinkhoestgevallen doordat de bacterie is veranderd. Ook wordt vermeld dat de duur van de bescherming onbekend is, maar in ieder geval enkele jaren aanhoudt. Op geen enkele wijze wordt achtergehouden dat ziekte en sterfte aan kinkhoest nog steeds voorkomt. </antwoord>
      <antwoord nummer="5">Het voorlichtingsmateriaal wordt in gebruik genomen vanaf 19 april. Ik ben niet van plan deze campagne te stoppen, omdat het belangrijk is de bevolking te informeren over het Rijksvaccinatieprogramma en er geen sprake is van onjuiste voorlichting. De nieuwe folders zijn bruikbaar zolang de DKTP-Hib-vaccinatie onderdeel uitmaakt van het RVP. Als het RVP verandert, worden de folders aangepast. </antwoord>
      <antwoord nummer="6">Ik heb getracht uw vragen zo spoedig mogelijk te beantwoorden. </antwoord>
      <noten afkomstig="antwoord"/>
   </antwoorden>
</kvr>
