<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Vos (beiden GroenLinks) en De Wit (SP) aan de minister van Justitie en de staatssecretaris van Financiën over het kansspelbeleid en Holland Casino. (Ingezonden 16 maart 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25201
</item>
         <item attribuut="Inhoud">Vragen naar aanleiding van een artikel in de Nieuwe Revu waarin gesteld wordt dat Holland Casino, en dus de Staat, verdient aan gokverslaafden.</item>
         <item attribuut="Rubriek">Overheidsfinanciën (Kansspelen)</item>
         <item attribuut="Trefwoorden">Kansspelen Verslaving</item>
         <item attribuut="Vindplaats">Kamervragen met antwoord 2005-2006, nr. 1128, Tweede Kamer</item>
         <item attribuut="Vraagnr_bij_indiening">2050609750</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-03-22</item>
         <item attribuut="Datum_indiening">2006-03-16</item>
         <item attribuut="Document-id">KVR25201</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2395" allpagenumbers="2395 2396 2397" vetnummer="2050609750" code="0506tkkvr1128" lopendefooter="Tweede Kamer, vergaderjaar 2005–2006, Aanhangsel" filenaam="KVR25201" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1128" onderwerp="" indiendatum="2006-03-16">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2006-03-22">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het artikel «Hoe de Staat verdient aan gokverslaafden»? <voetnoot nummer="1"/>
      </vraag>
      <vraag nummer="2">Welke acties onderneemt Holland Casino in theorie om gokverslaving bij haar cliënten te onderkennen? Op welk moment grijpt Holland Casino in om gokverslaafden tegen zichzelf in bescherming te nemen? Kunt u aangeven of deze waarborgen tegen gokverslaving in de praktijk door Holland Casino worden gehandhaafd? </vraag>
      <vraag nummer="3" voetnoot="1">Kunt u aangeven waarom Holland Casino Amsterdam niet adequaat heeft gereageerd op de door de journaliste <voetnoot nummer="1"/>vertoonde kenmerken van gokverslaving? Waarom volgde er geen gastheergesprek met de journaliste, ondanks dat zij alle kenmerken vertoonde van een gokverslaafde en binnen drie maanden meer dan vijftien keer het Amsterdamse filiaal van Holland Casino frequenteerde? </vraag>
      <vraag nummer="4" voetnoot="1">Klopt de stelling van de oud-medewerker <voetnoot nummer="1"/>dat Holland Casino er alles aan doet om mensen «leeg te spelen»? Klopt het dat deze medewerker is ontslagen omdat hij intern de omgang met problematische bezoekers aan de kaak stelde? </vraag>
      <vraag nummer="5">Is het waar dat in een interne nota van Holland Casino uit 2000 gesteld wordt dat tachtig procent van de inkomsten door twintig procent van de bezoekers wordt gegenereerd? Hoe liggen die percentaces voor 2005? Bent u van oordeel dat dit een bijzonder sterke aanwijzing is dat de bedrijfsvoering van Holland Casino hoofdzakelijk drijft op gokverslaafden? </vraag>
      <vraag nummer="6">Wat is er waar van de anonieme berichten dat in het bekende geval van de boekhouder van een autoproducent door Holland Casino niets is ondernomen om zijn ongeremde speelzucht in te dammen? Hoe is anders te verklaren dat deze boekhouder, althans naar het oordeel van de Amsterdamse rechtbank, ongeveer € 23,3 miljoen heeft vergokt bij Holland Casino? </vraag>
      <vraag nummer="7">Hoe is het mogelijk dat Holland Casino niet één beleidsregel tegen gokverslaving heeft toegepast op deze boekhouder? Klopt het dat Holland Casino zelfs een presentatie heeft gehouden over deze boekhouder, waarbij statistische overzichten werden gepresenteerd over het gokbedrag van deze boekhouder, en waarbij gesteld werd dat hij een belangrijke winstgever voor Holland Casino was? Klopt het dat er zelfs een concurrentie bestond welk filiaal deze boekhouder mocht ontvangen, omwille van goede uitslagen op de prestatie-indicator? Deelt u de mening dat toepassing van deze indicator ertoe leidt dat Holland Casino alle reden heeft om vooral niets te ondernemen tegen gokverslaafden? Verklaart dit het feit dat er nimmer één gastheergesprek met deze boekhouder is ondernomen? </vraag>
      <vraag nummer="8">Kunt u aangeven hoeveel cliënten precies voor de omzet van Holland Casino verantwoordelijk zijn? Kunt u aangeven in hoeverre Holland Casino in deze gevallen heeft voldaan aan de beleidsregels ten aanzien van het voorkomen van gokverslaving? Hoe interpreteert Holland Casino eigenlijk deze beleidsregels? Klopt het dat naar het oordeel van Holland Casino iemand niet gokverslaafd is als hij € 2800 per maand vergokt? Wat is uw oordeel daarover? </vraag>
      <vraag nummer="9">Bent u bereid zo spoedig mogelijk verscherpte controle te houden op het naleven door Holland Casino van de beleidsregels ter voorkoming van gokverslaving? </vraag>
      <vraag nummer="10">Bent u bereid deze vragen vóór het algemeen overleg van donderdag 23 maart a.s. te beantwoorden? </vraag>
      <noten afkomstig="vraag">
         <noot nummer="1" datum="2006-03-15" bron="Nieuwe Revu">Nieuwe Revu, 15 maart 2006</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2" voetnoot="1">Holland Casino voert een actief preventiebeleid om kansspelverslaving tegen te gaan. Het preventiebeleid bevat, zoals eerder aangegeven in de beantwoording van de vraag over de voorkoming van gokverslaving <voetnoot nummer="1"/>van het lid Van As (LPF), onder andere de volgende elementen: – een legitimatieplicht voor alle bezoekers; – gedifferentieerde opleidingen voor alle medewerkers; – vroegsignalering, waarbij gasten die frequent komen of een gemiddelde halen van acht bezoeken (jong volwassenen) of 15 bezoeken per maand over een periode van drie maanden, automatisch worden gesignaleerd en uitgenodigd voor een gesprek; – een entreeverbod of bezoekbeperking voor alle vestigingen van Holland Casino; – terugkomgesprekken en het observeren van het speelgedrag na afloop van een entreeverbod of bezoekbeperking. Het preventiebeleid van Holland Casino is tot stand gekomen in nauw overleg met instellingen voor verslavingszorg. Vier keer per jaar wordt de effectiviteit van dit beleid beoordeeld in een stuurgroep waarin ook GGZ Nederland, Jellinek Consultancy en de AGOG zijn vertegenwoordigd. Ik ga ervan uit dat Holland Casino conform het preventiebeleid gericht op kansspelverslaving handelt. </antwoord>
      <antwoord nummer="3">Via het landelijke bezoekersregistratiesysteem doet Holland Casino geautomatiseerd na drie maanden een meting, om te beoordelen of een jong volwassene (tot en met 23 jaar) acht keer of meer in één maand een bezoek heeft gebracht aan een van de vestigingen. In een gesprek wordt dan de situatie beoordeeld en worden zonodig afspraken gemaakt over een bezoekbeperking of entreeverbod. De betrokken journaliste valt onder het jong volwassenen beleid, maar omdat de drie maanden nog niet om waren heeft er nog geen geautomatiseerde signalering plaatsgevonden. Indien haar bezoeken na drie maanden waren voortgezet, zou zij volgens de standaardprocedure wel zijn aangesproken. Het is volgens Holland Casino achteraf niet te verifiëren of de journaliste op overtuigende wijze een gokverslaving heeft kunnen voorwenden. In de hulpverlening wordt er over het algemeen van uitgegaan dat een verslaving zich in een periode van drie tot vijf jaar opbouwt. De door Holland Casino gehanteerde termijnen en criteria om in te grijpen bij verschijnselen van gokverslaving worden door de zorginstellingen gedeeld. Sinds 2003 is het preventiebeleid van Holland Casino gericht op de jong volwassenen verder aangescherpt. Het aantal preventiegesprekken met jong volwassenen is daardoor bijna verdubbeld, van 550 gesprekken in 2003 tot 1097 gesprekken in 2005. Over een periode van negen maanden resulteerde deze aanpak in een afname van gemiddeld 7.3 bezoeken per maand voorafgaand aan het gesprek naar 2.7 bezoeken na het gesprek. Het totaal aantal preventieve gesprekken dat Holland Casino op jaarbasis voert, beloopt overigens ruim 21.000. Daarmee bereikt Holland Casino nagenoeg alle gasten met een bezoekfrequentie van meer dan eens per week, met evenzeer een matigend effect op de bezoekfrequentie van deze gasten. </antwoord>
      <antwoord nummer="4">Holland Casino dient binnen de kaders van het door de overheid geformuleerde kansspelbeleid en met inachtneming van de geldende wettelijke bepalingen, de op grond daarvan verleende vergunning en de daarbij gestelde voorwaarden te opereren. Er alles aan doen om mensen «leeg te spelen» past niet binnen deze kaders. Volgens Holland Casino had het ontslag van de medewerker, enkele jaren geleden, niets te maken met het preventiebeleid kansspelen van Holland Casino, maar met een arbeidsconflict. </antwoord>
      <antwoord nummer="5">Holland Casino koppelt gegevens van bezoekers niet aan hun bestedingen in het casino. Speelgegevens van de individuele gasten zijn in het algemeen niet beschikbaar. Een uitzondering hierop vormen spelers die met grote bedragen spelen. Over 2000 noch over 2005 zijn dan ook de bedoelde financiële overzichten voorhanden. Ik heb dan ook geen enkele grond voor de conclusie die in de vraag besloten ligt. </antwoord>
      <antwoord nummer="6">Op anonieme berichten kun je veelal niet vertrouwen. Binnen het preventiebeleid kansspelen van Holland Casino wordt gesproken met gasten die ongebruikelijk (speel)gedrag vertonen. Daarom heeft Holland Casino meerdere malen een preventiegesprek gevoerd met de desbetreffende boekhouder. Volgens Holland Casino liet deze in die gesprekken steeds stellig weten geen problemen te hebben. Holland Casino kan slechts in uitzonderlijke gevallen zonder medewerking van de gast een entreeverbod opleggen. Er dient dan sprake te zijn van meerdere indringende signalen uit de omgeving van een gast (gezin, familie, werk etc), die aangeven dat een speler zichzelf niet meer in de hand heeft. Ten aanzien van de desbetreffende boekhouder zijn dergelijke signalen nooit ontvangen; zijn bezoeken legde hij grotendeels in aanwezigheid van familie af. Voorts kan worden opgemerkt dat het Meldpunt ongebruikelijk transacties (Mot) vanaf 2002 in deze zaak meerdere meldingen van Holland Casino heeft ontvangen. Een melding van een aantal transacties in september 2003 was reden voor onmiddellijke doormelding aan de politie. Na verdere analyse is de politie in oktober 2003 met de opsporing begonnen. Zie ook eerdergenoemde antwoorden op de vraag over de voorkoming van gokverslaving. </antwoord>
      <antwoord nummer="7">Zoals ik hiervoor al heb aangegeven zijn er met de desbetreffende boekhouder preventiegesprekken gevoerd over zijn speelgedrag. Volgens Holland Casino zijn daarbij de gebruikelijke beleidsregels binnen het preventiebeleid kansspelen toegepast. Het voeren van preventieve gesprekken wordt door de leiding gestimuleerd. De discipline in het voeren van gesprekken naar aanleiding van signaleringen wordt getoetst met een prestatie-indicator die is bedoeld om de zogeheten gastheergesprekken te stimuleren. De situatie met één vergunninghouder voor casinospelen in Nederland voorkomt grote concurrentie tussen afzonderlijke casino’s om bezoekers te trekken. Een dergelijke concurrentie tussen en binnen de vestigingen van Holland Casino wordt, zo is mij verzekerd, door de leiding van Holland Casino niet gestimuleerd, ook niet met presentaties als in het artikel bedoeld. </antwoord>
      <antwoord nummer="8">Zie ook het antwoord op vraag 5. De bezoekers van Holland Casino besteedden in 2005 gemiddeld 106 euro per bezoek. Slechts een beperkt aantal van de 1.089.000 bezoekers valt in de termen van het preventiebeleid kansspelen. Zoals aangegeven heeft Holland Casino binnen haar preventiebeleid kansspelen een stelsel van indicatoren ontwikkeld op basis waarvan gasten worden geselecteerd en indien noodzakelijk aangesproken. Een financiële indicator maakt geen onderdeel uit van de indicatoren die aanleiding geven tot een preventiegesprek. Tijdens het gesprek wordt echter wel aandacht besteed aan de financiële gevolgen van het gedrag van de speler. </antwoord>
      <antwoord nummer="9">Ik ga ervan uit dat Holland Casino conform het preventiebeleid gericht op kansspelverslaving handelt. Vooralsnog zie ik geen reden om daarop verscherpt toezicht uit te oefenen. </antwoord>
      <antwoord nummer="10">Ja. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2003–2004, nr. 923</noot>
      </noten>
   </antwoorden>
</kvr>
