<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de ministers van Financiën, van Justitie en van Binnenlandse Zaken en Koninkrijksrelaties over het collecteren via internet door de stichting Al-Aqsa. (Ingezonden 14 april 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20603
</item>
         <item attribuut="Inhoud">Vragen over het feit dat de verboden stichting Al-Aqsa nog steeds fondsen werft via internet en kantoor houdt in Rotterdam.</item>
         <item attribuut="Rubriek">Criminaliteit en openbare orde (Veiligheid)</item>
         <item attribuut="Trefwoorden">Terrorisme</item>
         <item attribuut="Vindplaats">Kamervragen met antwoord 2003-2004, nr. 1827, Tweede Kamer</item>
         <item attribuut="Vraagnr_bij_indiening">2030412770</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2004-06-28</item>
         <item attribuut="Datum_indiening">2004-04-14</item>
         <item attribuut="Document-id">KVR20603</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3869" allpagenumbers="3869 3870" vetnummer="2030412770" code="0304tkkvr1827" lopendefooter="Tweede Kamer, vergaderjaar 2003–2004, Aanhangsel" filenaam="KVR20603" issn-nummer="ISSN 0921 -7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1827" onderwerp="" indiendatum="2004-04-14">
         <vrager partij="LPF" oorsprong="parlement">Eerdmans</vrager>
         <vraagt-aan>de ministers van Financiën, van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="28 juni 2004), zie ook Aanhangsel Handelingen nr. 1559, vergaderjaar 2003–2004">
         <antwoorder functie="minister" ministerie="Financiën">Zalm</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Bent u op de hoogte van het feit dat de stichting Al-aqsa, die op de EU-lijst van organisaties staat waarvan de tegoeden wegens banden met terrorisme worden bevroren en die in Duitsland zelfs is verboden, nog steeds actief is op het internet en wel via de site www.al-aqsa.net? </vraag>
      <vraag nummer="2">Is het waar dat de stichting Al-Aqsa via het internet nog steeds fondsen werft, zoals de mogelijkheid voor de bezoeker van de voormelde website om zich als donateur aan te melden en de stichting te machtigen geld van zijn rekening af te schrijven, doet geloven? Zo ja, bent u bereid actie te ondernemen opdat de stichting Al-aqsa niet meer via haar internet-site of anderszins via het internet fondsen kan werven? </vraag>
      <vraag nummer="3">Is het waar dat de stichting nog steeds kantoor houdt aan de Gerrit v/d Lindestraat 103e te Rotterdam en vanuit dat kantoor fondsen verwerft? Zo ja, bent u bereid actie te ondernemen waardoor het de stichting onmogelijk wordt gemaakt openlijk kantoor te houden en vanuit dat kantoor fondsen te werven? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 en 3">De stichting Al Aqsa, die officieel geen kantoor meer houdt in Rotterdam, staat vermeld op de lijst zoals bedoeld in artikel 2, derde lid van verordening (EG) nr. 2580/2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme (hierna de lijst). Deze verordening gebiedt tot het bevriezen van tegoeden en economische middelen en verbiedt het verlenen van financiële diensten aan of ten gunste van personen en organisaties die op de lijst staan vermeld dan wel het ter beschikking stellen van tegoeden en andere economische middelen aan deze personen en organisaties. Overtreding van deze Europese verordening is strafbaar gesteld krachtens de Sanctiewet 1977 in de Sanctieregeling Terrorisme 2002. Dit heeft tot gevolg dat overtreding van de Europese verordening leidt tot een economisch delict zoals genoemd in de Wet op de Economische delicten. Overtreding van de verordening kan leiden tot een gevangenisstraf van ten hoogste zes jaar. Volledigheidshalve zij hierbij vermeld dat de verbodsbepalingen uit genoemde Europese verordening niet zijn gericht tot de organisaties die op de lijst vermeld staan zelf en deze het bestaan van dan wel het doen van uitingen door deze organisaties niet verbiedt, ook niet waar het betreft de oproep tot het overmaken van tegoeden. Van belang in dit verband is dat de minister van Justitie voor advies aan de Raad van State heeft voorgelegd een voorstel om in de wet te bepalen dat rechtspersonen die op bovengenoemde lijst zijn geplaatst van rechtswege verboden zijn en niet meer bevoegd zijn rechtshandelingen te verrichten. Deelneming aan zo’n verboden rechtspersoon wordt strafbaar. Het in bezit hebben van en het onderhouden van een website zou onder een dergelijk wettelijk regime niet toegestaan zijn. Het eerste gedeelte van de door de Europese verordening gestelde norm, te weten het gebod tot het bevriezen van tegoeden en het verbod op het verlenen van financiële diensten aan of ten gunste van personen en organisaties die op de lijst staan vermeld impliceert dat het niet mogelijk is op de door de website geopperde wijze van ter beschikking stellen van gelden over te gaan. Financiële instellingen hebben op grond van het zogenaamde meldplichtbesluit op basis van de Sanctiewet 1977, de plicht melding te maken aan het Meldpunt Ongebruikelijke Transacties van pogingen tot het financieel steunen van organisaties of personen die op de lijst staan vermeld. Het tweede gedeelte van de norm, het verbod op het ter beschikking stellen van tegoeden en economische middelen, is gericht tot een ieder en wordt ondersteund door het eerste gedeelte van de norm. Indien uit de meldingen van een financiële instelling blijkt dat iemand tracht een organisatie of persoon als vermeld op de lijst financieel te ondersteunen zal door opsporings-en handhavingsinstanties bezien worden welke nadere actie zal worden ondernomen. Overigens ziet deze norm uiteraard ook toe op het op andere wijze, dan via het financiële stelsel, ter beschikking stellen van tegoeden aan een organisatie of persoon genoemd op de lijst. Ook indien dit zich in Nederland voor zou doen, kan hier op grond van de huidige wetgeving tegen worden opgetreden, zoals ook reeds aangegeven in de beantwoording van de vragen van de heer Wilders inzake de mogelijke doorstart van de Stichting Al Aqsa (ingezonden op 8 oktober 2003, 2030401040). </antwoord>
      <noten afkomstig="antwoord"/>
   </antwoorden>
</kvr>
