<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klaas de Vries (PvdA), De Wit (SP) en Vos (GroenLinks) aan de ministers van Defensie, voor Vreemdelingenzaken en Integratie en van Buitenlandse Zaken over de uitzetting van een Syriër door de Verenigde Staten via Schiphol. (Ingezonden 1 februari 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22693
</item>
         <item attribuut="Inhoud">Vragen naar aanleiding van de 'Urgent Action' van Amnesty International inzake de Syriër Al M., die door de VS via Schiphol is uitgezet naar Syrië. Amnesty heeft geklaagd bij de Koninklijke Marechaussee (Kmar), omdat de IND aan Amnesty zou hebben gemeld dat Al M. in de transitzone van Schiphol asiel zou kunnen aanvragen. Zijn er afspraken met de VS terzake? De Kmar zou hebben verklaard dat men in de transitzone van Schiphol geen asiel kan aanvragen, omdat er geen paspoortcontrole wordt uitgevoerd.</item>
         <item attribuut="Rubriek">Veiligheidsbeleid en defensie (Overig)</item>
         <item attribuut="Trefwoorden">Marechaussee Syrië Verenigde Staten Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1347, Tweede Kamer</item>
         <item attribuut="Vraagnr_bij_indiening">2040507420</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Klaas de Vries</persoon>
            <persoon partij="SP">De Wit</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-04-11</item>
         <item attribuut="Datum_indiening">2005-02-01</item>
         <item attribuut="Document-id">KVR22693</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2855" allpagenumbers="2855 2856 2857" vetnummer="2040507420" code="0405tkkvr1347" lopendefooter="Tweede Kamer, vergaderjaar 2004–2005, Aanhangsel" filenaam="KVR22693" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1347" onderwerp="" indiendatum="2005-02-1">
         <vrager partij="PvdA" oorsprong="parlement">Klaas de Vries</vrager>
         <vrager partij="SP" oorsprong="parlement">De Wit</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Defensie, voor Vreemdelingenzaken en Integratie en van Buitenlandse Zaken</vraagt-aan>
      </vraagdata>
      <antwoorddata antwoorddatum="11 april 2005), zie ook Aanhangsel Handelingen nr. 1045, vergaderjaar 2004–2005">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister voor Vreemdelingenzaken en Integratie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Bent u bekend met de Urgent Action van Amnesty International <voetnoot nummer="1"/>inzake de heer Al M. met de Syrische nationaliteit, die door de Verenigde Staten via Schiphol is uitgezet naar Syriëen momenteel aldaar naar alle waarschijnlijkheid incommunicado is gedetineerd, alsmede de klachtenbrief, 26 januari 2005 die Amnesty International naar de Koninklijke Marechaussee (Kmar) heeft gestuurd? </vraag>
      <vraag nummer="2">Is het correct dat de heer Al M. op 19 januari 2005 geen gelegenheid is geboden asiel aan te vragen op Schiphol, terwijl de IND aan Amnesty International heeft bericht dat de heer Al M. in de gelegenheid zou worden gesteld een asielaanvraag in te dienen wanneer deze dat kenbaar zou maken in de transitzone bij de Kmar? </vraag>
      <vraag nummer="3">Kunt u beschrijven wat de precieze gang van zaken is geweest in de transitzone op 19 januari 2005 gedurende het verblijf van de heer Al M.? Op welke wijze is omgegaan met de faxen van Amnesty International die gericht waren aan het Hoofd Doorlaatpost van de Kmar? </vraag>
      <vraag nummer="4">Is er overleg geweest tussen de IND en de Kmar met betrekking tot deze persoon? Op welke wijze heeft er besluitvorming plaatsgevonden? </vraag>
      <vraag nummer="5">Hoe gaat de Kmar normaliter om met indicaties van asielaanvragen in de transitzone of elders op Schiphol? Zijn hiertoe beleidsinstructies opgelegd en waar zijn deze neergelegd? </vraag>
      <vraag nummer="6">Hoe verklaart u de discrepantie tussen de berichtgeving van de IND dat asiel zou kunnen worden aangevraagd en het feit dat de Kmar zou hebben nagelaten deze persoon asiel te laten aanvragen? Zijn dergelijke discrepanties vaker voorgekomen? Zo ja, hoe wordt daarmee omgegaan? </vraag>
      <vraag nummer="7">Is het correct dat door de Kmar geen actie is ondernomen, omdat de heer Al M. in het gezelschap verkeerde van twee Amerikaanse functionarissen? Gelden er aparte regels voor de Kmar indien personen die worden uitgezet, worden begeleid door buitenlandse officials? Zo ja, welke en waar zijn zij neergelegd? </vraag>
      <vraag nummer="8">Bestaan er afspraken tussen de Nederlandse en Amerikaanse autoriteiten in het kader van uitzettingen, zoals onderhavige? Zo ja, welke en waar zijn deze neergelegd? </vraag>
      <vraag nummer="9">Is het correct dat de Kmar desgevraagd heeft verklaard dat het «overigens niet mogelijk is asiel aan te vragen in de transitzone, omdat er geen paspoort-controle wordt uitgevoerd»? Ondersteunt u dit standpunt en kunt u dit nader toelichten? </vraag>
      <vraag nummer="10">Hoe beziet u in het licht van het bovenstaande het standpunt van Amnesty International dat de transitzone onderdeel is van het Nederlandse grondgebied en dat personen in de transitzone zich bevinden in de rechtsmacht van de Nederlandse autoriteiten, waardoor voor hen dezelfde waarborgen en mensenrechten gelden als voor personen in de rest van Nederland, waaronder het absolute verbod op uitwijzing? </vraag>
      <vraag nummer="11" voetnoot="2">Hoe beziet u de redenering van de Kmar in het licht van de jurisprudentie van het EHRM <voetnoot nummer="2"/>, artikel 3 van de EU ontwerp Richtlijn minimumnormen asielprocedures en artikel 12 van de Dublin Verordening 343/2003, waaruit blijkt dat asielaanvragen in de transitzone mogelijk dienen te zijn en dat deze onder de verantwoordelijkheid vallen van de staat op wiens grondgebied de aanvrager zich verblijft? </vraag>
      <vraag nummer="12">Deelt u de mening dat Nederland, door niet toe te staan dat personen in de transitzone asiel aanvragen, het risico loopt zich (indirect) schuldig te maken aan uitwijzing? Zo neen, waarom niet? Zo ja, welke maatregelen gaat u nemen om dit te voorkomen? </vraag>
      <vraag nummer="13">Bent u bereid een diepgaand onderzoek in te stellen naar het Hoofd Doorlaatpost van Kmar? Zo neen, waarom niet? Zo ja, kunt u de Kamer van de resultaten op de hoogte stellen? </vraag>
      <vraag nummer="14">Bent u bereid bij de Syrische autoriteiten te informeren naar de verblijfplaats en omstandigheden waarin de heer Al M. zich bevindt, alsmede erop aan te dringen de heer Al M. te behandelen volgens de standaarden van de internationale mensenrechten en de Kamer hiervan op de hoogte te stellen? </vraag>
      <noten afkomstig="vraag">
         <noot nummer="1" datum="2005-01-26" bron="AI Index: MDE 24/005/2005">AI Index: MDE 24/005/2005, 26 januari 2005</noot>
         <noot nummer="2" datum="1997-04-21" bron="EHRM, Amuur v. Frankrijk, 20 mei 1996; EHRM, D. v. Verenigd Koninkrijk">EHRM, Amuur v. Frankrijk, 20 mei 1996; EHRM, D. v. Verenigd Koninkrijk, 21 april 1997</noot>
      </noten>
   </vragen>
   <antwoorden aantal="13">
      <antwoord nummer="1">Ja, zowel de Urgent Action van Amnesty International als de klachtenbrief zijn dezerzijds bekend. De klachtenbrief is bij de Koninklijke Marechaussee (KMar) in behandeling genomen. </antwoord>
      <antwoord nummer="2">Van de zijde van de Immigratie- en Naturalisatiedienst (IND) is meegedeeld aan een vertegenwoordiger van Amnesty International dat, indien de heer Al M. zich zou richten tot een ambtenaar van de KMar belast met de grensbewaking en zou aangeven asiel te willen vragen, dit verzoek in behandeling zou worden genomen. Betrokken medewerker van Amnesty International is daarbij geadviseerd om over de zaak van betrokkene contact op te nemen met het Hoofd doorlaatpost van de KMar. De heer Al M. heeft zich echter niet gemeld bij de KMar. </antwoord>
      <antwoord nummer="3 en 4">De faxberichten van Amnesty International zijn op 18 januari 2005 door de KMar ontvangen. In de faxberichten wordt de KMar door Amnesty International verzocht om betrokken persoon de mogelijkheid te bieden om een asielverzoek in te dienen bij zijn aankomst op Schiphol omdat Amnesty International van mening is dat zijn leven en/of vrijheid gevaar loopt indien hij wordt teruggestuurd naar Syrië. De KMar heeft vervolgens volgens een vaste procedure gehandeld. Daarbij is onder meer nagegaan of over deze persoon ook anderszins informatie beschikbaar was. Hierbij is nagegaan of de transit van betrokkene, zoals gebruikelijk, was aangemeld door de Amerikaanse autoriteiten. Dit bleek niet het geval. Er is van de zijde van de IND geen bijzondere aanwijzing gegeven richting de KMar ten aanzien van betrokkene. Er heeft over de betrokken persoon geen overleg plaatsgevonden tussen de KMar en de IND. Uiteindelijk heeft het Hoofd Doorlaatpost op grond van de hem beschikbare informatie vastgesteld dat ten behoeve van deze persoon geen specifieke actie nodig was in de transitzone op 19 januari 2005. Inmiddels is er over deze kwestie contact geweest tussen de KMar en een Amerikaanse immigratie liaison. Van Amerikaanse zijde is medegedeeld dat genoemde persoon daadwerkelijk is uitgezet en begeleid door twee Amerikaanse functionarissen. Tevens is gebleken dat deze uitzetting conform de procedure is aangemeld bij de Amerikaanse ambassade maar dat het bericht hierover de KMar noch IND heeft bereikt. </antwoord>
      <antwoord nummer="5">Zoals reeds aangegeven in het antwoord op vraag 2 en is vastgelegd in de Vreemdelingencirculaire 2000, bestaat te allen tijde de mogelijkheid om asiel aan te vragen in de transitzone bij een ambtenaar belast met de grensbewaking. Indien de KMar, zoals in het onderhavige geval, indicaties krijgt dat een vreemdeling asiel aan zou willen vragen, wordt, conform het antwoord op de vragen 3 en 4, nagegaan of er nadere informatie bekend is over de betrokken vreemdeling en of er anderszins aanleiding bestaat om specifieke actie te ondernemen. Als daartoe geen aanleiding wordt gezien, wordt het aan de vreemdeling overgelaten om gebruik te maken van de aanwezige mogelijkheid om asiel te vragen. </antwoord>
      <antwoord nummer="6">Er is geen sprake van een discrepantie. Zoals aangegeven in de antwoorden op de vragen 2 en 5, kunnen ook vreemdelingen die in de transitzone verblijven asiel aanvragen bij een ambtenaar belast met de grensbewaking. </antwoord>
      <antwoord nummer="7">Neen, dat is niet correct. Zoals aangegeven in het antwoord op vraag 3 en 4, heeft het bericht van de Amerikaanse autoriteiten, met de aankondiging van betrokkenes transit, de KMar niet bereikt. Indien de KMar het bericht van de Amerikaanse autoriteiten had ontvangen, had de KMar assistentie verleend tijdens de transit. </antwoord>
      <antwoord nummer="8">Voor de Nederlandse en Amerikaanse autoriteiten gelden in het kader van uitzettingen de bepalingen zoals beschreven in annex 9 van het Verdrag van Chicago. Art 3.67 luidt: «Iedere verdragsluitende staat dient erop toe te zien dat de overheidsinstanties die de uitzetting gelasten, de overheidsinstanties van het land van doorreis en eventueel het land van bestemming op de hoogte stellen van het beoogde vervoer». Er bestaan geen bilaterale afspraken tussen de Nederlandse en Amerikaanse autoriteiten in het kader van uitzettingen. </antwoord>
      <antwoord nummer="9">Nee. Door de KMar is desgevraagd aangegeven dat er bij een extra-Schengen transit geen direct contact met een ambtenaar van de grensbewaking plaatsvindt. Immers, wanneer er geen sprake is van inreis (en/of uitreis) van het Schengengebied vindt geen persoonscontrole plaats in het kader van de grensbewaking. Er bestaat echter wel de mogelijkheid om zich tijdens het verblijf in de transitzone te melden bij een ambtenaar belast met de grensbewaking om asiel aan te vragen, zoals ook in de antwoorden op de vragen 2, 5 en 6 is aangegeven. </antwoord>
      <antwoord nummer="10">Wij onderschrijven dit standpunt. In de transitzone gelden dezelfde wettelijke vereisten als elders in Nederland. Daarbij is overigens van een absoluut verbod op uitwijzing geen sprake. </antwoord>
      <antwoord nummer="11">De KMar voert haar taken uit in overeenstemming met de internationale en nationale wet- en regelgeving. </antwoord>
      <antwoord nummer="12">Nederland biedt de mogelijkheid tot het indienen van asielaanvragen bij ambtenaren belast met de grensbewaking in de transitzone op Schiphol. Ieder verzoek om asiel bij een ambtenaar belast met de grensbewaking in de transitzone dient in behandeling te worden genomen. Hierover bestaat geen verschil van inzicht tussen de KMar en de IND. Indien een vreemdeling tegenover een medewerker van de Marechaussee aangeeft asiel aan te willen vragen in Nederland, wordt hij in contact gebracht met de IND. </antwoord>
      <antwoord nummer="13">Elke vraag of klacht wordt grondig onderzocht, ook in het onderhavige geval. De betreffende klachtenprocedure is nog niet afgerond en ik kan u derhalve nog niet van de resultaten op de hoogte stellen. Indien de resultaten daar aanleiding toe geven zal de Kamer worden geïnformeerd. </antwoord>
      <antwoord nummer="14">Ons is bekend dat Amnesty International bij de Amerikaanse autoriteiten aandacht heeft gevraagd voor de zaak van de heer Al M. Wij achten het aan de Amerikaanse autoriteiten, die betrokkene immers hebben uitgezet naar Syrië, om eventueel actie te ondernemen jegens de Syrische autoriteiten. </antwoord>
      <noten afkomstig="antwoord"/>
   </antwoorden>
</kvr>
