<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over aanvullende verzekering voor de tandzorg van uitkeringsgerechtigden. (Ingezonden 2 november 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8369
</item>
         <item attribuut="Inhoud">Betreft gemeenten die met zorgverzekeraars collectieve aanvullende contracten voor uitkeringsgerechtigden afsluiten.</item>
         <item attribuut="Rubriek">Gezondheidszorg (Tandheelkunde) Gezondheidszorg (Zorgverzekeringen)</item>
         <item attribuut="Trefwoorden">Tandheelkunde Ziekenfondsverzekering Ziektekostenverzekeringen</item>
         <item attribuut="Vindplaats">Kamervragen met antwoord 1998-1999, nr. 488, Tweede Kamer</item>
         <item attribuut="Vraagnr_bij_indiening">2989902580</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-12-16</item>
         <item attribuut="Datum_indiening">1998-11-02</item>
         <item attribuut="Document-id">KVR8369</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="995" allpagenumbers="995 996" vetnummer="2989902580" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8369" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="488" onderwerp="" indiendatum="1998-11-2">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="16 december 1998). Zie ook Aanhangsel Handelingen nr. 369, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich uw uitspraken in het algemeen overleg naar aanleiding van de tweede evaluatie van de Ziekenfondsraad over de tandzorg over het zogenaamde «Dordse model» (collectief contract voor uitstandsgerechtigden), namelijk dat «Personen die wel op het sociaal minimum zitten maar geen recht hebben op een bijstandsuitkering erbuiten vallen» en dat bovendien «ongelijkheid tussen gemeenten te vrezen valt»? <voetnoot nummer="1"/>
      </vraag>
      <vraag nummer="2">Hoe ziet u in het licht van uw opmerkingen toen, de toename van het aantal gemeenten dat met zorgverzekeraars collectieve aanvullende contracten afsluit voor uitkeringsgerechtigden? </vraag>
      <vraag nummer="3">Is het u bekend dat het adviesbureau BS&amp;F als bemiddelaar optreedt voor tientallen gemeenten? Zo ja, is het waar dat verzekeraars hiervoor per uitkeringsgerechtigde 5 gulden dienen te betalen, en betekent dat in een aantal gevallen dat de premies omhoog gaan? Wat is uw mening over deze commerciële activiteit? </vraag>
      <vraag nummer="4">Is dit inspelen van BS&amp;F op de strijd tussen zorgverzekeraars om een aandeel in de markt, een bedoelde uiting van de door u gewenste vorm van marktwerking? </vraag>
      <vraag nummer="5">Hoe hoog schat u het risico dat deze verzekerden, die nu als collectief worden binnengehaald, op den duur worden gezien als een groep met een hoog risico en dat dit gevolgen heeft voor de premie en/of de geboden verstrekkingen? </vraag>
      <vraag nummer="6">Is het waar dat, naast positieve overwegingen van armoedebestrijding, een belangrijk argument voor gemeenten tot het overgaan van contracten de besparing op de bijzondere bijstand is? Zo ja, wat vindt u van deze manier van afkopen? </vraag>
      <vraag nummer="7">Is het waar dat in elk geval een aantal gemeenten (Apeldoorn, Den Helder) uitkeringsgerechtigden «verplicht» tot deelname aan het collectieve contract namelijk door mensen het recht op bijzondere bijstand te ontzeggen indien ze niet deelnemen? Zo ja, wat is hierover uw mening en is deze wijze van handelen van gemeenten wettelijk geoorloofd? </vraag>
      <vraag nummer="8">Erkent u dat het feit dat veel gemeenten overgaan tot het afsluiten van collectieve contracten – hetzij vanwege een besparing op de bijzondere bijstand, hetzij uit overwegingen van armoedebestrijding – aantoont dat de toegankelijkheid voor de tandzorg voor een groep mensen onvoldoende is? </vraag>
      <vraag nummer="9">Bent u van mening dat de toegankelijkheid van noodzakelijke zorg een verantwoordelijkheid is voor de landelijke overheid en niet aan goedwillende gemeenten dient te worden overgelaten? Zo ja, bent u bereid de beperkende maatregel tandzorg te heroverwegen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="24 124" documentnummer="45">Kamerstuk 24 124, nr. 45, 4-9-’96</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Ja. 2. Voor zover het aan mij is daar iets over te zeggen, merk ik op dat het mij niet bezwaarlijk lijkt dat gemeenten de verantwoordelijkheid nemen om de toegang tot voorzieningen te verbeteren en een meer doelmatige inzet van collectieve middelen, in casu bijzondere bijstand, te bereiken. Het is mij bekend dat er gemeenten zijn die met ziekenfondsen afspraken hebben gemaakt over collectieve aanvullende verzekeringen voor mensen met een bijstandsuitkering. Bij diverse gemeenten is een dergelijke verzekering ook toegankelijk voor andere personen met een inkomen op sociaal minimum. Sommige gemeenten hebben de toegang tot deze verzekeringen ook geregeld voor inkomens die hoger zijn dan het sociaal minimum. Gemeenten dragen bij in de premie voor die aanvullende ziektekostenverzekering. Het kan gaan om de «gewone» aanvullende ziektekostenverzekeringen, dan wel om aanvullende ziektekostenverzekeringen met een uitgebreider pakket, dat bijvoorbeeld ook vergoeding van brillen en contactlenzen bevat. Zo’n uitgebreider collectief contract is bijvoorbeeld met ziekenfondsen gesloten door de in vraag 7 genoemde gemeenten. In antwoorden op de vragen met het kenmerk: 2989902460 van de leden Hermann en Rosenmöller van de Tweede Kamer der Staten-Generaal over de «Aanvullende ziekenfondsverzekering gemeenten» <voetnoot nummer="1"/>oordelen de Minister van Sociale Zaken en Werkgelegenheid en ik in beginsel positief over het meerjarencontract dat onder meer door de Gemeente Den Helder is gesloten met de ziektekostenverzekeraar Univé. Ook bij de gemeente Apeldoorn gaat het om een meerjarencontract waarbij er sprake is van een uitgebreider pakket tegen een lagere premie. </antwoord>
      <antwoord nummer="3">Ja, dit is mij bekend. Het feit dat sommige gemeenten voor een specifieke aangelegenheid als het onderhandelen over een collectieve aanvullende ziektekostenverzekering specifieke deskundigheid inschakelt, is niet onbegrijpelijk. Ik ga daar niet over. De kosten van BS&amp;F worden inderdaad door de verzekeraar vergoed. De vergoeding is op de een of andere wijze verdisconteerd in de premie. Wat dat precies betekent voor de hoogte van de premie is per verzekeraar verschillend, echter per saldo betaalt de verzekerde, naar ik heb begrepen, voor de collectieve aanvullende verzekering geen hogere premie dan op dit moment voor een vergelijkbare aanvullende verzekering bij de desbetreffende ziektekostenverzekeraar. </antwoord>
      <antwoord nummer="4">De bedoelde marktwerking heeft betrekking op de verplichte ziekenfondsverzekering. Onder meer ten behoeve van de vergroting daarvan is destijds de nominale premie Ziekenfondswet ingevoerd en is geregeld dat ziekenfondsverzekerden zelf kunnen bepalen bij welk ziekenfonds zij zich voor de verplichte ziekenfondsverzekering kunnen inschrijven. Het gaat hier om een aanvullende ziektekostenverzekering. Zoals uit de antwoorden op de vragen van Hermann en Rosenmöller (2989902460) over «aanvullende ziektekostenverzekeringen gemeenten» blijkt, heeft de keuze voor een aanvullende ziektekostenverzekering geen invloed op het recht op bijzondere bijstand. De beoogde keuzevrijheid van ziekenfondsverzekerden is dus niet in het geding. </antwoord>
      <antwoord nummer="5">Het schatten van dat risico is niet aan mij, maar aan partijen die een dergelijk collectief contract sluiten. Op dit moment zijn er tussen diverse gemeenten en diverse ziekenfondsen gunstige meerjarencontracten gesloten. Deze gunstige afspraken over pakket en premie liggen dus voor een langere termijn vast. </antwoord>
      <antwoord nummer="6">Anders dan in de vraag wordt gesuggereerd, beoogt de gemeente niet te besparen ten nadele van de uitkeringsgerechtigden, maar om de bijstandsgelden op een zo doelmatig, efficiënt en verantwoord mogelijke wijze te besteden. Ook hier gaat het dus om een positieve overweging. </antwoord>
      <antwoord nummer="7">Voor een antwoord op deze vraag verwijs ik naar de antwoorden op de vragen Hermann en Rosenmöller (2989902460) over «Aanvullende ziekenfondsverzekering gemeenten». </antwoord>
      <antwoord nummer="8 en 9">Met behoud van een goed pakket aan tandheelkundige zorg voor jeugdige verzekerden en een aanspraak op preventief onderhoud voor volwassen verzekerden heeft het kabinet destijds gemeend dat het verantwoord is het tandheelkundige pakket voor volwassenen te beperken. Met het handhaven van een aanspraak op preventief onderhoud waarmee een periodiek (preventief) tandartsbezoek mogelijk is, is een tandheelkundig pakket beschikbaar dat bijdraagt aan de mondgezondheid van de burger en dat tevens de financiële risico’s voor de burger overzienbaar houdt. Het kabinet heeft gemeend dat op deze wijze de eigen verantwoordelijkheid van de verzekerde voor de tandheelkundige zorg, ook de gewenste financiële verantwoordelijkheid daarvoor, op een goede wijze tot zijn recht komt. Deze eigen verantwoordelijkheid betreft ook de aanvullende verzekering. Het kabinet heeft bij het invoeren van de beperkende tandheelkundige maatregel de Ziekenfondsraad gevraagd te evalueren hoe de overgang naar de eigen verantwoordelijkheid van verzekerden is verlopen. De evaluatierapporten geven aan dat deze overgang zonder veel problemen is verlopen. Het kabinet heeft voorts uit deze rapporten de conclusie getrokken dat, mede op basis van het totstandkomen van de aanvullende verzekeringen voor de tandheelkunde per 1 januari 1995, de financiële toegankelijkheid voor de zorg voor de verzekerden in het algemeen geen problemen oplevert. Het feit dat gemeenten ook inwoners met een inkomen rond het sociaal minimum stimuleren hun eigen verantwoordelijkheid te nemen, past in het beleid van het kabinet tot het vergroten van de eigen verantwoordelijkheid van de burger. Mijn conclusie is dat er geen aanleiding is om de beperkende tandheelkundige maatregel te heroverwegen, zeker niet op basis van het feit dat gemeenten overgaan tot het afsluiten van collectieve contracten. Overigens vormen de tandheelkundige voorzieningen zoals die voor 1 januari 1995 in het ziekenfondspakket waren opgenomen, slechts een onderdeel van het pakket van de collectieve aanvullende verzekeringen. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="370">Aanhangsel Handelingen, nr. 370, Vergaderjaar 1998–1999.</noot>
      </noten>
   </antwoorden>
</kvr>
