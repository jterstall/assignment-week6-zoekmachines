<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Özütok (GroenLinks) aan de ministers van Binnenlandse Zaken en Koninkrijksrelaties en van Justitie over het overlijden van een arrestant in een politiecel. (Ingezonden 6 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26290
</item>
         <item attribuut="Inhoud">Naar aanleiding van het overlijden van een arrestant in een Rotterdamse politiecel worden vragen gesteld over de kwaliteit van de politiecellen, zoals vastgesteld in de Regeling Politiecellencomplex, en over de kwaliteit van zorg die door de politie wordt verleend aan ingesloten personen.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Dwangmiddelen)</item>
         <item attribuut="Trefwoorden">Aanhoudingen Politie</item>
         <item attribuut="Vindplaats">Kamervragen met antwoord 2005-2006, nr. 2067, Tweede Kamer</item>
         <item attribuut="Vraagnr_bij_indiening">2050616080</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="GroenLinks">Özütok</persoon>
         </item>
         <item attribuut="Datum_reaktie">2006-09-04</item>
         <item attribuut="Datum_indiening">2006-07-06</item>
         <item attribuut="Document-id">KVR26290</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4389" allpagenumbers="4389 4390" vetnummer="2050616080" code="0506tkkvr2067" lopendefooter="Tweede Kamer, vergaderjaar 2005–2006, Aanhangsel" filenaam="KVR26290" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2067" onderwerp="" indiendatum="2006-07-6">
         <vrager partij="GroenLinks" oorsprong="parlement">Özütok</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2006-09-4">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht <voetnoot nummer="1"/>over de dood van een arrestant in een Rotterdamse politiecel? </vraag>
      <vraag nummer="2" voetnoot="2">Wanneer kan de Kamer het rapport van de Rijksrecherche «De politie een zorg!» en uw standpunt hierop tegemoet zien? <voetnoot nummer="2"/>
      </vraag>
      <vraag nummer="3">Op welke wijze worden de aanbevelingen, zoals verwoord in het Jaarbericht 2005 van de Rijksrecherche in afwachting van uw reactie nageleefd door de politiekorpsen? </vraag>
      <vraag nummer="4">Op welke wijze is op dit moment gegarandeerd dat politiecellen waarin arrestanten ingesloten worden, voldoen aan de in de Regeling Politiecellencomplex gestelde technische eisen? </vraag>
      <vraag nummer="5">Is het waar dat de voorgeschreven vijfjaarlijkse keuring van politiecellencomplexen niet meer wordt uitgevoerd? Zo ja, sinds wanneer worden deze keuringen niet meer uitgevoerd? Bestaat daarmee niet het gevaar dat politiecellen niet meer voldoen aan de Regeling Politiecellencomplex? Bestaat op dit moment de kans dat politiecellen niet voldoen aan deze regeling? </vraag>
      <vraag nummer="6">Deelt u de mening dat politiecellen die niet voldoen aan de Regeling Politiecellencomplex, niet gebruikt mogen worden voor het insluiten van personen? Zo ja, bent u bereid direct maatregelen te treffen om insluiting in dergelijke cellen te voorkomen? </vraag>
      <vraag nummer="7">Wordt op dit ogenblik de aanbeveling van de Rijksrecherche nageleefd dat in een cellencomplex minimaal drie medewerkers aanwezig moeten zijn? </vraag>
      <vraag nummer="8">Bent u bereid een breed onderzoek in te stellen, waarin, naast onderzoek naar sterfgevallen in politiecellen, onderzoek gedaan wordt naar de kwaliteit van zorg die door de politie verleend wordt aan ingesloten personen? </vraag>
      <noten afkomstig="vraag">
         <noot nummer="1" datum="2006-07-5" bron="«Arrestant sterft in politiecel», de Volkskrant">«Arrestant sterft in politiecel», de Volkskrant, 5 juli 2006</noot>
         <noot nummer="2">Tweede Kamer 2005–2006, Aanhangsel nr. 1680</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Kamer kan het rapport en mijn reactie hierop einde van dit jaar tegemoet zien. Dit standpunt bepaal ik samen met de minister van Justitie in nauw overleg met de verschillende politiekorpsen. </antwoord>
      <antwoord nummer="3">Op centraal niveau zijn door de minister van Justitie en mij minimumeisen aan de arrestantenzorg gesteld. Deze zijn opgenomen in hoofdstuk 6 van het Besluit beheer regionale politiekorpsen (hierna: BBRP) en in de Regeling politiecellencomplex. De zorg voor arrestanten in politiecellen is primair de verantwoordelijkheid van de korpsbeheerders van de regionale politiekorpsen. Hierbij nemen zij bovengenoemde minimumeisen in acht. Het Jaarbericht 2005 van de Rijksrecherche geeft geen volledig beeld van de aanbevelingen van de Rijksrecherche. Het Rijksrechercherapport «De politie een zorg!» geeft het volledige onderzoek (inclusief 83 aanbevelingen) weer. Zoals gezegd zal ik einde van dit jaar op de aanbevelingen reageren. </antwoord>
      <antwoord nummer="4 en 5">Sinds juli 1997 voert de Rijksrecherche de vijfjaarlijkse controles van politiecellencomplexen niet meer uit. De reden hiervoor is dat de commissies van het toezicht op de politiecellencomplexen (op grond van artikel 16a BBRP ingesteld) deze taak grotendeels op zich hebben genomen. Deze commissies hebben in ieder geval tot taak het toezicht houden op de huisvesting, veiligheid, verzorging en bejegening van ingeslotenen in de politiecellencomplexen. Hierbij toetsen ze ook de technische eisen die in de Regeling politiecellencomplex worden gesteld aan politiecellen. Deze overheveling van taken is echter nog niet geformaliseerd. </antwoord>
      <antwoord nummer="6">Ja, artikel 13, eerste lid van de Regeling politiecellencomplex bepaalt dat een politiecellencomplex dat niet voldoet aan de in deze regeling gestelde eisen, niet wordt gebruikt voor het insluiten van personen. Dit artikel valt op grond van dezelfde regeling onder verantwoordelijkheid van de korpsbeheerders van de regionale politiekorpsen. Deze zullen maatregelen treffen mocht een politiecel niet voldoen aan de Regeling politiecellencomplex. </antwoord>
      <antwoord nummer="7">De zorg voor arrestanten in politiecellen is primair de verantwoordelijkheid van de korpsbeheerders van de regionale politiekorpsen. Uiteindelijk beslissen de politiekorpsen zelf hoeveel personeel zij inzetten in een cellencomplex. Verschillen tussen de politieregio’s zijn derhalve mogelijk. Tevens is het zo dat de inzet van medewerkers in een politiecellencomplex uiteindelijk afhankelijk is van de bezettingsgraad binnen het politiecellencomplex. De regiokorpsen streven hierbij altijd naar een redelijke verhouding tussen de bezettingsgraad in een politiecellencomplex en het aantal medewerkers in het politiecellencomplex. </antwoord>
      <antwoord nummer="8">Nee, ik zie hier op dit moment geen aanleiding toe. Jaarlijks zendt de korpsbeheerder mij een verslag van de werkzaamheden en bevindingen van de commissies van toezicht op de politiecellencomplex. Mogelijke misstanden over de kwaliteit van de Nederlandse arrestantenzorg komen op deze manier zeker aan het licht, waardoor zonodig passende maatregelen kunnen worden genomen. </antwoord>
      <noten afkomstig="antwoord"/>
   </antwoorden>
</kvr>
