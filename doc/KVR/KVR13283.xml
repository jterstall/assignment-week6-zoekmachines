<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Middelkoop (GPV) en Van Dijke (RPF) aan de minister van Buitenlandse Zaken over de slavenhandel in Soedan. (Ingezonden 1 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13283
</item>
         <item attribuut="Inhoud">Vragen naar aanleiding van de uitzending van Netwerk van 20 februari 2001, over de slavenhandel en ontvoeringen van vooral kinderen in Soedan, waarbij Soedanese overheidsfunctionarissen betrokken zouden zijn.</item>
         <item attribuut="Rubriek">Staats- en bestuursrecht (Grondrechten) Welzijn (Jeugdigen)</item>
         <item attribuut="Trefwoorden">Jeugdigen Mensenrechten Sudan</item>
         <item attribuut="Vindplaats">Kamervragen met antwoord 2000-2001, nr. 837, Tweede Kamer</item>
         <item attribuut="Vraagnr_bij_indiening">2000107240</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GPV">Van Middelkoop</persoon>
            <persoon partij="RPF">Van Dijke</persoon>
         </item>
         <item attribuut="Datum_reaktie">2001-03-12</item>
         <item attribuut="Datum_indiening">2001-03-01</item>
         <item attribuut="Document-id">KVR13283</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1737" allpagenumbers="1737 1738" vetnummer="2000107240" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13283" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="837" onderwerp="" indiendatum="2001-03-1">
         <vrager partij="GPV" oorsprong="parlement">Van Middelkoop</vrager>
         <vrager partij="RPF" oorsprong="parlement">Van Dijke</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-03-12">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de uitzending van Netwerk <voetnoot nummer="1"/>over de slavenhandel in Soedan en de uitspraak van een UNICEF-vertegenwoordiger in Soedan, de heer Alami, dat: Soedanese overheidsfunctionarissen betrokken zijn bij slavenhandel en ontvoeringen, waarbij het volgens deze UNICEF-vertegenwoordiger vooral gaat om ontvoeringen van kinderen? </vraag>
      <vraag nummer="2">Beschikt u over andere aanwijzingen of informatie dat er inderdaad sprake is van betrokkenheid van Soedanese overheidsfunctionarissen bij ontvoeringen of slavenhandel? En zo ja, kunt u ons daarover breder informeren? </vraag>
      <vraag nummer="3">Bent u van mening dat deze betrokkenheid bij de in de uitzending genoemde slavenhandel en ontvoeringen, een schending vormt van het humanitair recht? Zo ja, welke gevolgen verbindt u hieraan voor de Nederlandse opstelling in het IPF-Soedan? </vraag>
      <vraag nummer="4">Welke mogelijkheden heeft de internationale gemeenschap naar uw inzichten om de Soedanese president Omar Hassan al-Bashir aan te spreken op deze schending van het humanitair recht? </vraag>
      <vraag nummer="5" voetnoot="2">Is (deze) nieuwe informatie voor u aanleiding om uw conclusie in de beantwoording van de Kamervragen <voetnoot nummer="2"/>dat er het afgelopen jaar geen ontvoeringen op grote schaal plaats hebben gehad van vrouwen en kinderen, te wijzigen? </vraag>
      <vraag nummer="6">Bent u bereid om in EU-verband te bevorderen deze Soedanese betrokkenheid bij slavenhandel en ontvoeringen aan de orde te stellen in de dialoog tussen de EU en Soedan? En zo ja, op welke manier en bij welke gelegenheid denkt u dit te kunnen doen? IPF = the IGAD Partners Forum. </vraag>
      <noten afkomstig="vraag">
         <noot nummer="1" datum="2001-02-20" bron="Netwerk">Netwerk, 20 februari 2001</noot>
         <noot nummer="2" documenttype="Kamervragen" documentnummer="354">Aanhangsel Handelingen, nr. 354, Vergaderjaar 2000–2001.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het conflict in Soedan is vele malen complexer dan de Netwerk- uitzending deed vermoeden (het sterke islamitische noorden onderdrukt het zwakke christelijke zuiden) en betreft tevens conflicten tussen stammen. Genoemde praktijken zijn deels geworteld in traditionele gebruiken tussen zuidelijke stammen onderling, deels zijn het de betrokken milities in het conflict die zich – al of niet in stamverband – hier schuldig aan maken. Ontvoeringen vinden met name plaats door milities die voorzien zijn van door de overheid gefinancierde wapens en o.a. ingehuurd worden om goederentransporten per trein naar het zuiden te begeleiden. Mede door een bestuurlijk vacuum dat in het zuiden bestaat, kunnen deze milities hun gang gaan en maken ze zich schuldig aan ontvoering van vrouwen en kinderen. Lokale overheidsfunctionarissen in delen van het zuiden staan machteloos tegenover deze praktijken. Het vrijkopen van ontvoerde vrouwen en kinderen door NGO’s, zoals in beeld gebracht in Netwerk, is een benadering die het probleem zelf niet oplost. De Soedanese regering is zich bewust van deze situatie en heeft in mei 1999 een comité ingesteld (Committee for Eradication of Abduction of Women and Children (CEAWC)) dat in nauwe samenwerking met UNICEF en Save the Children Fund UK (SCF UK) ontvoerde kinderen opspoort en ze probeert te herenigen met hun families. Tot op heden zijn naar verluidt 1200 gevallen van ontvoering gedocumenteerd; daarvan zijn 400 herenigd met hun families. Een extra probleem waarmee de overheid zich geconfronteerd ziet is dat van ontvoerde kinderen waarvan de familie niet kan worden getraceerd. </antwoord>
      <antwoord nummer="3">Er is sprake van schending van mensenrechten. Op zowel lokaal, nationaal als internationaal niveau heeft dit probleem de laatste jaren relatief veel aandacht gekregen, met als gevolg dat het bewustzijn van de Soedanese bevolking omtrent dit probleem gegroeid is. Nederland en de Europese Commissie dragen (via UNICEF en SCF UK) financieel bij aan het CEAWC. Bovendien is deze kwestie reeds sinds november 1999 een belangrijk punt van aandacht in de dialoog die door de EU met de Soedanese regering gevoerd wordt. Gevoelige onderwerpen die voorheen taboe waren, zoals de ontvoeringen van vrouwen en kinderen, zijn nu mede door deze dialoog in elk geval bespreekbaar geworden. Gezien bovenstaande heeft dit geen directe consequenties voor de Nederlandse opstelling in het IPF dat zich op ondersteuning van het vredesproces richt. </antwoord>
      <antwoord nummer="4">Zie het antwoord op vraag 2 en 3. </antwoord>
      <antwoord nummer="5">Nee. Volgens onze informatie is er vergeleken met voorgaande jaren sprake van een relatieve afname. Van grote waarde is het groeiende bewustzijn onder de bevolking (en dus ook onder vrouwen en kinderen zelf) alsmede de aandacht die de overheid zelf besteedt aan het oplossen van dit probleem. </antwoord>
      <antwoord nummer="6">Zie het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
