<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van de Camp en Eurlings (beiden CDA) aan de ministers van Justitie en van Volksgezondheid, Welzijn en Sport over de financiele problemen van de HALT-projecten. (Ingezonden 12 juli 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9886
</item>
         <item attribuut="Inhoud">Vragen over het feit dat Halt-Nederland (noodgedwongen) een aantal activiteiten stopzet, waaronder een landelijk automatiseringsproject, het allochtonenbeleid, ondersteuning bij het ontwikkelen van 'stopbeleid' voor 12-minners en algemene dienstverlening.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Jeugdstrafrecht) Strafrecht en strafprocesrecht (Straffen)</item>
         <item attribuut="Trefwoorden">Alternatieve straffen Jeugdcriminaliteit Misdaadpreventie</item>
         <item attribuut="Vindplaats">Kamervragen met antwoord 1998-1999, nr. 1836, Tweede Kamer</item>
         <item attribuut="Vraagnr_bij_indiening">2989915960</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van de Camp</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">1999-08-10</item>
         <item attribuut="Datum_indiening">1999-07-12</item>
         <item attribuut="Document-id">KVR9886</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3685" allpagenumbers="3685 3686" vetnummer="2989915960" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9886" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1836" onderwerp="" indiendatum="1999-07-12">
         <vrager partij="CDA" oorsprong="parlement">Van de Camp</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-08-10">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de artikelen «Halt zet projecten stop», «Halt kampt met gat in financiën» en «Halt bezuinigt op hulp aan boefjes»? <voetnoot nummer="1"/>
      </vraag>
      <vraag nummer="2">Wat is uw oordeel over het feit dat Halt-Nederland (noodgedwongen) een aantal activiteiten stopzet, waaronder een landelijk automatiseringsproject, het allochtonenbeleid, ondersteuning bij het ontwikkelen van «stopbeleid» voor 12-minners en algemene dienstverlening? </vraag>
      <vraag nummer="3">Bent u zich ervan bewust dat dit onder meer het experiment met kinderen onder de 12 jaar bij de Halt-buro’s op losse schroeven zet? </vraag>
      <vraag nummer="4">Deelt u onze mening dat het stopzetten van bovengenoemde activiteiten zich niet verhoudt met het grote belang van criminaliteitspreventie? </vraag>
      <vraag nummer="5">Waarom bent u teruggekomen op de toezegging van f 2,3 miljoen voor de invoering van een landelijk automatiseringsproject? </vraag>
      <vraag nummer="6">Wat gaat u doen om zo spoedig mogelijk aan bovenstaande problemen het hoofd te bieden? </vraag>
      <vraag nummer="7">Bent u bereid op korte termijn overleg te voeren met Halt-Nederland over de gerezen problemen? </vraag>
      <noten afkomstig="vraag">
         <noot nummer="1" datum="1999-07-8" bron="Dagblad De Limburger, NRC Handelsblad 7 juli jl. resp. Algemeen Dagblad">Dagblad De Limburger, NRC Handelsblad 7 juli jl. resp. Algemeen Dagblad, 8 juli 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja, daar heb ik kennis van genomen. </antwoord>
      <antwoord nummer="2">Ik betreur het feit dat Halt Nederland een aantal activiteiten stopzet. Ik heb er kennis van genomen dat dit deels geweten wordt aan beperkte financiering door justitie van zowel de reguliere activiteiten als het beschikbare budget voor automatisering, deels ook aan het grote aantal vacatures, dat momenteel bij Halt Nederland bestaat. Wat betreft de onderwerpen die genoemd zijn, ben ik van mening dat het automatiseringsproject niet stopgezet behoeft te worden, aangezien Halt Nederland hiervoor dit jaar f 1 mln. ontvangen heeft ten behoeve van de exploitatie en het handhaven van de status quo. Wel worden nieuwe ontwikkelingen binnen het automatiseringssysteem hierdoor getemporiseerd (zie verder beantwoording vraag 5 en 6). Wat betreft het ondersteunen bij het ontwikkelen van «stopbeleid» voor 12-minners ben ik van mening dat de berichtgeving hierover in de media onjuist is. Vanzelfsprekend ben ik van mening dat het per 1 mei jl. gestarte experiment van «stopreacties voor 12-minners» alleen kan slagen, indien de Haltbureaus gefaciliteerd worden met betrekking tot de ontwikkeling van materiaal. Hiervoor is dan ook projectsubsidie beschikbaar. Vanuit mijn departement is herhaaldelijk aan Halt Nederland gevraagd een concrete begroting in te dienen (laatstelijk in het regulier overleg van Justitie met de directeur van Halt Nederland d.d. 11 juni jl.). Halt Nederland heeft dat tot op heden niet gedaan (zie verder de beantwoording van vraag 3). Het allochtonenbeleid is een onderwerp, waarvoor in kaderbrieven en tijdens reguliere overleggen regelmatig aandacht is gevraagd, omdat dit een van de beleidsprioriteiten van Justitie inzake de aanpak van jeugdcriminaliteit betreft. Ik betreur het dan ook zeer dat Halt Nederland zelf de prioriteiten tot op heden elders heeft gelegd. Tot slot: Halt Nederland is van mening dat – ondanks de toegenomen werklast – de financiering vrijwel onveranderd zou zijn gebleven. Dit is niet in overeenstemming met de werkelijkheid. De financiering van Halt Nederland is in de afgelopen jaren substantieel gegroeid. Zo werd in 1993 een subsidie voor bedrijfsvoering toegekend van f 450 000, oplopend tot f 800 000 in 1997 en f 996 103 in 1999. Daarnaast ontvangt Halt Nederland een afzonderlijke subsidie voor automatisering ter grootte van f 1 mln. in 1999. Tot slot is een bedrag van ca. f 300 000 beschikbaar voor projecten. </antwoord>
      <antwoord nummer="3">Ja, ik onderken het gevaar dat de Haltbureaus nu onvoldoende gefaciliteerd worden om het experiment goed uit te voeren (zie ook mijn antwoord op vraag 2). Wel is het mij bekend dat een aantal Haltbureaus zelf al materiaal heeft ontwikkeld. Daarom heb ik de Haltbureaus aangeschreven en hen gewezen op de mogelijkheid een subsidieverzoek bij mij in te dienen, indien zij materiaal ontwikkelen ten behoeve van de uitvoering van «stopreacties», waarvan duidelijk is dat dit breder in den lande gebruikt kan worden. </antwoord>
      <antwoord nummer="4">Ik ben het met de vragenstellers eens dat het belang van criminaliteitspreventie niet gediend wordt met het stopzetten van activiteiten door Halt Nederland. In dit verband wijs ik er op dat er momenteel twee grote onderzoekstrajecten plaatsvinden met betrekking tot de Haltorganisatie. Het ene traject betreft het vaststellen van de normering en de kostprijs van de Haltafdoeningen, het andere traject betreft de organisatie van de sturingsrelaties tussen Justitie, Halt Nederland en de Haltbureaus. In het laatstgenoemde traject worden de landelijke taken ten behoeve van het veld van de Haltorganisatie bezien en wordt besluitvorming voorbereid over de vraag waar deze taken (waaronder budgetallocatie) ondergebracht dienen te worden. Het moge duidelijk zijn dat de uitkomst van deze discussie ook de positionering en taakstelling van Halt Nederland raakt. Vanzelfsprekend zal in samenhang met de eventuele toekenning dan wel uitbreiding van landelijke taken ook de financiering opnieuw bekeken worden. </antwoord>
      <antwoord nummer="5">Op 24 november 1998 is tijdens een Algemeen Overleg met Uw Kamer over «Van Montfrans» abusievelijk aan de orde gekomen dat Halt Nederland f 2,3 miljoen zou ontvangen voor automatisering. In het regulier overleg tussen mijn departement en de directeur van Halt Nederland, 29 januari 1999 is besproken (en vastgelegd in het verslag) dat ten onrechte het bedrag van f 2,3 miljoen in het Algemeen Overleg genoemd is. In dat overleg is de toezegging van f 1 miljoen herhaald. De directeur van Halt Nederland heeft deze uitleg aanvaard en afgesproken is dat bij de eerstvolgende berichtgeving aan de Kamer over Halt, waarschijnlijk over de beide Haltonderzoeken (zie beantwoording vraag 4), deze correctie zal worden opgenomen. (Overigens had deze berichtgeving nog niet plaatsgevonden, aangezien de beide onderzoekstrajecten nog lopen). </antwoord>
      <antwoord nummer="6">Ik heb reeds aan de voorzitter van het bestuur van Halt Nederland een brief gezonden (d.d. 16 juli 1999, kenmerk 778323/99/PS) waarin ik naar aanleiding van de genoemde berichten in de media hem bericht conform de antwoorden hierboven gegeven op de vragen 2 tot en met 5. Tevens heb ik hem meegedeeld dat ik voornemens ben om in het kader van de begrotingsbehandeling voor 2000 zo spoedig mogelijk in dit najaar een «quick scan» te laten uitvoeren naar de functionaliteit van het automatiseringsproject Aura/Aureool voor de bedrijfsvoering van de Haltbureaus en Halt Nederland en met het oog op het genereren van beleidsinformatie. Met betrekking tot het faciliteren van de «stopreactie» verwijs ik naar het antwoord op vraag 3. Overigens heb ik nog steeds geen verantwoording ontvangen over de door mij verstrekte subsidie van 1997 en 1998 en heb ik de voorzitter verzocht deze nu zo spoedig mogelijk toe te zenden. </antwoord>
      <antwoord nummer="7">Medio augustus zal een gesprek plaatsvinden met de voorzitter van Halt Nederland. </antwoord>
      <noten afkomstig="antwoord"/>
   </antwoorden>
</kvr>
