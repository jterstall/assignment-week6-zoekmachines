<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven en Leers (beiden CDA) over wind- en zonne-energie. (Ingezonden 6 november 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2233
</item>
         <item attribuut="Inhoud">Vragen inzake de stimulering van de produktie en gebruik van wind- en zonne-energie in de zeven windrijke provincies.</item>
         <item attribuut="Rubriek">Energie, water en grondstoffen (Alternatieve energiebronnen)</item>
         <item attribuut="Trefwoorden">Windenergie Zonne-energie</item>
         <item attribuut="Vindplaats">Kamervragen met antwoord 1995-1996, nr. 303, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="CDA">Leers</persoon>
         </item>
         <item attribuut="Datum_reaktie">1995-11-30</item>
         <item attribuut="Datum_indiening">1995-11-06</item>
         <item attribuut="Document-id">KVR2233</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="617" allpagenumbers="617 618" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="303" onderwerp="" indiendatum="1995-11-6">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1995-11-30">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u aangekondigd de produktie en het gebruik van wind- en zonne-energie te willen stimuleren? <voetnoot nummer="1"/>Zo ja, welke nieuwe maatregelen wilt u nemen? </vraag>
      <vraag nummer="2">Hoe verhouden deze voorstellen zich tot de eerder genomen bezuinigingsmaatregelen? </vraag>
      <vraag nummer="3" voetnoot="2">Stuiten particuliere ondernemers, zoals agrarie¨rs die bereid zijn windturbines te plaatsen, op gebrek aan medewerking van gemeenten en provincies? <voetnoot nummer="2"/>
      </vraag>
      <vraag nummer="4">Hoe verloopt de uitwerking van het bestuursakkoord 1991 tussen de regering en de zeven windrijke provincies? Welke resultaten zijn er tot nu toe? Welke problemen doen zich voor? </vraag>
      <noten afkomstig="vraag">
         <noot nummer="3"/>
         <noot nummer="1" datum="1995-11-2" bron="Zie het Financieele Dagblad">Zie het Financieele Dagblad, 2 november 1995</noot>
         <noot nummer="2" datum="1995-11-30" bron="Maaspost">Maaspost, 30 november 1995</noot>
         <noot nummer="3" datum="1994-08-18" bron="Hellevoetse Post">Hellevoetse Post, 18 augustus 1994</noot>
      </noten>
   </vragen>
   <antwoorden aantal="4">
      <antwoord nummer="1">Ja, zoals reeds door mij aangekondigd tijdens de behandeling van de begroting van het Ministerie van Economische Zaken heb ik ook daarna tijdens een politiek podium van D66 op 1 november 1995 naar voren gebracht dat ik de produktie en het gebruik van duurzame energie, waaronder wind- en zonne-energie, wil stimuleren. Die door mij tijdens die bijeenkomst geopperde maatregelen om dat te bevorderen behelzen een verlaagd BTW-tarief voor groene stroom en bijvoorbeeld de zonneboiler en een verruiming van de VAMIL-regeling. Deze maatregelen zijn nog onderwerp van kabinetsberaad in het kader van de nog dit jaar door mij uit te brengen Energienota. </antwoord>
      <antwoord nummer="2" voetnoot="1 2 3">De bezuinigingsmaatregelen zijn aangekondigd in de beleidsbrief ombuiging <voetnoot nummer="1"/>. Enkele uitgangspunten daarbij waren voortgaand evenwichtsherstel in de publieke financie¨n, versterking van de marktwerking en het herijken van verantwoordelijkheden. Om die redenen is met name het subsidie-instrumentarium scherp tegen het licht gehouden, waarbij tegelijk aangekondigd werd dat voor duurzame energie compenserende maatregelen zouden volgen. Vrijstelling van de regulerende energiebelasting werd al concreet genoemd. De tijdens het begrotingsdebat <voetnoot nummer="2"/>beloofde nadere informatie over deze compenserende maatregelen is vervat in een brief aan uw Kamer over het energiebesparingsbeleid <voetnoot nummer="3"/>. Naast de in de beleidsbrief al genoemde regulerende energiebelasting wordt daarin uitgewijd over een aantal generieke fiscale maatregelen, zoals VAMIL en Groen Beleggen, en de mogelijke toepassing daarvan voor de onderscheiden vormen van duurzame energie. Tevens heb ik daar aangegeven dat het pakket reparatiemaatregelen een goede, meer dan voorheen marktconforme stimulans biedt. Binnenkort volgt dan de derde trap in de ontwikkeling van mijn beleid: na de ombuigingen uit het regeerakkoord en de marktconforme compensatiemaatregelen volgt de Energienota. Zoals onder vraag 1 reeds aangekondigd vormt deze nota nog onderwerp van kabinetsberaad. Het ligt in mijn voornemen om in het energiebeleid een extra accent te leggen bij het sneller totstandbrengen van een substantie¨le bijdrage van duurzame bronnen aan de energievoorziening. In dat licht heb ik op 1 november jl. enkele ideee¨n geopperd. </antwoord>
      <antwoord nummer="3">Dat kan gebeuren in door gemeenten en/of provincies voor windenergie niet geschikt geachte gebieden. Gemeenten en provincies zullen steeds een afweging moeten maken tussen het realiseren van de doelstellingen op het gebied van windenergie enerzijds en de belangen op het terrein van natuur en milieu, wonen en werken anderzijds. Zo wordt door sommige gemeenten en provincies uitdrukkelijk gekozen voor geconcentreerde opstellingen om een verbrokkeling van het landschap te voorkomen. De Maaspost van 30 november 1994 verwijst naar de vaststelling van het gemeentelijke windturbineplan door de gemeenteraad van Hellevoetsluis. Het betreft een locatie in de polder Nieuw Helvoet die door de provincie Zuid-Holland in het kader van de bestuursovereenkomst aangewezen was voor een windpark (5 a` 10 MW). In de ontwerp Interim Beleidsnota voor de Stadsregio Rotterdam heeft de provincie de locatie in verband met concurrerende ruimtelijke claims opgenomen als reservelocatie. Kleinschalige opstellingen zouden wel mogelijk moeten blijven in de visie van de provincie. Het ontwerp gemeentelijke windturbineplan ging daar ook van uit en bood zelfs daarnaast nog ruimte voor grootschalige opstellingen. Het definitieve plan en het daarop gebaseerde ontwerp-bestemmingsplan wijzen plaatsing van windturbines volledig af. De Provinciale Planologische Commissie heeft in haar bijeenkomst van 27 oktober 1995 gevraagd om een nadere motivering van de afwijzing van windenergie in dit gebied. Bij de vaststelling van het bestemmingsplan zal deze motivering onderwerp van beraad zijn in de PPC. In deze fase is het voor initiatiefnemers ook mogelijk een bezwaarschrift tegen het bestemmingsplan in te dienen. </antwoord>
      <antwoord nummer="4" voetnoot="4">De Minister van VROM heeft u daar reeds een en ander over medegedeeld bij de beantwoording van de vragen van de leden Witteveen-Hevinga en Crone <voetnoot nummer="4"/>en door toezending van de jaarrapportage 1995 over de uitvoering van de Bestuursovereenkomst Plaatsingsproblematiek Windenergie, 27 juni 1995. Ik ga ervan uit dat uw vraag zich beperkt tot het in de beantwoording van voornoemde vragen aangekondigde overleg met de afzonderlijke provincies. Samengevat waren de resultaten van deze gesprekken als volgt: Groningen (taakstelling 50 MW) heeft haar taakstelling verwerkt in het streekplan. Invulling verloopt voorspoedig, zodat ruim voor 2000 de taakstelling overschreden zal worden. Friesland (200 MW) heeft met grote bestuurlijke inspanningen in juni 1995 een streekplan vastgesteld waarin haar taakstelling verwerkt zit. Het streekplan gaat uit van een realisatie in drie fasen, waarbij een evaluatie na de eerste fase van 50 MW de intentie om verder te willen gaan zal moeten bevestigen. Tegen het vastgestelde streekplan lopen nog een aantal bezwaarschriften. Door groot enthousiasme van potentie¨le investeerders zal de evaluatie na de eerste fase eerder aan de orde komen dan oorspronkelijk verwacht. Flevoland (125 MW) verwacht de streekplanuitwerking met de daaraan voorafgaande MER eind 1995 ter visie te kunnen leggen. Naar de huidige inzichten kunnen zeker voldoende locaties gereserveerd worden om realisatie van de taakstelling mogelijk te maken. Noord-Holland (250 MW) wil een verlaging van de BPW-taakstelling naar 75 MW. Als enige provincie heeft Noord-Holland noch het streekplaninstrumentarium noch MER’s ingezet voor de realisatie van haar taakstelling. Het onderzoek van Haskoning naar grootschalige locaties (ter uitvoering van de motie-Boers) kan mogelijk voor de provincie tot nieuwe inzichten leiden. Gelet op het bovenstaande is honorering van het verzoek uitgesloten. Bij een mogelijke herziening van de Bestuursovereenkomst Plaatsingsproblematiek Windenergie in 1996 acht ik een herschikking van de provinciale taakstellingen in meer brede zin wel aan de orde. Een brief van deze strekking is door mijn collega van VROM aan de provincie gezonden; bestuurlijk overleg wordt gee¨ntameerd. Zuid-Holland (150 MW) heeft al in een zeer vroeg stadium locaties vastgelegd in het streekplan. Door onder meer technologische ontwikkelingen bleek hiermee de taakstelling niet haalbaar. Via een tweede ronde zal een aantal kleine locaties worden toegevoegd. De provincie wil graag betrokken zijn bij het Haskoningonderzoek. Zuid-Holland houdt vast aan de taakstelling, maar weet dat de tot op heden gedane reserveringen daarvoor niet voldoende zijn. Zeeland (250 MW) heeft in oktober 1994 een streekplanuitwerking vastgesteld voor de kleinere locaties. In 1995 starten een verdere streekplanuitwerking en een MER-procedure voor de grotere locaties; eind 1996 gaan deze de procedure in. Vooralsnog blijft Zeeland zich inspannen om haar taakstelling te realiseren. Noord-Brabant (75 MW) heeft in 1992 haar taakstelling verwerkt in het streekplan. De realisatie van concrete projecten blijft wat achter, vooral omdat de meeste Brabantse locaties minder windrijk zijn dan de beschikbare locaties in de overige windrijke provincies. Naast de uitwerking van de bestuursovereenkomst refereert het artikel in de Hellevoetse Post van 18 augustus 1994 aan het vastlopen van het overleg over de landelijke prijs voor windenergie. Mede door mijn bemiddeling is inmiddels wel een afspraak totstandgekomen. Door een besluit van de algemene ledenvergadering van EnergieNed van 28 september 1995 hebben de aangesloten leden zich verbonden tot een uniforme regeling, waarin voor kleinschalige windparken een vergoeding van 16,3 ct/kWh is neergelegd. De vrijstelling voor duurzaam in de regulerende energiebelasting vormt overigens een elementair onderdeel van deze afspraak. </antwoord>
      <noten afkomstig="antwoord">
         <noot nummer="1">Kamerstukken II, 1994–1995, 23 900 XIII, nr. 6</noot>
         <noot nummer="2" documenttype="Handelingen" documentjaargang="1994-1995" documentnummer="6">Handelingen II, vergaderjaar 1994–1995, nr. 6.</noot>
         <noot nummer="3">Kamerstukken II, 1994–1995, 24 242, nr. 1</noot>
         <noot nummer="4" documenttype="Kamervragen">Aanhangsel Handelingen, II nr. 879, vergaderjaar 1994–1995.</noot>
      </noten>
   </antwoorden>
</kvr>
