<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (VVD) aan de minister van Economische Zaken over de importheffing op energie voor de inwoners van Castelré. (Ingezonden 25 juni 2007); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28835
</item>
         <item attribuut="Inhoud">Het dorp Castelré is niet aangesloten op het Nederlandse elektriciteitsnet, maar op het Belgische. Vragen over het feit dat de inwoners door de Belastingdienst worden aangeslagen voor een importheffing omdat ze zijn aangemerkt als importeurs van buitenlandse energie.</item>
         <item attribuut="Rubriek">Belastingen (Invoerrechten) Energie, water en grondstoffen (Elektriciteit) Handel en economie (Import)</item>
         <item attribuut="Trefwoorden">Elektriciteit Import Invoerrechten</item>
         <item attribuut="Vindplaats">Kamervragen met antwoord 2006-2007, nr. 2196, Tweede Kamer</item>
         <item attribuut="Vraagnr_bij_indiening">2060719130</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Zijlstra</persoon>
         </item>
         <item attribuut="Datum_reaktie">2007-07-16</item>
         <item attribuut="Datum_indiening">2007-06-25</item>
         <item attribuut="Document-id">KVR28835</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4651" allpagenumbers="4651 4652" vetnummer="2060719130" code="0607tkkvr2196" lopendefooter="Tweede Kamer, vergaderjaar 2006–2007, Aanhangsel" filenaam="KVR28835" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2196" onderwerp="" indiendatum="2007-06-25">
         <vrager partij="VVD" oorsprong="parlement">Zijlstra</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-07-16">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat het dorp Castelré is aangesloten op het Belgische elektriciteitsnet? </vraag>
      <vraag nummer="2">Weet u dat de inwoners van Castelré sinds 2001 door de Belastingdienst worden aangeslagen voor een importheffing omdat ze zijn aangemerkt als importeurs van buitenlandse energie? </vraag>
      <vraag nummer="3">Deelt u de mening dat alle inwoners van Nederland, dus ook de inwoners van Castelré, onder een gelijk energiebelastingregime dienen te vallen? </vraag>
      <vraag nummer="4">Deelt u de mening dat het onterecht is dat inwoners en bedrijven in Castelré een importheffing moeten betalen, omdat ze tot op heden niet aangesloten zijn op het Nederlandse elektriciteitsnet? </vraag>
      <vraag nummer="5">Welke acties gaat u ondernemen om ervoor te zorgen dat Castelré wordt aangesloten op het Nederlandse elektriciteitsnet, òf om er voor te zorgen dat de inwoners van Castelré niet langer worden aangeslagen voor een importheffing? </vraag>
      <vraag nummer="6">Welke acties gaat u ondernemen om ervoor te zorgen dat de inwoners van Castelré kunnen profiteren van de vrije keuze van leverancier zoals die geldt op de vrije energiemarkt in Nederland? </vraag>
      <vraag nummer="7">Op welke termijn denkt u de acties genoemd in de vragen 5 en 6 af te ronden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Er is geen sprake van een importheffing. De heffing waar u over spreekt betreft de energiebelasting (EB). Bij elektriciteit wordt de EB als hoofdregel geheven van degene die de levering in Nederland verricht. Tot dit jaar leverde Electrabel België elektriciteit aan de inwoners van het Nederlandse Castelré. Dit bedrijf is niet in Nederland gevestigd en heeft geen vaste inrichting in Nederland. Op grond van de in de Wet belastingen op milieugrondslag (Wbm) opgenomen energiebelasting, moet een dergelijke leverancier ter zake van deze leveringen een fiscaal vertegenwoordiger aanstellen. Electrabel België had echter geen fiscaal vertegenwoordiger aangesteld. In de Wbm wordt bepaald dat de belastingplicht in dat geval wordt verlegd naar de verbruiker. Dit houdt in dat de inwoners van Castelré zelf belastingplichtig werden voor de Nederlandse EB. Doordat Electrabel België onterecht ook de Belgische heffingen op elektriciteit in rekening bracht, ontstond de situatie dat de inwoners van Castelré zowel Nederlandse als Belgische belastingen op elektriciteit betaalden. Deze situatie is bij de behandeling van het Belastingplan 2007 aan de orde gekomen. Inmiddels is dit probleem opgelost. De levering van elektriciteit in Castelré vindt plaats door Electrabel Nederland. Deze is gevestigd in Nederland en belastingplichtig voor de EB. Dit betekent dat de inwoners van Castelré niet langer zelf belastingplichtig zijn voor de EB en niet langer zowel Nederlandse als Belgische belastingen op elektriciteit in rekening krijgen gebracht. Om te voorkomen dat een dergelijke situatie zich in de toekomst weer kan voordoen, zal een regeling worden getroffen in het kader van het Belastingplan 2008. </antwoord>
      <antwoord nummer="3 en 4">Alle inwoners van Nederland vallen onder een gelijk energiebelastingregime. Zoals blijkt uit vraag twee, is er geen sprake van een importheffing. </antwoord>
      <antwoord nummer="5 t/m 7">De leveringen van energie in Castelré vinden plaats door Electrabel Nederland. Ter zake van de leveringen wordt enkel de Nederlandse EB en omzetbelasting voldaan en is er geen sprake van een importheffing. De inwoners van Castelré hebben door de liberalisering van de energiemarkt al geruime tijd een vrije keuze van energieleverancier. Hieruit volgt dat geen actie ondernomen hoeft te worden. </antwoord>
      <noten afkomstig="antwoord"/>
   </antwoorden>
</kvr>
