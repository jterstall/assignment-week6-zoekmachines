<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ross-van Dorp (CDA) aan de ministers van Justitie en Volksgezondheid, Welzijn en Sport over informatie over zelfmoord op internet. (Ingezonden 1 februari 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11315
</item>
         <item attribuut="Inhoud">Vragen naar aanleiding van een bericht in de Volkskrant van 29 januari 2000 dat recent een internet-site is opgezet, die uitgebreid informatie verschaft over zelfmoord.</item>
         <item attribuut="Rubriek">Communicatie, media en informatievoorziening (Netwerken) Gezondheidszorg (Euthanasie) Gezondheidszorg (Geestelijke gezondheidszorg)</item>
         <item attribuut="Trefwoorden">Computernetwerken Geestelijke gezondheidszorg Zelfdoding</item>
         <item attribuut="Vindplaats">Kamervragen met antwoord 1999-2000, nr. 937, Tweede Kamer</item>
         <item attribuut="Vraagnr_bij_indiening">2990006160</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">2000-03-20</item>
         <item attribuut="Datum_indiening">2000-02-01</item>
         <item attribuut="Document-id">KVR11315</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2039" allpagenumbers="2039 2040" vetnummer="2990006160" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11315" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="937" onderwerp="" indiendatum="2000-02-1">
         <vrager partij="CDA" oorsprong="parlement">Ross-van Dorp</vrager>
         <vraagt-aan>de ministers van Justitie en Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="20 maart 2000), zie ook Aanhangsel Handelingen nr. 767, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht dat recent een internet-site is opgezet, die uitgebreid informatie verschaft over zelfmoord? <voetnoot nummer="1"/>Wat vindt u ervan dat deze zeer gedetailleerde site zelfmoordtechnieken beschrijft waaronder de «zak-over-je-hoofd-methode, advies hoe je het beste je polsen doorsnijdt en een lijst met dodelijke pillen opsomt? </vraag>
      <vraag nummer="2">Is het waar dat een Internet-site over zelfdoding legaal is zolang niet kan worden aangetoond dat een suïcide het directe gevolg is van de verstrekte informatie? Bent u bereid dit soort informatie aan een verbod te onderwerpen? Zo ja, welke mogelijkheden ziet u daartoe? Zo neen, waarom niet? </vraag>
      <vraag nummer="3">Valt het verstrekken van een handleiding voor zelfmoord onder het verschaffen van hulpmiddelen om zelfmoord te plegen? Kan op grond hiervan tot vervolging worden overgegaan? Wordt in genoemd geval de grens tussen advies en instructie overschreden? Zo ja, vindt u dit een gevaarlijke ontwikkeling? Is het niet onverantwoord dat dergelijke informatie vrij toegankelijk is? </vraag>
      <vraag nummer="4">Bent u bereid in navolging van Groot-Brittannië, Frankrijk en Duitsland het verstrekken van een handleiding voor zelfdoding strafbaar te stellen? Zo neen, waarom niet? </vraag>
      <vraag nummer="5">Acht u het noodzakelijk dat mensen die hulp bij zelfdoding zoeken binnen het regulier medisch circuit opgevangen worden? Zo ja, zijn hiertoe voldoende laagdrempelige mogelijkheden met onmiddellijke beantwoording van een hulpvraag? Bestaat de mogelijkheid dat mensen met suïcidale neigingen op een wachtlijst terecht komen? Zo ja, wat denkt u daaraan te kunnen doen? Wat vindt u van het idee om met GGZ-middelen en in samenwerking met bijvoorbeeld het RIAGG en de Stichting Correlatie een helpdesk in te stellen, eventueel met een eigen Internet-site? Kunnen hiervoor extra middelen aan de GGZ worden toegekend? Bent u bereid hiertoe initiatieven te ondernemen? </vraag>
      <noten afkomstig="vraag">
         <noot nummer="1" datum="2000-01-29" bron="Volkskrant">Volkskrant, 29 januari 2000</noot>
      </noten>
   </vragen>
   <antwoorden aantal="3">
      <antwoord nummer="1">Ja. Ik betreur een dergelijke internetsite. De informatie is eenzijdig en behelst onvoldoende verwijzing naar de hulpverlening. </antwoord>
      <antwoord nummer="2, 3 en 4" voetnoot="1 2">In mijn antwoord op eerdere vragen <voetnoot nummer="1"/>heb ik uiteengezet, dat voor strafbare hulp bij zelfdoding er sprake moet zijn van het verstrekken van middelen of het geven van instructies tijdens de uitvoering van de zelfdoding, kortom een actieve vorm van behulpzaamheid. Gelet op de delictsomschrijving van artikel 294 Wetboek van Strafrecht, is voor een veroordeling op basis van dit artikel noodzakelijk dat in een concreet geval het overlijden het directe gevolg is van de geboden hulp. Het geven van algemene informatie over zelfdoding, zoals via de bedoelde internetsite, of het verstrekken van een handleiding, valt niet onder de delictsomschrijving van artikel 294 Wetboek van Strafrecht en is niet in strijd met de wet. De grens tussen een advies in algemene zin of een handleiding en een instructie is, zoals ik heb geantwoord op eerdere vragen <voetnoot nummer="2"/>, vloeiend. Een advies (tijdens een zelfdoding) krijgt het karakter van een – strafbare – instructie, indien deze is gericht op een concrete handeling of vaardigheid, gekoppeld aan de uitvoering ervan en komend van een persoon die daarin meer deskundig is dan degene die haar ontvangt. Ik acht het niet onverantwoord dat informatie over zelfdoding, zoals op de bedoelde internetsite, vrij toegankelijk is. Er is naar mijn oordeel geen aanleiding om dit soort informatie te verbieden. De informatie op de bewuste internetsite wordt beschermd door artikel 7 van de Grondwet. Het grondrecht informatie van welke aard dan ook te verspreiden, wordt naar inhoud slechts beperkt door bij wet bepaalde verboden. De Nederlandse regering hecht grote waarde aan dit grondrecht en is terughoudend om de verspreiding van informatie bij wet in te perken. Dit doet niet af aan het feit dat ik, zoals gezegd, vind dat de bedoelde informatie onkies en eenzijdig is en onvoldoende een verwijsfunctie naar de hulpverlening bevat. </antwoord>
      <antwoord nummer="5">Het reguliere hulpverleningscircuit dient mensen met vragen rond hulp bij zelfdoding op te vangen. In de huidige praktijk worden huisartsen, specialisten en andere hulpverleners regelmatig geconfronteerd met vragen met betrekking tot zelfdoding. Aangezien dergelijke vragen samen kunnen gaan met psychische stoornissen wordt daarbij vaak de hulp ingeroepen van de geestelijke gezondheidszorg (GGZ). Levensgerichte hulp bij vragen rond zelfdoding is ook voor iedereen toegankelijk via algemene GGZ-voorzieningen en is in crisissituaties in principe ook meteen beschikbaar. Een hulpverlener bepaalt daarbij in hoeverre er sprake is van urgentie. Is er naar het oordeel van de hulpverleners geen sprake van crisissituaties en schat men in dat de kans op zelfdoding erg klein is, dan kan men in voorkomend geval terechtkomen op een wachtlijst. Veelal zullen hulpverleners weinig risico’s nemen als zij constateren dat iemand met psychische stoornissen nadenkt over levensbeëindiging. Meer in het algemeen merk ik op dat aan het terugbrengen van de wachttijden voor GGZ-cliënten momenteel hard wordt gewerkt, mede via het inzetten van extra middelen. Verder wijs ik er op dat in het verleden in binnen- en buitenland is geëxperimenteerd met speciale hulpverleningsprojecten voor suïcidale mensen. Uit deze experimenten blijkt dat de meerwaarde van speciale voorzieningen voor suïcidale mensen ten opzichte van algemene GGZ-voorzieningen nihil of zeer beperkt is. Extra inzet van middelen specifiek ten behoeve van suïcidale cliënten lijkt dus vooralsnog niet aan de orde. In het voorstel om te komen tot een helpdesk rond het thema «suïcidaliteit» wordt al voorzien door het Informatiepunt Suïcidepreventie, gevestigd bij het Trimbos-instituut. Momenteel wordt dit informatiepunt omgevormd tot een meer algemeen informatiepunt dat zich niet alleen richt op suïcidepreventie, maar ook op allerlei andere vormen van preventie in de GGZ. Uiteraard kunnen daarnaast ook andere instellingen een bijdrage leveren aan suïcidepreventie. Daarbij is het overigens de vraag of informatieverstrekking via het Internet een geschikt medium is. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, II 1998–1999, nr. 526.</noot>
         <noot nummer="2" documenttype="Kamervragen">Aanhangsel Handelingen, II 1998–1999, nrs. 762 en 837.</noot>
      </noten>
   </antwoorden>
</kvr>
