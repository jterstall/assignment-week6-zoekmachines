<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw (VVD) en Gabor (CDA) over de Overeenkomst tussen Hongarije en Slowakije 1 (Ingezonden 10 mei 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1494
</item>
         <item attribuut="Inhoud">Betreft de kritiek van de voltallige Hongaarse oppositie op de Overeenkomst.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Hongarije Slowakije Verdragen</item>
         <item attribuut="Vindplaats">Kamervragen met antwoord 1994-1995, nr. 850, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Blaauw</persoon>
            <persoon partij="CDA">Gabor</persoon>
         </item>
         <item attribuut="Datum_reaktie">1995-05-31</item>
         <item attribuut="Datum_indiening">1995-05-10</item>
         <item attribuut="Document-id">KVR1494</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1731" allpagenumbers="1731 1732" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="850" onderwerp="" indiendatum="1995-05-10">
         <vrager partij="VVD" oorsprong="parlement">Blaauw</vrager>
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="1995-05-31">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Waarom hebt u de eerder gestelde vraag over de kritiek van (onder meer) de voltallige Hongaarse oppositie op de Overeenkomst tussen Hongarije en Slowakije mede betreffende de Hongaarse minderheid in Slowakije eenvoudigweg afgedaan met het antwoord dat: «Aan het gegeven dat bij de oppositiepartijen in Hongarije bezwaren zijn blijven bestaan tegen deze Overeenkomst, moet gezien de politieke situatie in dat land niet te groot gewicht worden gehecht»? Wat bedoelt u daar precies mee? </vraag>
      <vraag nummer="2">Deelt u de mening, dat in een democratie de kritiek van de oppositie in het algemeen en in jonge democratiee¨n in het bijzonder op zijn inhoud moet worden beoordeeld en beantwoord en nimmer mag worden afgedaan als ware zij minder of niet relevant, louter en alleen omdat het kritiek van de oppositie betreft? </vraag>
      <vraag nummer="3">Acht u het niet van groot belang dat maatschappelijke cq. historische processen, waar het hier om gaat, door een zo breed mogelijke consensus gedragen worden? </vraag>
      <vraag nummer="4">Kunt u een nadere schets geven van de onderhavige problematiek incluis de verschillende kritiekpunten van de verschillende critici van de Overeenkomst? </vraag>
      <vraag nummer="5" voetnoot="1">Bent u thans alsnog bereid meer diepgaand in te gaan op alle verschillende kritiekpunten van de in de vorige vragenreeks <voetnoot nummer="1"/>genoemde critici in Hongarije en Slowakije? </vraag>
      <vraag nummer="6">Verwacht u dat de Overeenkomst zowel aan Hongaarse als aan Slowaakse zijde – zonder enig voorbehoud – zal worden geratificeerd? Wat is de huidige stand van zaken? Wat zijn de gevolgen van het eventueel niet (zonder voorbehoud) ratificeren van het Verdrag? </vraag>
      <vraag nummer="7">Bent u bereid uw eerdere antwoord inzake de deelname van de Hongaarse minderheid aan de mogelijk te installeren monitoring groep van de Overeenkomst in die zin te versterken door een en ander niet alleen nauwlettend te volgen maar ook uw bereidheid uit te spreken dat u zich hiervoor in internationaal verband actief wilt inzetten? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 665, Vergaderjaar 1994-1995</noot>
      </noten>
   </vragen>
   <antwoorden aantal="4">
      <antwoord nummer="1 t/m 3">Het spreekt vanzelf dat in iedere democratie aan de opvattingen van de oppositie evenzeer gewicht dient te worden gehecht als aan de opvattingen van de partijen die de regering steunen. Het is uiteraard eveneens wenselijk dat belangrijke maatschappelijk processen een zo breed mogelijk draagvlak kennen. Daarbij is sprake van een gedeelde verantwoordelijkheid. Enerzijds zullen regeringen de opvattingen van de oppositie, indien mogelijk, in hun besluitvorming dienen te betrekken. Anderzijds zal de oppositie zich niet om uitsluitend electorale redenen of omwille van profilering tegenover de regering tegen bepaalde ontwikkelingen blijvend moeten verzetten. De verantwoordelijkheid en de beleidsruimte van een regering is bij het afsluiten van verdragen, die – zeker bij een zo gevoelige materie als de onderhavige – per definitie het karakter van een compromis zullen hebben, een andere dan die van de oppositie. Het blijven streven naar consensus tussen alle betrokken partijen en groeperingen, hoe wenselijk op zich ook, zal onder dergelijke omstandigheden het bereiken van het gewenste resultaat niet steeds ten goede komen. Indien partijpolitieke overwegingen mede een rol hebben gespeeld in de opstelling van de oppositiepartijen, dan hoeft men uit de opstelling zelf minder snel een waardeoordeel af te leiden over de intrinsieke kwaliteiten van de geboden regeling. Dat er aanwijzingen zijn om niet uit te sluiten dat partijpolitieke overwegingen mede een rol hebben gespeeld, moge blijken uit het feit dat bij de stemming over het onderhandelingsresultaat in het Hongaarse parlement weliswaar regeringspartijen vo´o´r en de oppositiepartijen tegen stemden, maar dat de vorige, thans tot de oppositie behorende, Hongaarse minister van Buitenlandse Zaken, Jeszensky, zich bij deze gelegenheid van stemming onthield aangezien hij de bezwaren van de oppositie niet gegrond achtte. Inmiddels hebben de Hongaarse oppositiepartijen te kennen gegeven dat het goed zou zijn voor de Hongaars-Slowaakse betrekkingen indien beide parlementen de Overeenkomst tegelijkertijd zouden ratificeren. </antwoord>
      <antwoord nummer="4 en 5">Sinds Hongarije in 1919 bij de Vrede van Trianon (en na de Tweede Wereldoorlog bij de Vrede van Parijs) een aanzienlijk deel van zijn grondgebied heeft moeten afstaan, leven in de buurlanden van Hongarije omvangrijke Hongaarse minderheden. Dit heeft zowel in het interbellum als na de Tweede Wereldoorlog aanleiding gegeven tot spanningen in de relaties tussen Hongarije en deze buurlanden, ook al werden deze spanningen in de communistische periode lange tijd onderdrukt. Na de veranderingen in 1989 was het voor alle betrokken landen van belang om weer oplevende spanningen zoveel mogelijk te voorkomen. Dit geschiedde en geschiedt onder meer door het afsluiten van bilaterale verdragen, waarvan de Overeenkomst tussen Hongarije en Slowakije er e´e´n is. Zoals hierboven gesteld is een Overeenkomst als de onderhavige per definitie een compromis. Kritiek werd daarom geuit door enerzijds diegenen die meenden dat niet voldoende aan de wensen van de Hongaarse minderheid tegemoet was gekomen, anderzijds door diegenen die het bereikte resultaat juist te ver vonden gaan. Opmerkelijk daarbij is dat de posities, met name binnen Slowakije, in de weken volgende op de ondertekening van de Overeenkomst zijn verschoven. Aanvankelijk waren de reacties van de Hongaarse partijen in Slowakije overwegend negatief. Inmiddels echter wordt juist vanuit die hoek minder negatief op de Overeenkomst gereageerd. Deze partijen zijn inmiddels tot de conclusie gekomen dat de Overeenkomst voor de Hongaarse minderheid meer positieve kanten heeft dat aanvankelijk werd gedacht. Aan de andere kant wordt binnen de regeringspartijen in Slowakije in toenemende mate kritiek geuit op de Overeenkomst, die in hun optiek te veel aan de Hongaarse wensen tegemoet komen. Als voornaamste punten van kritiek van Hongaarse c.q. Hongaars-Slowaakse kant kwam naar voren dat de Overeenkomst niet zou bevestigen dat nationale minderheden van wezenlijk belang zijn voor het land waarin zij leven, dat de z.g. «Benes-decreten» niet zijn afgeschaft en dat (lokale) autonomie en collectieve rechten ontbreken. Hiertegen kan worden ingebracht dat het belang van nationale minderheden voor het land waarin zij wonen in de preambule wel degelijk is erkend, dat de «Benes-decreten» wellicht niet expliciet, maar wel inhoudelijk zijn opgeheven en dat door de Overeenkomst Aanbeveling No. 1201 van de Parlementaire Assemblee van de Raad van Europa, die in belangrijke mate de mogelijkheid van autonomie openhoudt, juridisch bindend is verklaard. Het is overigens juist het juridisch bindend verklaren van Aanbeveling No. 1201 die bij (ultra)nationalistische groeperingen in Slowakije aanleiding is geweest tot kritiek. In de loop van de onderhandelingen heeft regelmatig overleg bestaan tussen de Hongaarse minderheid in Slowakije, en Hongaarse partijen in dat gebied. Ook met de subcommissie van het Hongaarse parlement die zich met dit vraagstuk bezighoudt en waarin de oppositie eveneens is vertegenwoordigd, vond enkele malen overleg plaats. </antwoord>
      <antwoord nummer="6">Nu de Hongaarse partijen in Slowakije zich inmiddels hebben uitgesproken voor ratificatie van de Overeenkomst, mag worden aangenomen dat aan Hongaarse kant de ratificatie – nog afgezien van de zeer ruime meerderheid waarover de Hongaarse regering in het parlement beschikt – geen moeilijkheden zal opleveren. Aan de Slowaakse kant zal het er van afhangen of de regering ook voldoende steun weet te verwerven van die partijen, ook binnen de regeringscoalitie, die vinden dat de Overeenkomst vergaand aan de wensen van de Hongaarse minderheid tegemoet komt. Mocht de ratificatie van de Overeenkomst onverhoopt niet plaatsvinden, dan treedt een nieuwe situatie in, waarover elke uitspraak in dit stadium speculatief zou zijn. </antwoord>
      <antwoord nummer="7">Nederland heeft zich reeds actief ingezet als het ging om bescherming van minderheden en zal dit ook blijven doen. Bovendien vormt de Hongaars-Slowaakse Overeenkomst onderdeel van het Stabiliteitspact dat op 20 maart 1995 is aanvaard en op die datum is ingebracht in de OVSE. Hiermee is de uitvoering tevens een gezamenlijke verantwoordelijkheid van de deelnemende Staten van de OVSE geworden. De uitvoering van de Overeenkomst is evenwel in eerste aanleg een zaak van de betrokken partijen. Het aankondigen van een actieve bemoeienis door derden nog vo´o´r het tot uitvoering of zelfs ratificatie is gekomen, zou licht kunnen worden uitgelegd als twijfel aan de wijze waarop deze Overeenkomst in de toekomst zal worden uitgevoerd. </antwoord>
      <noten afkomstig="antwoord"/>
   </antwoorden>
</kvr>
