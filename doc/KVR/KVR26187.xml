<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister voor Vreemdelingenzaken en Integratie over mogelijke aanscherping van de Vreemdelingenwet. (Ingezonden 24 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26187
</item>
         <item attribuut="Inhoud">Vragen naar aanleiding van bericht in Trouw (21 juli 2006) dat minister Verdonk van plan is de Vreemdelingenwet aan te scherpen om het onmogelijk te maken dat vreemdelingen die eerder illegaal in Nederland verbleven een legale verblijfsvergunning aan te vragen. Indiener vraagt zich onder meer af hoe de minister dit voornemen juridisch wil vormgeven en of deze verscherping van het beleid verband houdt met de verblijfsprocedure voor de Kosovaarse scholiere (inmiddels studente) Taïda Pasic. Past de verscherping in de terughoudendheid die de regering op 7 juli 2006 van plan was in acht te nemen?</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1983, Tweede Kamer</item>
         <item attribuut="Vraagnr_bij_indiening">2050616960</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-08-22</item>
         <item attribuut="Datum_indiening">2006-07-24</item>
         <item attribuut="Document-id">KVR26187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4211" allpagenumbers="4211 4212" vetnummer="2050616960" code="0506tkkvr1983" lopendefooter="Tweede Kamer, vergaderjaar 2005–2006, Aanhangsel" filenaam="KVR26187" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1983" onderwerp="" indiendatum="2006-07-24">
         <vrager partij="GroenLinks" oorsprong="parlement">Azough</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-08-22">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat u voornemens bent de Vreemdelingenwet aan te scherpen om het onmogelijk te maken voor vreemdelingen die eerder illegaal in Nederland waren een legale verblijfsvergunning aan te vragen? <voetnoot nummer="1"/>
      </vraag>
      <vraag nummer="2">Waarom vindt u het gewenst dat mensen het onmogelijk gemaakt wordt op legale gronden een verblijfsvergunning aan te vragen, zonder dat er sprake is van criminele antecedenten? </vraag>
      <vraag nummer="3">Bent u van oordeel dat het bijzonder ongewenst is mensen, enkel en alleen op grond van eerder illegaal verblijf in Nederland, uit Nederland te weren? Zo neen, waarom niet? </vraag>
      <vraag nummer="4">Op welke manier wilt u dit voornemen juridisch vormgeven, aangezien het nu slechts mogelijk is een vreemdeling de toegang tot de procedure te ontzeggen en de mvv-aanvraag direct af te wijzen als deze vreemdeling tot ongewenst persoon is verklaard? Immers, illegaal verblijf is op zich niet strafbaar. </vraag>
      <vraag nummer="5">Bent u voornemens dit voorstel op alle verblijfsvergunningen van toepassing te laten zijn? Vindt u het humanitair gezien geoorloofd om mensen het onmogelijk te maken om bijvoorbeeld een medische behandeling in Nederland te ondergaan? </vraag>
      <vraag nummer="6">Houdt uw voorstel verband met de verblijfsprocedure voor de Kosovaarse scholiere Taïda Pasic? Zo ja, op welke manier? Zou uw voorstel inderdaad betekenen dat iemand in vergelijkbare omstandigheden als Taïda Pasic nooit meer in Nederland zou mogen studeren? </vraag>
      <vraag nummer="7">Vindt u dat dit soort voorstellen passen bij de terughoudendheid die de regering per 7 juli 2006 van plan was in acht te nemen? </vraag>
      <noten afkomstig="vraag">
         <noot nummer="1" datum="2006-07-21" bron="Trouw">Trouw, 21 juli 2006</noot>
      </noten>
   </vragen>
   <antwoorden aantal="6">
      <antwoord nummer="1">Nee. Ik ben voornemens om de huidige mogelijkheden om tot ongewenstverklaring over te kunnen gaan te wijzigen. De voorgenomen wijziging strekt ertoe dat eerder dan thans, tot ongewenstverklaring kan worden overgegaan van niet rechtmatig in Nederland verblijvende vreemdelingen die een bij de Vreemdelingenwet 2000 stafbaar feit hebben begaan. Vanzelfsprekend zal ik uw Kamer, na een verdere uitwerking van dit voornemen, nader informeren. </antwoord>
      <antwoord nummer="2 en 3">Bij de beantwoording van de eerste vraag is ingegaan op de strekking van de door mij voorgenomen wijziging omtrent ongewenstverklaring. De voorgenomen wijziging laat uiteraard onverlet dat vreemdelingen die zich in Nederland willen vestigen op legale gronden een verblijfsvergunning kunnen aanvragen. Is de vreemdeling echter ongewenst verklaard, dan zal deze eerst een aanvraag om opheffing of tijdelijke opheffing van de ongewenstverklaring indienen. Indien die aanvraag na een individuele beoordeling wordt gehonoreerd, dan wordt de ongewenstverklaring, al dan niet tijdelijk, opgeheven. Vervolgens kan na toetsing aan alle overige voorwaarden worden bezien of er aanleiding bestaat een verblijfsvergunning te verlenen. Het is dus nimmer, ook niet wanneer er criminele antecedenten zijn, onmogelijk om een aanvraag tot het verlenen van een verblijfsvergunning in te dienen. Ik ben niet voornemens deze bestaande systematiek te wijzigen. </antwoord>
      <antwoord nummer="4">Zoals ik bij de beantwoording van vraag 1 heb aangegeven zal ik uw Kamer, na een verdere uitwerking van dit voornemen, nader informeren. </antwoord>
      <antwoord nummer="5">In de huidige situatie maakt ongewenstverklaring het onmogelijk om een verblijfstitel te verkrijgen zolang de ongewenstverklaring in stand is. Dit blijft onveranderd, evenals de huidige bepalingen inzake de aanvraag tot opheffing en tijdelijke opheffing van de ongewenstverklaring. </antwoord>
      <antwoord nummer="6">Mijn voornemen tot wijziging van de mogelijkheden inzake ongewenstverklaring houdt op geen enkele wijze verband met de verblijfsprocedure van mevrouw Pasic. De voorgenomen maatregel is bedoeld om illegaliteit krachtiger te bestrijden. Het betreft hier het verder uitvoering geven aan het Hoofdlijnenakkoord van 2003 en is onderdeel van de reeks maatregelen ter bestrijding van illegale binnenkomst en illegaal verblijf. </antwoord>
      <antwoord nummer="7">Ja, het betreft hier het uitvoeren van het Kabinetsbeleid. </antwoord>
      <noten afkomstig="antwoord"/>
   </antwoorden>
</kvr>
