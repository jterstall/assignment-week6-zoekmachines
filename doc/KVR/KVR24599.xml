<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de minister van Economische Zaken over 6 miljoen euro subsidie aan Ons Net in Nuenen. (Ingezonden 6 december 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24599
</item>
         <item attribuut="Inhoud">Er is met subsidie een glasvezelkabelnet aangelegd in de gemeenten Nuenen. Het is onduidelijk wie de subsidie ten goede is gekomen, want de inwoners moeten na één jaar gratis internet nu meer betalen dan huishoudens in andere gemeenten waar internet wordt aangeboden door private ondernemingen zonder overheidssubsidies.</item>
         <item attribuut="Rubriek">Communicatie, media en informatievoorziening (Netwerken) Ruimtelijke ordening en infrastructuur (Overig)</item>
         <item attribuut="Trefwoorden">Internet Kabelnetten Subsidies</item>
         <item attribuut="Vindplaats">Kamervragen met antwoord 2005-2006, nr. 612, Tweede Kamer</item>
         <item attribuut="Vraagnr_bij_indiening">2050604330</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2005-12-23</item>
         <item attribuut="Datum_indiening">2005-12-06</item>
         <item attribuut="Document-id">KVR24599</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1303" allpagenumbers="1303 1304" vetnummer="2050604330" code="0506tkkvr612" lopendefooter="Tweede Kamer, vergaderjaar 2005–2006, Aanhangsel" filenaam="KVR24599" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="612" onderwerp="" indiendatum="2005-12-6">
         <vrager partij="VVD" oorsprong="parlement">Aptroot</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-12-23">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Deelt u de mening dat na de verstrekking van € 6 miljoen subsidie aan Ons Net in Nuenen de subsidierelatie is beëindigd en dat het dus niet uitmaakt waar de subsidie terecht is gekomen? </vraag>
      <vraag nummer="2">Bent u ervan op de hoogte dat een bouwonderneming via 5% prioriteitsaandeel de zeggenschap over dit net heeft verkregen? </vraag>
      <vraag nummer="3">Hoe kunt u rechtvaardigen dat met de subsidie van € 800 per aansluiting de inwoners na één jaar gratis internet nu méér moeten betalen dan huishoudens in andere gemeenten waar internet wordt aangeboden door private ondernemingen zonder overheidssubsidies? </vraag>
      <vraag nummer="4">Kunt u alsnog aangeven hoe het verloop van de financiën en zeggenschap is, waarbij duidelijkheid moet worden verschaft over transacties via vennootschappen, onder andere gevestigd in Luxemburg? </vraag>
      <vraag nummer="5">Kunt u daarbij ook de relaties aangeven tussen de directies en besturen van de Coöperatieve Vereniging Ons Net, de Netwerkexploitatie Maatschappij Nuenen BV (NEM), de gemeente Nuenen, de betrokken bouwcoöperatie en de bouwonderneming? </vraag>
      <vraag nummer="6">Bent u bereid te onderzoeken of er sprake is van vooropgezette constructies waarbij overheidssubsidies naar derden worden doorgesluisd? </vraag>
      <vraag nummer="7">Bent u bereid om de subsidiegelden terug te vorderen nu deze niet de aangesloten huishoudens maar private personen en ondernemingen ten goede komen? </vraag>
      <vraag nummer="8">Wanneer komt u met het toegezegde standpunt over investeringen door de overheid in glasvezelnetten, zoals in Nuenen, Appingedam en Amsterdam? </vraag>
      <vraag nummer="9">Deelt u de mening dat het ongewenst is dat overheden belastingmiddelen stoppen in de aanleg van glasvezelnetten? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Nee. Er is geen subsidie aan Ons Net verstrekt. De subsidie is verleend aan de individuele bewoners van Kenniswijk. Dit om hen in staat te stellen breedbandaansluitingen en -diensten te verkrijgen in het kader van het realiseren van de breedbandexperimenteeromgeving als onderdeel van het project Kenniswijk. Zij konden dat doen bij elke aanbieder van hun keuze. Er zijn dan ook duidelijke voorwaarden (criteria) verbonden aan de subsidie om dit doel te bereiken. Bewoners konden aanspraak maken op een eenmalige subsidie van € 500 aansluitkosten en € 300 abonnementskosten voor tenminste één dienst gedurende één jaar (totaal € 800). De subsidierelatie met de ca. 7500 bewoners in Nuenen die hiervan gebruik hebben gemaakt eindigt na dit jaar. Zie ook mijn antwoord op vraag 3 en 4. </antwoord>
      <antwoord nummer="2">Ik ben op de hoogte van berichten uit de pers dat het bedrijf Volker Wessels Stevin NV 5% van de aandelen van de Netwerk Exploitatie Maatschappij Nuenen BV bezit, waaronder 2 prioriteitsaandelen die het recht geven een bestuurder te benoemen of nieuwe aandelen uit te geven. </antwoord>
      <antwoord nummer="3">De vergelijking met andere gemeentes en aanbieders is onjuist. In Kenniswijk is sprake van een breedband experimenteeromgeving. De verbinding in Kenniswijk diende te voldoen aan specifieke criteria ten aanzien van onder meer de snelheid (10Mbps symmetrisch). Voorts subsidieert de Subsidieregeling breedband Kenniswijk individuele bewoners, niet de aanbieders. De aanbieder bepaalt zelf haar aanbod en prijsstelling aan de bewoner. De bewoner maakt vervolgens de afweging welke aanbieder hem het beste past. Overigens eindigt het lidmaatschap van de coöperatieve vereniging Ons Net na het eerste jaar automatisch. Slechts wanneer een bewoner zelf uit alle aanbiedingen kiest voor Ons Net en zich opnieuw aanmeldt bij Ons Net vindt continuering van de dienstverlening plaats. </antwoord>
      <antwoord nummer="4">Ik draag zorg voor een zorgvuldige opzet en uitvoering van het project Kenniswijk inclusief daarvan deeluitmakende subsidieregelingen. Ik kan u over het verloop van deze subsidiegelden informeren. Uw vragen naar de zeggenschap van betrokken organisaties hebben geen betrekking op de subsidieregeling zelf. Ik zou u slechts kunnen meedelen wat daarover in openbare bronnen is verschenen. Kortheidshalve verwijs ik u daarnaar. De Subsidieregeling breedband Kenniswijk beoogt een grootschalige experimentele breedbandproeftuin tot stand te brengen. Op basis van deze regeling heb ik subsidie verstrekt aan bewoners van Kenniswijk indien zij hadden aangetoond dat zij een actieve breedbandaansluiting hebben die aan de criteria uit de regeling voldoet en van een aanbieder van breedbanddiensten ten minste één breedbanddienst gedurende ten minste één jaar afnemen. De organisaties die de infrastructuur aanleggen en de organisaties die internettoegang en internetdiensten leveren hebben met de bewoner een overeenkomst gesloten voor de aansluiting van de woning, respectievelijk voor de levering van de diensten. Ik heb geen bemoeienis met de financiering van de ondernemingen die de breedbandinfrastructuur aanleggen of de internetdiensten leveren. De bewoner sluit de overeenkomsten met de door hem gekozen aanbieders van infrastructuur en van internetdiensten. In het geval van Ons Net hebben de individuele bewoners ervoor gekozen de Ons Net organisatie te machtigen om namens hen de subsidie aan te vragen en te innen. </antwoord>
      <antwoord nummer="5">Nee, zie het antwoord op vraag 4. Er is getoetst of aan de criteria van de Subsidieregeling breedband Kenniswijk is voldaan. </antwoord>
      <antwoord nummer="6">Nee. Door marktpartijen zoals Ons Net en KPN is voor de bewoners een aanbod geformuleerd dat aansloot bij de opzet van de subsidieregeling (een zogenaamde vraagstimuleringsregeling). Dat is legitiem. Wel zijn er de afgelopen maanden bij enige tientallen van de ingediende subsidieaanvragen onregelmatigheden geconstateerd, waaronder handmatige correcties van de datum van de aansluiting. Ik heb Dienst Regelingen, de uitvoeringsorganisatie van de subsidieregeling, verzocht een onderzoek te verrichten om ervoor te zorgen dat de subsidie niet onrechtmatig wordt verstrekt. In afwachting van de uitkomsten van dit onderzoek is uitbetaling van de subsidies aangehouden. </antwoord>
      <antwoord nummer="7">Nee. Zie de antwoorden op de vragen 1, 4 en 6. Er is slechts subsidie verstrekt aan individuele bewoners. Indien de aanvraag van de bewoner voldeed aan de criteria van de subsidieregeling en er voldaan is aan de subsidieverplichtingen, is er geen mogelijkheid om over te gaan tot terugvordering. </antwoord>
      <antwoord nummer="8" voetnoot="1 2 3">In 2004 is het rapport Aanbevelingen Breedbandactiviteiten Publieke Organisaties van de Interdepartementale Commissie Marktordening (ICM) verschenen, dat in detail in gaat op mogelijke marktverstoringen bij gemeentelijke initiatieven <voetnoot nummer="1"/>. Op 5 december 2005 is voorts de handreiking Goed op weg met breedband aan de Tweede Kamer verstuurd als bijlage bij de Voortgangsrapportage Breedband <voetnoot nummer="2"/>. Deze handreiking is een gezamenlijk product van EZ, BZK, VROM, IPO en VNG en met name gericht op gemeenten, provincies en woningcorporaties. Projecten in Amsterdam en Appingedam zijn door Nederland aangemeld bij de Europese Commissie <voetnoot nummer="3"/>. De Commissie moet zich hierover nog uitspreken in de vorm van een beschikking. Bij het initiatief in Nuenen is geen sprake van een financiële betrokkenheid van de gemeente. </antwoord>
      <antwoord nummer="9" voetnoot="4">Ik heb in de op 5 december 2005 aan de Tweede Kamer gezonden Voortgangsrapportage Breedband <voetnoot nummer="4"/>mijn standpunt uiteengezet. Wanneer gemeenten zelf investeren in breedband moet dit passen binnen de afgesproken wettelijke kaders, zowel Europees als nationaal. Gemeenten moeten rekening houden met de wet- en regelgeving betreffende staatssteun, aanbesteding, mededinging en handelen conform de Telecommunicatiewet. Hierover gaat ook de bij vraag 8 genoemde handreiking. </antwoord>
      <noten afkomstig="antwoord">
         <noot nummer="1">ICM (september 2004), Aanbevelingen Breedbandactiviteiten Publieke Organisaties (26 643 nr. 57)</noot>
         <noot nummer="2">Kamerstukken II, 2005–2006, 26 643 nr. 78</noot>
         <noot nummer="3">In het geval van Amsterdam betreft het hier een melding van de gemeente om vooraf vast te laten stellen of het voorgenomen initiatief past binnen het Europese staatssteunkader. In het geval van Appingedam is de melding het gevolg van een uitspraak van de rechter naar aanleiding van het kort geding dat aanhangig was gemaakt door Essent</noot>
         <noot nummer="4">Kamerstukken II, 2005–2006, 26 643 nr. 78</noot>
      </noten>
   </antwoorden>
</kvr>
