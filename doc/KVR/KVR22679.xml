<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Depla (beiden PvdA) aan de minister en de staatssecretaris van Economische Zaken over het afsluiten van kabel-TV en energie. (Ingezonden 4 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22679
</item>
         <item attribuut="Inhoud">Vragen over berichtgeving over het afsluiten van kabel-TV en elektriciteit door Eneco, in verband met eerder aangenomen amendement van de leden Crone en Hessels (PvdA) (Kamerstuk 29372, nr. 22) op artikel 95b van de Elektriciteitswet, waarin is vastgelegd dat netbeheerders en vergunninghouders een beleid moeten voeren dat gericht is op het voorkomen van afsluiten van afnemers in de periode van 1 oktober tot 1 april.</item>
         <item attribuut="Rubriek">Energie, water en grondstoffen (Elektriciteit) Energie, water en grondstoffen (Energiebedrijven)</item>
         <item attribuut="Trefwoorden">Elektriciteit Energiebedrijven</item>
         <item attribuut="Vindplaats">Kamervragen met antwoord 2004-2005, nr. 1336, Tweede Kamer</item>
         <item attribuut="Vraagnr_bij_indiening">2040509850</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2005-04-05</item>
         <item attribuut="Datum_indiening">2005-03-04</item>
         <item attribuut="Document-id">KVR22679</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2833" allpagenumbers="2833 2834" vetnummer="2040509850" code="0405tkkvr1336" lopendefooter="Tweede Kamer, vergaderjaar 2004–2005, Aanhangsel" filenaam="KVR22679" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1336" onderwerp="" indiendatum="4maart 2005">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2005-04-5">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de berichtgeving over het afsluiten van kabel-TV en elektriciteit door Eneco? <voetnoot nummer="1"/>
      </vraag>
      <vraag nummer="2">Klopt het dat de kabelverbinding voor televisie en internet kan worden afgesloten, als de kosten van verwarming of elektriciteit niet zijn betaald, en kan electriciteit worden afgesloten als de kosten van verwarming niet zijn betaald? </vraag>
      <vraag nummer="3">Deelt u de mening dat dit onwenselijk is? Kunt u ingaan op de stelling van professor Loos dat deze afsluitingspraktijk een onrechtmatige daad is en slechts de kabelexploitant Casema over afsluiting van het kabelsignaal kan beslissen? </vraag>
      <vraag nummer="4">Klopt het dat energiebedrijven in het verleden vaker rechtszaken over het afsluiten op deze manier hebben verloren? Waarom gaan zij er dan toch mee door? </vraag>
      <vraag nummer="5">Kunt u een oordeel geven over de door Eneco geschreven «dreigbrieven», die zijn gericht aan de bewoners van de Karel Doormanstraat en die met buitensporige stookkosten zijn geconfronteerd? Welke rol spelen de nieuwe warmtemetertjes hierin? </vraag>
      <vraag nummer="6">Hoe verhoudt het afsluitingsbeleid van Eneco zich met het aangenomen amendement op art. 95b van de Elektriciteitswet, waarin is vastgelegd dat netbeheerders en vergunninghouders een beleid moeten voeren dat gericht is op het voorkomen van het afsluiten van afnemers in de periode van 1 oktober tot 1 april? Waarom is de ministeriële regeling over de winterafsluiting, die aan art. 95b is toegevoegd, nog niet bij de Tweede Kamer aangeboden? Wanneer kan deze verwacht worden? </vraag>
      <noten afkomstig="vraag">
         <noot nummer="2"/>
         <noot nummer="1" datum="2005-03-2" bron="Eneco: energienota niet betaald, dan tv op zwart">Eneco: energienota niet betaald, dan tv op zwart, 2 maart 2005</noot>
         <noot nummer="2" documenttype="Kamerstuk" kamerstuk-id="29 372" documentnummer="22">Kamerstuk 29 372, nr. 22</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Wanneer er sprake is van wanbetaling wordt bijna altijd de gehele nota niet betaald. Alle op de nota opgenomen diensten kunnen in een dergelijke situatie onderbroken worden door de betreffende aanbieder van één of meer van de aangeboden diensten. De stelling dat de verbinding voor televisie- of internetontvangst wordt onderbroken, omdat de factuur voor gas of elektriciteit niet is betaald, is daarom niet correct. Deze verbindingen worden onderbroken, omdat in vrijwel alle gevallen ook voor deze dienstverlening niet is betaald. De ervaring leert dat voorafgaand aan een daadwerkelijke afsluiting er al een soms maandendurend proces van herinneringen, aanmaningen en incassoprocedures vooraf is gegaan. Het spreekt voor zich dat de algemene voorwaarden van de aanbieder wel dienen te voorzien in dergelijke drastische maatregelen. Daarnaast moet duidelijk zijn dat de inner van de factuur (bijvoorbeeld het energiebedrijf) in een dergelijk geval ook handelt in opdracht van de andere aanbieder (bijvoorbeeld de kabelmaatschappij). Ik heb de zogenaamde dienstverleningsovereenkomst van 6 december 1999 van Eneco (toen nog REMU) met Casema kunnen inzien. Uit deze overeenkomst blijkt dat alle incassoprocessen via het energiebedrijf lopen. Daaronder is ook het afsluiten van het signaal door technische medewerkers begrepen. Van Casema heb ik overigens vernomen dat het incassobeleid medio 2005 weer in eigen hand wordt genomen. </antwoord>
      <antwoord nummer="3">Ik ben het met de heer Loos eens dat het de kabelexploitant is die moet besluiten over het al dan niet afsluiten van de kabelverbinding. Het kan daarentegen zo zijn dat de kabelexploitant de beheerder van de energie-infrastructuur de opdracht heeft gegeven in bepaalde situaties namens hem tot afsluiting over te gaan. Ik acht het dus ongewenst dat de beheerder van energie-infrastructuur zonder opdracht van bijvoorbeeld de kabelexploitant overgaat tot afsluiting van kabelsignaal als middel om de factuur voor gas en elektriciteit betaald te krijgen. In dat geval zou er dus inderdaad sprake kunnen zijn van een onrechtmatige daad waarbij de gedupeerde de rechter kan inschakelen. Ik vind overigens dat het allereerst afsluiten van het kabelsignaal bij wanbetaling ten aanzien van alle onderdelen van de factuur, in het licht van de wens van de Kamer om in de periode 1 oktober tot 1 april restrictief te zijn in het afsluiten van gas en elektriciteit, een denkbare aanpak. </antwoord>
      <antwoord nummer="4">Energiebedrijven zijn in het verleden wel vaker voor de rechter gedaagd over het afsluiten van de kabel. Voor zover mij bekend hebben de energiebedrijven dergelijke rechtszaken soms verloren en zijn ze bij meerdere geschillen ook in het gelijk gesteld. Feit is dat het oordeel van de rechter in belangrijke mate afhangt van de specifieke situatie. Als een klant het factuurbedrag voor de kabel wel voldoet, zal er geen grond zijn voor het afsluiten van de kabel wegens wanbetaling van de overige diensten. </antwoord>
      <antwoord nummer="5">Ik onthoud mij van een oordeel over de brieven die door Eneco aan de betreffende klanten zijn gestuurd. Ik voel er namelijk weinig voor te oordelen over iedere uiting van individuele energiebedrijven naar individuele klanten. Eneco heeft aangegeven dat ook in dit geval sprake is geweest van een langdurig proces van herinneringen en aanmaningen voordat tot afsluiting is overgegaan. De afsluitingen bij de betreffende bewoners staat naar de mening van Eneco los van de recent gerezen problematiek rond de verdeling van de warmtekosten in het wooncomplex. Eneco is nog bezig de klachten van de bewoners in het complex over een te hoog warmtegebruik te onderzoeken. Het verbruik van het totale complex wijkt volgens het bedrijf niet sterk af van vorige jaren. Het is vooral de verdeling van het verbruik over de verschillende bewoners die verwondering wekt. Bij een eerste onderzoek zegt Eneco geen onregelmatigheden te hebben geconstateerd. Op dit moment is nog een nieuw onderzoek door een adviesbureau gaande. Of er een verband bestaat met de nieuwe bemetering is onduidelijk. </antwoord>
      <antwoord nummer="6">De afgelopen maanden heb ik bij netbeheerders en leveranciers informatie vergaard over het afsluitbeleid dat zij hanteren. Hieruit blijkt op het eerste gezicht dat de bedrijven over het algemeen uitgebreide, gevarieerde en zorgvuldige afsluitprocedures hanteren. Eneco is hierop geen uitzondering. Daarom zie ik op dit moment geen noodzaak om gebruik te maken van de mogelijkheid die artikel 95b biedt om extra regels te stellen. Wel zal ik met toezichthouder DTe nader over de mij verstrekte informatie overleggen en bezien of een verdere stroomlijning van het afsluitbeleid noodzakelijk is. </antwoord>
      <noten afkomstig="antwoord"/>
   </antwoorden>
</kvr>
