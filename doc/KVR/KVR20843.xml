<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Volksgezondheid, Welzijn en Sport over mogelijke problemen rond medicinale cannabis. (Ingezonden 9 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20843
</item>
         <item attribuut="Inhoud">Vragen naar aanleiding van het kennelijk te grote prijsverschil tussen medicinale cannabis (mediwiet) en 'normale' wiet. Twee kwekers van medicinale cannabis dreigen de overheid met een rechtszaak en kopers wijken uit naar normale wiet.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen Softdrugs</item>
         <item attribuut="Vindplaats">Kamervragen met antwoord 2003-2004, nr. 2035, Tweede Kamer</item>
         <item attribuut="Vraagnr_bij_indiening">2030417660</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-08-11</item>
         <item attribuut="Datum_indiening">2004-07-09</item>
         <item attribuut="Document-id">KVR20843</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4299" allpagenumbers="4299 4300" vetnummer="2030417660" code="0304tkkvr2035" lopendefooter="Tweede Kamer, vergaderjaar 2003–2004, Aanhangsel" filenaam="KVR20843" issn-nummer="ISSN 0921 - 7398" uitgever="SduUitgevers ’s-Gravenhage 2004"/>
      <vraagdata vraagnummer="2035" onderwerp="" indiendatum="2004-07-9">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-08-11">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat twee kwekers die cannabis voor medicinale doeleinden mogen kweken met een rechtszaak tegen de overheid dreigen? Wat is uw reactie hierop? </vraag>
      <vraag nummer="2">Deelt ude mening dat het prijsverschil tussen mediwiet en normale wiet groot is, en dat kopers sterk worden gestimuleerd om de normale wiet te kopen? Denkt uaan een prijsverlaging van mediwiet? </vraag>
      <vraag nummer="3">Is het waar dat er thans een overschot aan mediwiet is, en dat er wordt gesproken over andere wijzen van vermarkting van de producten? Kan de overheid niet beter deze innovaties prikkelen bij bestaande normale wietkwekers, en hen tegelijkertijd duidelijke regels opleggen over overlast, kwaliteit en veiligheid? </vraag>
      <vraag nummer="4">Is het waar dat de officiële cannabis voor minder dan 2,50 euro per gram aan de overheid wordt verkocht, en dat patiënten er echter 9 tot 12 euro voor betalen? Is er een verklaring voor deze marge te geven? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Er is mee gedreigd via publicaties in de pers. Tot nutoe hebben mij geen berichten bereikt dat er daadwerkelijk juridische stappen zijn ondernomen. Een eventuele rechtszaak zie ik met vertrouwen tegemoet. </antwoord>
      <antwoord nummer="2">De prijs van de medicinale cannabis die op recept verkrijgbaar is, is opgebouwd uit de apotheekinkoopprijs, de receptregelvergoeding en de BTW. De gemiddelde prijs van sterke cannabis in coffeeshops is volgens het Trimbos Instituut € 6,90 per gram. Het Bureau voor Medicinale Cannabis verkoopt de beide variëteiten medicinale cannabis voor € 7,12 resp. € 8,25 per gram aan de apotheken (exclusief receptregelvergoeding en BTW). De prijs voor de patiënt is ongeveer € 8,30 en € 9,45 per gram voor de beide variëteiten (inclusief receptregelvergoeding en BTW). Er bestaat een reëel prijsverschil dat op grond van de volgende factoren kan worden verklaard. Medicinale cannabis vereist een constante en hoge farmaceutische kwaliteit. De beide telers hebben een officieel contract met de overheid en vormen daardoor een legaal bedrijf met de daaraan verbonden verplichtingen. De productie vindt gestandaardiseerd plaats en de geteelde cannabis wordt zodanig behandeld dat de kans op besmetting met een micro-organisme zoveel mogelijk gereduceerd wordt. Elke partij ondergaat een kwaliteitscontrole, transport en verpakking vinden gestandaardiseerd plaats. Het distributiesysteem is zodanig dat medicinale cannabis altijd binnen 24 uur na inlevering van een recept beschikbaar is. Voorlichting aan beroepsgroepen en patiënten en de exploitatie van het Bureau voor Medicinale Cannabis veroorzaken eveneens kosten. Al deze factoren leiden tot een hogere verkoopprijs van de medicinale cannabis in vergelijking met de illegaal verkrijgbare cannabis. Inmiddels blijkt een aantal coffeeshophouders korting te (willen) verlenen aan klanten die een recept laten zien. Verkoop van cannabis uit de coffeeshop voor medisch gebruik is echter illegaal. Er bestaat geen aanspraak op vergoeding van medicinale cannabis op basis van de Ziekenfondswet. Daar staat tegenover dat ongeveer 70% van de verzekeraars een tegemoetkoming verleent via de aanvullende verzekering. Belastingaftrek van gemaakte ziektekosten is afhankelijk van het inkomen ook mogelijk. Het prijsverschil tussen de medicinale cannabis en de cannabis van de illegale leveranciers is daardoor minder groot dan het lijkt. Niettemin, het blijkt dat patiënten desondanks dit prijsverschil in belangrijke mate laten meewegen bij de keuze die zij maken. Ik denk niet aan een prijsverlaging van de medicinale cannabis. </antwoord>
      <antwoord nummer="3">Er is een grotere voorraad aangelegd dan voorheen. De huidige voorraad komt overeen met de hoeveelheid die in een periode van acht maanden verkocht zouworden. Eerder was de voorraad in de orde van grootte van verkoop in vier maanden. Het is geen overschot want de houdbaarheid is zodanig dat deze voorraad normaal verkocht kan worden. De overheid betrekt de cannabis van agrarische bedrijven met een opiumontheffing. Zij voldoen als enige aan de gestelde specifieke en algemene kwaliteitseisen. </antwoord>
      <antwoord nummer="4">Over de exacte inkoopprijs kan ik geen mededelingen doen, omdat dit zowel voor het BMC als voor de telers bedrijfsvertrouwelijke gegevens zijn. Het is niet waar dat de medicinale cannabis een inkoopprijs heeft van minder dan € 2,50 per gram, maar er is wel een aanzienlijk prijsverschil tussen inkoop en verkoop. De orde van grootte van dit prijsverschil is normaal voor consumentengoederen. In het bovenstaande heb ik uitleg gegeven over de factoren die de verkoopprijs en het prijsverschil verklaren. </antwoord>
      <noten afkomstig="antwoord"/>
   </antwoorden>
</kvr>
