<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over asielzoekers. (Ingezonden 4 april 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3014
</item>
         <item attribuut="Inhoud">Betreft plaatsing van op Schiphol aangekomen asielzoekers, waarvan de aanvraag is afgewezen, in het opvangcentrum in Haarlem, en eventuele strijdigheid met het Schengen-Verdrag.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1995-1996, nr. 1059, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1996-05-01</item>
         <item attribuut="Datum_indiening">1996-04-04</item>
         <item attribuut="Document-id">KVR3014</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2155" allpagenumbers="2155 2156" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1059" onderwerp="" indiendatum="1996-04-4">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Worden op Schiphol aangekomen asielzoekers, waarvan de aanvraag is afgewezen, naar het opvangcentrum in Haarlem overgebracht, als ze bezwaar hebben aangetekend tegen de negatieve beslissing? </vraag>
      <vraag nummer="2">Wordt door het plaatsen van deze personen in het opvangcentrum in Haarlem gehandeld in strijd met het Schengen-Verdrag, daar deze personen het Schengen-gebied betreden (in casu Nederland), terwijl ze daar in feite niet toe gerechtigd zijn? </vraag>
      <vraag nummer="3">Krijgen deze personen in het opvangcentrum in Haarlem een verzwaarde meldplicht opgelegd, omdat een vrijheidsbenemende maatregel op grond van artikel 18b dan wel artikel 7a Vreemdelingenwet niet mogelijk is? </vraag>
      <vraag nummer="4">Kan het handelen in strijd met het Schengen-Verdrag door Nederland worden verholpen door de Vreemdelingenwet te wijzigen in die zin dat de in vraag 1 bedoelde personen in afwachting van hun vertrek worden opgehouden in een centrum op Schiphol (bijvoorbeeld het Grenshospitium)? </vraag>
      <vraag nummer="5">Zo ja, bent u bereid deze omissie in de Vreemdelingenwet te repareren? </vraag>
      <vraag nummer="6">Welke handelwijze wordt gevolgd ten aanzien van asielzoekers die via e´e´n van de havens het Nederlandse deel van het Schengen-gebied betreden? </vraag>
      <vraag nummer="7">Hoe gaan de andere Schengen-landen om met asielzoekers die via hun buitengrenzen zijn gearriveerd en die in beroep gaan tegen een negatieve beslissing? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="2">Nee. Op grond van de Uitvoeringsovereenkomst bij het Verdrag van Schengen zijn de Schengenpartners verplicht om het grensoverschrijdend verkeer aan de buitengrenzen aan een controle te onderwerpen volgens eenvormige beginselen, op grond van nationale bevoegdheden en overeenkomstig het nationale recht. Nederland voldoet aan deze verplichtingen. Als een vreemdeling aan e´e´n van de Nederlandse buitengrenzen een asielverzoek indient, wordt – conform de artikelen 30 en 35 van de Uitvoeringsovereenkomst – vastgesteld of Nederland, dan wel een andere Schengenstaat verantwoordelijk is voor de behandeling van het asielverzoek. Indien Nederland verantwoordelijk is voor de behandeling van het asielverzoek, dan is Nederland ook verantwoordelijk voor de verwijdering van de asielzoeker buiten het Schengengrondgebied, indien het asielverzoek wordt afgewezen. Het feit dat een gedeelte van de asielzoekers na afwijzing van hun verzoek op grond van artikel 18a, Vw in OC Haarlem wordt geplaatst, als de concrete omstandigheden van het individuele geval daartoe aanleiding geven, doet daar niet aan af. Als een asielzoeker zich in een dergelijk geval aan het toezicht onttrekt en later in een andere Schengenstaat wordt aangetroffen, is Nederland verplicht de desbetreffende asielzoeker terug te nemen (artikel 33 of 34 van de Uitvoeringsovereenkomst). 4, 5 Het antwoord op vraag 2 laat onverlet dat in de praktijk is gebleken dat behoefte bestaat aan ruimere mogelijkheden om op asielzoekers die via Schiphol zijn ingereisd, na afwijzing van hun verzoek een vrijheidsontnemende maatregel toe te passen. Ik ben voornemens de Vreemdelingenwet op dit punt aan te passen. Ik verwijs u hiervoor naar bijlage 5 (voorgestelde wijzigingen Vreemdelingenwet, op te nemen in Leemtewetvoorstel) bij mijn brief aan uw Kamer, 18 april 1996 over de eerste kwartaalrapportage Stappenplan Asielbeleid (kenmerk 550763/96/DB). </antwoord>
      <antwoord nummer="6">Asielzoekers die via e´e´n van de zeehavens in Nederland aankomen en niet voldoen aan de voorwaarden voor toegang, wordt eveneens de verdere toegang tot Nederland geweigerd. Hun wordt op grond van artikel 7a, tweede lid, Vw een plaats of ruimte aangewezen waar zij zich moeten ophouden in afwachting van de beslissing op het asielverzoek. Wordt het asielverzoek afgewezen wegens kennelijke ongegrondheid of niet-ontvankelijkheid en dient de asielzoeker een verzoek om een voorlopige voorziening in, dan wordt de asielzoeker in beginsel in de gelegenheid gesteld de afloop daarvan aan boord van het schip af te wachten, tenzij daardoor een verwijderingsmogelijkheid verloren gaat. In de praktijk wordt de asielzoeker wel vaak, uit overwegingen van humanitaire aard, tijdelijk van boord gehaald tot het vertrek van het schip. </antwoord>
      <antwoord nummer="7">In Belgie¨ moet een asielzoeker die op vliegveld Zaventem arriveert de beslissing op het beroep tegen een niet-ontvankelijkheidsbeslissing afwachten in een gesloten centrum. Aan dat beroep is dus wel formeel schorsende werking verbonden. Indien een asielzoeker via een van de zeehavens arriveert, krijgt hij in de praktijk wel feitelijk toegang tot Belgie¨. In de Bondsrepubliek Duitsland kan een asielzoeker door de grensbewakingsautoriteiten de toegang worden geweigerd en worden teruggestuurd indien hij afkomstig is uit een veilig derde land. Een asielzoeker die met het vliegtuig arriveert en die afkomstig is uit een veilig land van herkomst of die geen geldig paspoort heeft, wordt onderworpen aan een versnelde procedure (Flughavenregelung), die maximaal 19 dagen in beslag mag nemen. In beginsel moet hij dan op de luchthaven blijven. Hij mag de beslissing op het beroep tegen een afwijzing van zijn verzoek tegen de rechter afwachten. In Frankrijk kunnen asielzoekers zonder documenten aan de grens maximaal 20 dagen worden opgehouden in zgn. zones d’attende. Een asielzoeker mag de beslissing op het ingestelde beroep tegen een afwijzende asielaanvraag niet afwachten en zal zo snel mogelijk worden uitgezet. In Luxemburg zal de asielzoeker de beslissing op het beroep tegen een afwijzende asielaanvraag niet mogen afwachten, maar deze regel wordt niet strict gehanteerd, ook niet wanneer de asielzoeker per vliegtuig arriveert. Binnen e´e´n a` twee maanden zal in Luxemburg een wetswijziging van kracht worden, waardoor het mogelijk wordt voor een asielzoeker om de beslissing op het ingestelde beroep in Luxemburg af te wachten. In afwachting van het feitelijke vertrek is de asielzoeker vrij en zal hij dus niet in detentie worden gehouden. In Portugal bestaan geen specifieke regels voor de asielprocedure aan de grens. In de praktijk wordt het asielverzoek dan ook meestal in dat land zelf en niet aan de grens afgehandeld. Een asielzoeker mag de beslissing op het ingestelde beroep tegen een afwijzende asielaanvraag niet afwachten. Hij zal in dat geval zo spoedig mogelijk worden verwijderd. In Spanje kan een asielzoeker maximaal 7 dagen aan de grens worden vastgehouden, maar in de praktijk gebeurt dat alleen aan de grensposten op de grotere vliegvelden en in grotere zeehavens. Een asielzoeker die in beroep gaat tegen een negatieve beslissing op het verzoek om asiel mag de beslissing hierop niet afwachten, tenzij UNHCR in de procedure intervenieert. Hij zal na de afwijzende beslissing worden uitgezet. </antwoord>
      <noten afkomstig="antwoord"/>
   </antwoorden>
</kvr>
