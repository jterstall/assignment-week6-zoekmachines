<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7477
</item>
         <item attribuut="Inhoud">Vragen betreffen de stand van zaken inzake de mensenrechten in Tsjaad.</item>
         <item attribuut="Rubriek">Internationale betrekkingen (Algemeen) Staats- en bestuursrecht (Grondrechten)</item>
         <item attribuut="Trefwoorden">Mensenrechten Tsjaad</item>
         <item attribuut="Vindplaats">Kamervragen met antwoord 1997-1998, nr. 1515, Tweede Kamer</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">1998-07-14</item>
         <item attribuut="Datum_indiening">1998-06-18</item>
         <item attribuut="Document-id">KVR7477</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3109" allpagenumbers="3109 3110" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7477" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1515" onderwerp="" indiendatum="1998-06-18">
         <vrager partij="GroenLinks" oorsprong="parlement">Karimi</vrager>
         <vraagt-aan/>
      </vraagdata>
      <antwoorddata antwoorddatum="1998-07-14">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de ministers voor Ontwikkelingssamenwerking en van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van de arrestatie van het Tsjadische parlementslid Ngarlegy Yorongar le Moiban op 3 juni jl., toen hij naar Brussel wilde afreizen om het Europarlement te informeren over het omstreden olieproject in Tsjaad en Kameroen? Wat is de stand van zaken in het proces tegen hem? </vraag>
      <vraag nummer="2">Deelt u de mening dat het feit dat Yorongar uit zijn parlementaire immuniteit ontheven en gearresteerd is, een ontmoedigend effect heeft op andere mensen en organisaties in Tsjaad die zich kritisch uitlaten over het olieproject waarbij de maatschappijen Elf, Shell en Exxon betrokken zijn? </vraag>
      <vraag nummer="3">Bent u bereid de Nederlandse ambassadeur in Tsjaad te vragen om een bezoek aan Yorongar in de gevangenis te brengen en zich te informeren over zijn toestand? </vraag>
      <vraag nummer="4">Kent u, afgezien van de arrestatie van Yorongar, andere berichten over schendingen van mensenrechten en zelfs executies van tegenstanders van het olieproject het Westen? Constateert u een toename van de schendingen van mensenrechten in Tsjaad? Wat doet de Nederlandse regering om de schendingen van mensenrechten in Tsjaad aan de kaak te stellen? Welke stappen bent u van plan te ondernemen al dan niet in EU-verband om de Tsjaadse regering te bewegen de mensenrechten te respecteren? </vraag>
      <vraag nummer="5">Wat is de inzet van de Nederlandse regering bij de besluitvorming over een lening van 240 miljoen door de Wereldbank voor de aanleg van pijpleidingen voor dit omstreden olieproject? Bent u bereid uitstel van de lening te bepleiten zolang Yorongar in de gevangenis zit, de mensenrechten van tegenstanders van het project worden geschonden en er geen gedegen onderzoek is over de milieu-effecten van het project? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Enkele dagen tevoren, te weten op 28 mei, was zijn parlementaire onschendbaarheid opgeheven. Yorongar wordt beschuldigd van laster jegens de President van Tsjaad en de President van de Nationale Assemblee. Naar verluidt zou betrokkene, die beschikt over een advocaat, op 25 juni hebben moeten voorkomen. Over nadere bijzonderheden wordt alhier nog niet beschikt. </antwoord>
      <antwoord nummer="2">Ja. </antwoord>
      <antwoord nummer="3">Ik zal mij via het EU-voorzitterschap in N’Djamena op de hoogte laten stellen van de toestand van Yorongar. Het EU-voorzitterschap in N’Djamena heeft het voornemen Yorongar zo spoedig mogelijk te bezoeken. </antwoord>
      <antwoord nummer="4">Mij hebben inderdaad berichten bereikt dat op 3 juni jl. twee journalisten van het dagblad «Observateur Quotidien» op grond van dezelfde beschuldigingen (laster jegens de President van Tsjaad en die van de Nationale Assemblee) zijn gearresteerd, doch inmiddels voorlopig weer op vrije voeten gesteld zijn. Berichten omtrent executies zijn bekend, doch zij werden tot op heden niet bevestigd. Overigens heeft Yorongar bij de stemming over het olieproject in het Tsjadische parlement niet tegen het project gestemd, doch zich, volgens zijn zeggen, onthouden van stemming. Na de acties op 30 oktober 1997 van het leger in het Zuiden van Tsjaad valt inderdaad een verslechtering van de mensenrechtensituatie in Tsjaad waar te nemen. Nederland heeft in maart jl. het initiatief genomen de aandacht van EU-partners te vragen voor de schendingen van de mensenrechten in Tsjaad en streeft naar gemeenschappelijke actie in EU-verband. </antwoord>
      <antwoord nummer="5">Met betrekking tot de inzet van de Nederlandse regering wordt verwezen naar de antwoorden op de Kamervragen 2979808580. Inmiddels heeft de Wereldbank zelf echter besloten de besluitvorming over dit project uit te stellen tot eind dit jaar, i.v.m. nog openstaande vragen binnen de Wereldbank en daarbuiten over het project en haar effecten. De stand van zaken m.b.t. de procesgang van het parlementslid Yorongar en de twee journalisten zal, evenals de algehele mensenrechtensituatie in Tsjaad, nauwlettend worden gevolgd. </antwoord>
      <noten afkomstig="antwoord"/>
   </antwoorden>
</kvr>
