<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent en Rabbae (beiden GroenLinks) aan de staatssecretarissen van Volksgezondheid, Welzijn en Sport en van Onderwijs, Cultuur en Wetenschappen, Mw. Adelmund over de tussenschoolse opvang. (Ingezonden 30 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13568
</item>
         <item attribuut="Inhoud">Vragen over het overblijven op basisscholen, en berichten dat overblijfgelden gebruikt worden voor andere zaken.</item>
         <item attribuut="Rubriek">Basisonderwijs (Overig) Welzijn (Kinderopvang)</item>
         <item attribuut="Trefwoorden">Basisonderwijs Kinderopvang</item>
         <item attribuut="Vindplaats">Kamervragen met antwoord 2000-2001, nr. 1091, Tweede Kamer</item>
         <item attribuut="Vraagnr_bij_indiening">2000108920</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2001-04-24</item>
         <item attribuut="Datum_indiening">2001-03-30</item>
         <item attribuut="Document-id">KVR13568</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2267" allpagenumbers="2267 2268" vetnummer="2000108920" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13568" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1091" onderwerp="" indiendatum="2001-03-30">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Rabbae</vrager>
         <vraagt-aan>de staatssecretarissen van Volksgezondheid, Welzijn en Sport en van Onderwijs, Cultuur en Wetenschappen, Mw. Adelmund</vraagt-aan>
      </vraagdata>
      <antwoorddata antwoorddatum="2001-04-24">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de staatssecretaris van Onderwijs, Cultuur en Wetenschappen, mw Adelmund, en de staatssecretaris van Sociale Zaken en Werkgelegenheid, mw Verstand-Bogaert</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de artikelen «Chaos tussen de middag» en «Overblijfgeld scholen deels gebruikt voor extraatjes»? <voetnoot nummer="1"/>
      </vraag>
      <vraag nummer="2">Wat is uw mening over de constatering dat scholen overblijfgelden gebruiken voor andere zaken? </vraag>
      <vraag nummer="3">Wat is uw visie op de verdeling van de financiële verantwoordelijkheid tussen overheid, school en ouders? </vraag>
      <vraag nummer="4">Wat is uw mening over de slechte kwaliteit van het overblijven op veel scholen, zoals een gebrekkige hygiëne, te weinig en onvoldoende geschoolde leidsters en onvoldoende (geschikte) ruimte? </vraag>
      <vraag nummer="5">Deelt u de mening dat er heldere kwaliteitseisen over onder andere de ruimte, het aantal leidsters per groep en de opleiding van de leidsters aan de tussenschoolse opvang moeten worden gesteld? Zo ja, hoe zal dit worden geregeld? </vraag>
      <vraag nummer="6">Komt de tussenschoolse opvang onder de nieuwe wet op de kinderopvang te vallen? </vraag>
      <noten afkomstig="vraag">
         <noot nummer="1" datum="2001-03-20" bron="NRC Handelsblad, 17 maart jl., Volkskrant">NRC Handelsblad, 17 maart jl., Volkskrant, 20 maart 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennisgenomen van deze artikelen. </antwoord>
      <antwoord nummer="2" voetnoot="1">In opdracht van het ministerie van VWS heeft Regioplan Onderwijs en Arbeidsmarkt onderzoek gedaan naar professionalisering van het overblijven op de basisschool. Het eindrapport dat recent beschikbaar is gekomen, is bijgevoegd. <voetnoot nummer="1"/>In dit eindrapport wordt de conclusie dat scholen het overblijfgeld gebruiken voor extraatjes niet gedeeld. Geconstateerd wordt dat het overblijven voor het grootste deel kostendekkend is: 80% van de inkomsten wordt besteed aan uitgaven voor personeel; 10% aan inrichting en de overige 10% gaat naar eten/drinken, administratiebenodigdheden en presentjes. Het geld dat scholen «over» hebben wordt in de meeste gevallen geïnvesteerd in de overblijf zelf (bijvoorbeeld speelmateriaal). </antwoord>
      <antwoord nummer="3">In de huidige situatie zijn de verantwoordelijkheden als volgt verdeeld: de school heeft twee verplichtingen ten aanzien van overblijven, namelijk het beschikbaar stellen van een ruimte en het regelen van een verzekering voor wettelijke aansprakelijkheid (artikel 45 WPO). De financiering valt onder verantwoordelijkheid van de ouders. Het bevoegd gezag kan het overblijven zelf organiseren. In de praktijk blijkt dit meestal door de ouders te gebeuren. Het overblijven wordt voornamelijk bekostigd middels de ouderbijdragen; in incidentele gevallen levert de gemeente een beperkte financiële bijdrage. Zoals in het notaoverleg over de Hoofdlijnen Wet basisvoorziening kinderopvang op 4 december 2000 door mij is toegezegd, zal mede op basis van de resultaten van het onderzoek van Regioplan een beleidsreactie tussenschoolse opvang worden voorbereid. Daarin zal tevens worden bezien welke verdeling ten aanzien van de financiële verantwoordelijkheid het meest passend is. </antwoord>
      <antwoord nummer="4">Uit het onderzoeksrapport van Regioplan blijkt dat de meerderheid van de ouders (85%) tevreden is over het overblijven. Van de geïnterviewde scholen geeft eveneens een meerderheid aan redelijk tevreden tot tevreden te zijn. Desondanks worden door zowel ouders als scholen knelpunten gesignaleerd. Gebrekkige hygiëne wordt hierbij niet genoemd. In de quick scan «Overblijven in het basisonderwijs anno 2000» (Regioplan Onderwijs en Arbeidsmarkt, maart 2000) – waarbij een grotere groep scholen (400) is betrokken dan in het vervolgonderzoek van Regioplan – wordt de gebrekkige hygiëne evenmin genoemd als knelpunt. De drie meest gesignaleerde knelpunten zijn het tekort aan overblijfpersoneel, te weinig deskundig personeel en de huisvesting. Op dit moment wordt in een aantal gemeenten al aandacht geschonken aan deskundigheidsbevordering van het overblijfpersoneel. In het kader van de experimenten Dagindeling heeft Staatssecretaris Verstand een pilotproject gefinancierd voor deskundigheidsbevordering van overblijfpersoneel. De pilot kan uitmonden in een opleiding die op grotere schaal wordt aangeboden. De opleiding staat op zich, zodat met een diploma de functie «leidster tussenschoolse opvang» uitgeoefend kan worden; deze opleiding biedt ook mogelijkheden door te stromen naar een SPW3-opleiding. Met een SPW3-opleiding kan bijvoorbeeld de functie van onderwijsassistent of buitenschoolse opvangleidster worden uitgeoefend, zodat interessante combinatiefuncties kunnen ontstaan. </antwoord>
      <antwoord nummer="5">Zoals in antwoord 3 staat genoemd, ben ik momenteel bezig samen met Staatssecretaris Adelmund en Staatssecretaris Verstand een beleidsreactie tussenschoolse opvang voor te bereiden naar aanleiding van het feitenonderzoek door Regioplan. U kunt deze beleidsbrief in de loop van het najaar 2001 verwachten. Indien wordt besloten dat er wettelijke kwaliteitseisen aan de tussenschoolse opvang moeten worden gesteld, dan zouden criteria als ruimte, het aantal leidsters per groep en de opleiding van de leidsters hiervan onderdeel kunnen zijn. </antwoord>
      <antwoord nummer="6">Zoals toegezegd tijdens het notaoverleg van 4 december 2000 wordt momenteel, mede op basis van het onderzoeksrapport van Regioplan, bezien of, en zo ja onder welke condities – bijvoorbeeld in de vorm van een groeimodel – tussenschoolse opvang kan worden opgenomen in de WBK. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
