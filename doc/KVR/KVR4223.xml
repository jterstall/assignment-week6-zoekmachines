<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het mogelijk ontslag van gehandicapten uit sociale werkplaatsen. (Ingezonden 14 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4223
</item>
         <item attribuut="Inhoud">Vragen naar aanleiding van een bericht in het Algemeen Dagblad van 19 januari 1997 over het ontslag op grote schaal van gehandicapten uit sociale werkplaatsen.</item>
         <item attribuut="Rubriek">Inkomen en rechtspositie (Ontslagen) Sociale zekerheid (Bijstand (ABW, RWW, Wet Sociale Werkvoorziening)) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Gehandicapten Ontslagen Sociale werkvoorziening</item>
         <item attribuut="Vindplaats">Kamervragen met antwoord 1996-1997, nr. 549, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-01-20</item>
         <item attribuut="Datum_indiening">1997-01-14</item>
         <item attribuut="Document-id">KVR4223</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1127" allpagenumbers="1127 1128" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="549" onderwerp="" indiendatum="1997-01-14">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-01-20">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichtgeving over het ontslag op grote schaal van gehandicapten uit sociale werkplaatsen? <voetnoot nummer="1"/>
      </vraag>
      <vraag nummer="2">Kunt u bevestigen, dat er in 1996 tussen de 900 en 1000 gehandicapten zijn ontslagen en overgeplaatst naar gezinsvervangende dagopvang, en dat verwacht wordt dat in 1997 tussen de 2500 en 3000 gehandicapten zullen worden ontslagen? </vraag>
      <vraag nummer="3" voetnoot="2">Zijn deze ontslagen wel in overeenstemming met het bij de Tweede Kamer ingediende wetsvoorstel Wet Sociale Werkvoorziening <voetnoot nummer="2"/>waarin als doelgroep van de sociale werkplaatsen wordt gekozen voor mensen met lichamelijke, verstandelijke of psychische beperkingen? </vraag>
      <vraag nummer="4">Is het niet juist de bedoeling van het kabinet, dat onder de nieuwe wet de «betere» (in de zin van productievere) gehandicapten plaats maken voor de mensen die als gevolg van hun beperkingen slechts onder specifiek aangepaste omstandigheden kunnen werken? </vraag>
      <vraag nummer="5">Beroepen de sociale werkplaatsen die nu gehandicapten ontslaan zich ten onrechte op de in het wetsontwerp neergelegde criteria voor een SW-indicatie nu volgens de memorie van toelichting die criteria alleen «een nadere invulling» beogen van het bestaande concept «in staat tot regelmatige arbeid»? </vraag>
      <vraag nummer="6">Zijn de ontslagen niet veeleer het gevolg van het achterblijven van de subsidies en het zelfs niet toepassen van de indexering op deze subsidies waardoor 80% van de sociale werkplaatsen met financiële tekorten te kampen heeft en zij gedwongen worden commerciëler te werken? Moet de oplossing van de problemen daarom niet gezocht worden in het verruimen van de subsidies voor de sociale werkplaatsen? </vraag>
      <vraag nummer="7">Welke stappen gaat u ondernemen in de richting van de NOSW teneinde te bereiken dat de doorgevoerde ontslagen worden teruggedraaid? </vraag>
      <vraag nummer="8">Bent u bereid er bij de NOSW op aan te dringen dat de sociale werkplaatsen het wetsvoorstel voor de sociale werkvoorziening niet aangrijpen om uit efficiency-oogpunt gehandicapten te ontslaan die behoren tot de doelgroep van de sociale werkvoorziening? </vraag>
      <noten afkomstig="vraag">
         <noot nummer="1" datum="1997-01-10" bron="Algemeen Dagblad">Algemeen Dagblad, 10 januari 1997</noot>
         <noot nummer="2" documenttype="Kamerstuk" kamerstuk-id="24 787">Kamerstuk 24 787</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Neen. Volgens de kwartaalopgaven van de bestuurlijke eenheden zijn in de eerste drie kwartalen van 1996 in totaal 67 gehandicapten uitgestroomd naar voorzieningen die dagopvang bieden. Dat aantal wijkt niet significant af van de vergelijkbare uitstroom in 1995 toen over het gehele jaar 98 WSW-werknemers uitstroomden naar dagopvang. Er is geen reden te twijfelen aan deze door bestuurlijke eenheden verstrekte uitstroomgegevens. De uitstroomgegevens worden gecontroleerd door de bij de bestuurlijke eenheid fungerende accountant. Over ontslagen in de in het krantenartikel genoemde omvang hebben mij van de zijde van bestuurlijke eenheden geen berichten bereikt. Een dergelijke ontwikkeling is ook weinig waarschijnlijk omdat artikel 28, 2de lid, sub d, WSW regelt dat het gemeentebestuur de dienstbetrekking van een werknemer die niet langer tot WSW-arbeid in staat is slechts kan beëindigen indien voor hem een alternatieve opvangmogelijkheid feitelijk beschikbaar is. In het arbeidsvoorwaardenoverleg sociale werkvoorziening van maandag 13 januari jl. is met de Vereniging van Nederlandse Gemeenten, Het Nationaal Overlegorgaan Sociale Werkvoorziening en de vakbonden ABVAKABO en CFO aandacht besteed aan de hiervoor bedoelde berichtgeving. Partijen hebben vastgesteld dat noch bij de NOSW noch bij de bestuurlijke eenheden sprake is van het stimuleren van het ontslag van zwakkere werknemers. De vakbonden, NOSW en VNG hebben ook een persbericht met die strekking doen uitgaan (bijgesloten). <voetnoot nummer="1"/>
      </antwoord>
      <antwoord nummer="3">Deze vraag behoeft gezien het vorenstaande geen beantwoording. </antwoord>
      <antwoord nummer="4" voetnoot="2">Het voorstel voor een nieuwe regeling inzake de sociale werkvoorziening <voetnoot nummer="2"/>beoogt de toegang tot de sociale werkvoorziening te beperken tot personen die door lichamelijke verstandelijke of psychische beperkingen zijn aangewezen op arbeid onder specifieke aangepaste omstandigheden. Dat betekent niet dat «productievere» gehandicapten in de toekomst de toegang tot de sociale werkvoorziening wordt ontzegd. De aangepaste omstandigheden beogen immers mede de belemmeringen voor een zo productief mogelijke inzet van de werknemer weg te nemen. </antwoord>
      <antwoord nummer="5 en 6">Deze vragen behoeven gezien het vorenstaande geen beantwoording. </antwoord>
      <antwoord nummer="7 en 8">In het licht van het bovenstaande zijn stappen in de richting van bestuurlijke eenheden of het NOSW niet noodzakelijk. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
         <noot nummer="2" documenttype="Kamerstuk" kamerstuk-id="24 787">Kamerstuk 24 787</noot>
      </noten>
   </antwoorden>
</kvr>
