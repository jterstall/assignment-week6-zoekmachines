<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">een arbeids- en organisatiekundige in de arbodienst.; Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1128
</item>
         <item attribuut="Inhoud">De vragen gaan over de eisen zoals die zijn geformuleerd in het besluit 'criteria voor de aanwijzing van opleidingen tot arbeids- en organisatiekundige arbodienst'.</item>
         <item attribuut="Rubriek">Arbeid (Arbeidsomstandigheden) Gezondheidszorg (Maatschappelijke gezondheidszorg) Hoger onderwijs (Post-academisch onderwijs)</item>
         <item attribuut="Trefwoorden">Arbeidsomstandigheden Bedrijfsgezondheidszorg Postacademisch onderwijs Post-hbo</item>
         <item attribuut="Vindplaats">Kamervragen met antwoord 1994-1995, nr. 493, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Essers</persoon>
            <persoon partij="VVD">Klein Molekamp</persoon>
            <persoon partij="VVD">Van Hoof</persoon>
         </item>
         <item attribuut="Datum_indiening">1995-02-02</item>
         <item attribuut="Document-id">KVR1128</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1005" allpagenumbers="1005 1006 1007" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="493" onderwerp="" indiendatum="1995-02-2">
         <vrager partij="VVD" oorsprong="parlement">Essers</vrager>
         <vrager partij="VVD" oorsprong="parlement">Klein Molekamp</vrager>
         <vrager partij="VVD" oorsprong="parlement">Van Hoof</vrager>
         <vraagt-aan/>
      </vraagdata>
      <antwoorddata antwoorddatum="1995-02-28">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Waarom zijn in het ministerieel besluit «Criteria voor de aanwijzing van opleidingen tot arbeids- en organisatiekundige arbeidsdienst» (Stcrt. van 16 mei 1994) de eisen waaraan een arbeids- en organisatiekundige moet voldoen aanzienlijk uitgebreid vergeleken met de Regeling deskundigheidseisen Arbodiensten (Stcrt. van 30 december 1993)? </vraag>
      <vraag nummer="2">Is het niet overdreven een kopopleiding van minstens 1000 studie-uren inclusief het lopen van een stage als eis aan arbeids- en organisatiekundige te stellen terwijl deze volgens de Regeling deskundigheidseisen Arbodiensten al een academische dan wel HBO-opleiding moet hebben afgerond e`n minstens drie jaar werkervaring moet hebben? </vraag>
      <vraag nummer="3">Klemt dit niet eens te meer nu de betreffende Europese kaderrichtlijn niet eens het hebben van een arbeids- en organisatiekundige (in gecertificeerde arbodiensten) verplicht stelt? </vraag>
      <vraag nummer="4">Welke additionele kosten brengen de eerder genoemde extra eisen met zich mee? Kunnen deze kosten vele tienduizenden guldens bedragen? Acht u dat gewenst? </vraag>
      <vraag nummer="5">Welke andere EU-landen hebben ook – hoewel de betreffende Richtlijn daar niet toe verplicht – de verplichting tot het hebben van een arbeids- en organisatiekundige in de arbodienst en vergelijkbare opleidings- en ervaringseisen als in Nederland? </vraag>
      <vraag nummer="6">In hoeverre is een en ander te rijmen met de geest van het Regeerakkoord waar administratieve lastenverlichting en deregulering tot speerpunt van beleid zijn gemaakt? </vraag>
      <vraag nummer="7">Bent u bereid de eisen genoemd in het ministerie¨el besluit te versoepelen als het gaat om de kopopleidingen en stageverplichtingen, nu de opleidings- en ervaringseisen zoals gesteld in de Regeling certificatie Arbodiensten al ruim voldoende zijn? Zo neen, waarom niet? Wenst u evenmin een ruimere ontheffingsmogelijkheid te cree¨ren? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">In de nieuwe arbo-wetgeving is gekozen voor hoogwaardige dienstverlening door de arbodienst. Het deskundigheidsniveau is daarbij e´e´n van de belangrijkste en ook vooraf te controleren eisen. Uitgangspunt was en is, dat de deskundigen moeten beschikken over een universitaire of een hbo-opleiding, aangevuld met een post-hbo-opleiding en ervaring. Geconstateerd wordt in het «Besluit Arbodiensten» (Staatsblad 1993, nr. 781) dat er ten aanzien van de Arbeids- en Organisatiekunde nog een opleiding was, die voorziet in de noodzakelijke kennis, afgestemd op de taakuitoefening in een arbodienst. Daarom is gestreefd naar een post-hoger onderwijs opleiding op dit vakgebied. In de Nota van Toelichting van het «Besluit Arbodiensten» is gesteld dat bij ministerie¨le regeling richtlijnen voor het aanwijzen van dergelijke opleidingen zullen worden gepubliceerd. Zolang nog geen specifieke voortgezette opleiding («kopopleiding») aanwezig was, kon de gecertificeerde arbodienst tot 1998 voor wat betreft de A&amp;O-deskundige volstaan met een bij ministerie¨le regeling beschreven opleiding. Deze kwam tot stand per 1 januari 1994 (Regeling deskundigheidseisen Arbodiensten, Stcrt. 1993, nr. 252). Daarin (art. 4) zijn de eisen inzake de vooropleiding en ervaring geformuleerd voor de overgangssituatie tot 1 januari 1998 en is nogmaals gemeld dat de verplichte A&amp;O-deskundige na die datum moet beschikken over een getuigschrift van de kopopleiding. In de Staatscourant van 13 mei 1994 zijn de «criteria voor de aanwijzing van opleidingen tot arbeids- en organisatiedeskundige arbodienst» bekendgemaakt. Niet alleen kunnen hiermee de zich aanmeldende opleidingsinstellingen getoetst en door mij aangewezen worden, ook worden daarin het curriculum van de (kop)opleiding en de toelatingseisen beschreven. De vooropleidingseis is daarin nader gepreciseerd. De eisen zijn in wezen niet anders dan de eisen die reeds in eerdergenoemde regeling waren vastgesteld. Zelfs heeft enige verruiming plaatsgevonden: de voorgeschreven toelatingscommissies van de instellingen kunnen ook personen toelaten die beschikken over een combinatie van relevante werkervaring en opleiding die qua kennisniveau vergelijkbaar is met de eerder vastgestelde vooropleidingseis. Samengevat is er geen sprake van uitbreiding van de opleidingseisen, maar van invulling van de reeds in het Besluit Arbodiensten en de Regeling deskundigheidseisen Arbodiensten vermelde noodzakelijke kopopleiding. Inmiddels hebben zich een dertiental opleidingsinstellingen aangemeld, die voornemens zijn de kopopleiding te verzorgen. </antwoord>
      <antwoord nummer="2">Ik acht de zwaarte van de kopopleiding, gelet op de gewenste vakuitoefening en het te dienen belang niet overdreven. In vergelijking tot de overige verplichte opleidingen is zij relatief gering. Zo vergt de specialisatie tot bedrijfsarts na het basis-artsdiploma een vierjarige studie, terwijl de opleiding tot arbeidshygie¨nist 2600 studie-belastingsuren, 300 uren stage en 700 uren onderwijsgebonden onderzoek vergt. </antwoord>
      <antwoord nummer="3">In de algemene wil ik hier opmerken dat de Europese kaderrichtlijn niet verplicht tot het stelsel van Arbodiensten zoals wij dat in Nederland kennen. Het betreft hier een nationale invulling van de richtlijn. De Europese kaderrichtlijn stelt wel eisen aan de deskundige ondersteuning. In Nederland is bewust gekozen voor het reguleren van de deskundigheid bij de Arbodiensten en niet bij de bedrijven. Daarbij is volstaan tot het reguleren van de hoogste deskundigheid. Uitgangspunt bij de implementatie van de kaderrichtlijn in de Arbowet is, dat de dienstverlening integraal en arbobreed moet zijn. Voorts is, gelet op de problematiek van het ziekteverzuim en de arbeidsongeschiktheid, in de wet opgenomen de verplichting van de werkgever tot het voeren van verzuimbeleid. De werkgever dient zich bij de opzet en uitvoering van dit verzuimbeleid deskundig te laten bijstaan door de arbodienst. In de specifieke Nederlandse situatie bestond behoefte aan advisering van de werkgever inzake verbetering van de arbeidsinhoud en -organisatie en het opzetten van een arbozorgsysteem en een systematische aanpak van het verzuimbeleid. Een terrein dat onvoldoende afgedekt was qua deskundige ondersteuning. Het risico is dat het bedrijf zelf geen systematische aandacht geeft aan verzuim en preventie. Het gaat bij preventie niet alleen om gevaarlijk of ongezond werk, maar ook om sociaal beleid, werkdruk en psychische belasting, welke belangrijke factoren zijn voor uitval. In de deskundige op het gebied van arbeids- en organisatiekunde is tenslotte de voormalige verplichting met betrekking tot de welzijnsdeskundigheid geconcretiseerd. </antwoord>
      <antwoord nummer="4">In antwoord op de eerste vraag is al gesteld dat geen sprake is van aanzienlijke uitbreiding van de eisen. Bijgevolg zijn er geen additionele kosten ten opzichte van beleidsintentie zoals is verwoord in zowel het «Besluit Arbodiensten» als in de «Regeling deskundigheidseisen Arbodiensten». Ik voeg daaraan toe, dat de initie¨le investering voor het volgen van de A&amp;O-kopopleiding niet opweegt tegen de resultaten die behaald kunnen worden door een systematische aanpak van het preventie- en verzuimbeleid. </antwoord>
      <antwoord nummer="5">Mij zijn geen andere EG-landen bekend die de A&amp;O-deskundige geı¨ntroduceerd hebben in hun palet van deskundige ondersteuning van de werkgever bij diens preventiebeleid. Daarbij moet in aanmerking worden genomen dat in de Nederlandse situatie gekozen is voor een opzet waarin de preventie expliciet mede in het kader van het volumebeleid en de eigen verantwoordelijkheid van de werkgever is geplaatst. </antwoord>
      <antwoord nummer="6">Uitgangspunt van het nieuwe stelsel van deskundige ondersteuning is, dat het aantal regels beperkt is en dat zoveel mogelijk verantwoordelijkheid wordt gelegd bij belanghebbenden. Daarbij is gestreefd naar vrije marktwerking en concurrentie. Voor wat betreft de A&amp;O opleiding komt dit tot uitdrukking in de «Criteria voor de aanwijzing van opleidingen tot arbeids- en organisatiekundige arbodienst». Slechts de hoofdlijnen van het curriculum, de eindtermen en het examen zijn aangegeven. De desbetreffende opleidingsinstellingen dragen de verantwoordelijkheid voor de nadere invulling daarvan. In de eindsituatie zal de Stichting Registratie A&amp;O, onder toezicht van de Raad voor de Certificatie, verantwoordelijk zijn voor de uitvoering van de opleidingen en de registratie van deskundigen. Daarmee wordt de overheidsbemoeienis in hoge mate gereduceerd en de verantwoordelijkheid gelegd bij de belanghebbenden. Verwacht wordt, door genoemde marktwerking en concurrentie, dat de kosten voor de opleiding zo laag mogelijk zullen worden gesteld. </antwoord>
      <antwoord nummer="7">Het reduceren van de eisen van de kopopleiding ligt niet in de rede. Daardoor zou in feite de situatie van voor TZ/Arbo-maatregelen worden gecontinueerd. Er is een groot belang mee gemoeid, dat de werkgever ook op A&amp;O-gebied op hoog deskundigheidsniveau wordt ondersteund. Ik wil dus niet tornen aan het deskundigheidsniveau van de verplichte A&amp;O-deskundige. Wel ben ik bereid bij alle betrokken actoren te onderzoeken, in hoeverre de verplichting tot het volgen van de kopopleiding verkeerd uitwerkt voor diegenen die stellen al meerdere jaren op het vereiste niveau te werken. En waarbij dan sprake zou zijn dat de aan opleidingsinstellingen geboden bevoegdheid, tot het geven van vrijstelling geen afdoende oplossing is. Een eventueel gewenste nadere maatregel zal ik daarbij tevens bezien in het licht van de administratieve lasten en de mogelijkheden van juridische afbakening van de doelgroep. </antwoord>
      <noten afkomstig="antwoord"/>
   </antwoorden>
</kvr>
