<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over verwijdering etnische Albanezen naar Kosovo. (Ingezonden 20 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7036
</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Albanië Klein-Joegoslavië Vreemdelingen</item>
         <item attribuut="Vindplaats">Kamervragen met antwoord 1997-1998, nr. 1175, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1998-05-04</item>
         <item attribuut="Datum_indiening">1998-03-20</item>
         <item attribuut="Document-id">KVR7036</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2405" allpagenumbers="2405 2406" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7036" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1175" onderwerp="" indiendatum="1998-03-20">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="4 mei 1998) Zie ook Aanhangsel Handelingen nr. 1081, Vergaderjaar 1997–1998.">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het standpunt van de UNHCR dat momenteel verwijdering van etnische Albanezen naar Kosovo onverantwoord is? Bent u ook op de hoogte van het feit dat inmiddels Duitse deelstaten de uitzetting van etnische Albanezen naar Kosovo hebben opgeschort, ondanks het bestaan van een terugname-overeenkomst met de Federale Republiek Joegoslavië? Wat is uw reactie op deze ontwikkelingen? </vraag>
      <vraag nummer="2">Deelt u het oordeel dat er een verschil is in rechtspositie tussen uitgeprocedeerde asielzoekers die feitelijk niet worden uitgezet en houders van een voorwaardelijke vergunning tot verblijf (vvtv)? Bent u het eens met de stelling dat zoveel mogelijk voorkomen moet worden dat mensen wel uitgeprocedeerd raken, maar (lange tijd) niet uitzetbaar zijn? </vraag>
      <vraag nummer="3">Wat is uw reactie op de conclusie in de uitspraak van de meervoudige vreemdelingenkamer van de arrondissementsrechtbank Den Haag, nevenzittingsplaats Haarlem, 21 november 1997, dat aan de niet-verwijdering van Albanese asielzoekers uit Kosovo een beleidsmatige reden ten grondslag ligt? </vraag>
      <vraag nummer="4">Bent u, ondanks de huidige situatie in Kosovo, nog steeds van mening dat het ontbreken van een overname-overeenkomst met de RFJ de enige oorzaak is van het feit dat etnische Albanezen niet verwijderbaar zijn naar Kosovo? Zo neen, bent u dan bereid om alsnog het vvtv-beleid van toepassing te verklaren op etnische Albanezen uit Kosovo? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 4" voetnoot="1">UNHCR heeft op 9 maart jl. een oproep gedaan om afgewezen asielzoekers uit Kosovo voorlopig niet uit te zetten. Over de vraag of verwijderingen onverantwoord zijn is door UNHCR geen oordeel gegeven. Op 10 maart 1998 hebben de Duitse deelstaten uitzettingen van Kosovaren tijdelijk aangehouden in afwachting van een aanvullend ambtsbericht inzake de FRJ, hetwelk op 11 maart jl. werd uitgebracht. Op grond hiervan heeft de Bondsregering op 12 maart jl. geconcludeerd dat de door het Duitse Ministerie van Buitenlandse Zaken geleverde nieuwe gegevens geen grond opleveren voor een algemeen uitzettingsverbod. De minister van Buitenlandse Zaken heeft mij op 27 maart 1998 een brief gestuurd waarin hij melding maakt van dit standpunt van UNHCR, het beleid in de ons omringende landen en aangeeft dat hij vanwege de recente ontwikkelingen adviseert het ambtsbericht van 24 september 1997 tot nader order niet te hanteren <voetnoot nummer="1"/>. Op basis van deze brief heb ik besloten om met ingang van 13 maart 1998 uitstel van vertrek te verlenen aan etnische Albanezen uit Kosovo. Ik heb voor deze datum gekozen omdat de minister van Buitenlandse Zaken mij op die datum reeds heeft bericht dat het ambtsbericht niet meer was te hanteren. Naar aanleiding van dit bericht heb ik de minister om een nadere toelichting gevraagd. Nu de conclusie van de brief van 27 maart 1998, niettegenstaande de aanvullende opmerkingen van de minister van Buitenlandse Zaken over onder meer het beleid van Duitsland, dezelfde is als die van de brief van 13 maart 1998, gaat de beleidswijziging op de datum van de eerste brief in. </antwoord>
      <antwoord nummer="2">Er is een verschil in rechtspositie tussen uitgeprocedeerde asielzoekers die feitelijk niet worden uitgezet en houders van een voorwaardelijke vergunning tot verblijf. Uitzetting is pas dan aan de orde wanneer een uitgeprocedeerde asielzoeker het land niet uit eigen beweging verlaat, waartoe hij is verplicht. In een enkel geval wordt geen uitvoering gegeven aan de mogelijkheid tot uitzetting, terwijl onder bepaalde omstandigheden geen uitvoering aan de mogelijkheid tot uitzetting kan worden gegeven vanwege technische beletselen. Aan de besprekingen met de FRJ over een terugname-overeenkomst wordt sinds mijn brief aan uw Kamer over het beleid inzake etnische Albanezen afkomstig uit Kosovo (TK 1997–1998, 19 637, nr. 288) hoge prioriteit toegekend. Ten aanzien van het vvtv-beleid geldt dat ik in mijn brief van 18 december 1997 (TK 1997–1998, 19 637, nr. 308) heb aangegeven dat de vraag of in een bepaalde situatie een vvtv-beleid geïndiceerd is, ook altijd in een bredere context dient te worden bezien. Niet elke situatie waarin op grond van bijvoorbeeld recente ontwikkelingen in het land van herkomst tijdelijk van uitzetting wordt afgezien rechtvaardigt de conclusie dat een vvtv-beleid is geïndiceerd. Bovendien acht ik een vvtv-beleid minder geschikt om een naar verwachting korte periode van onzekerheid over de situatie in het land van herkomst of over de beoordeling omtrent de situatie te overbruggen. In het geval van etnische Albanezen afkomstig uit Kosovo geldt dat ik de minister van Buitenlandse Zaken gevraagd heb om zo snel mogelijk een nieuw ambtsbericht uit te brengen over de situatie in Kosovo. </antwoord>
      <antwoord nummer="3" voetnoot="1">Voorzover u doelt op de vraag of er thans een vvtv-beleid zou moeten worden gevoerd, merk ik op dat in de door u geciteerde uitspraak de Rechtbank heeft gesteld dat mijn stellingname terzake van het standpunt dat verwijdering van afgewezen Albanese asielzoekers uit Kosovo – bij de toenmalige stand van zaken, dat wil zeggen zonder dat met de autoriteiten van de FRJ nadere afspraken zijn gemaakt – niet van bijzondere hardheid is, zo gebrekkig is onderbouwd dat het marginale toetsing op redelijkheid niet kan doorstaan. Ik heb verwijzing naar de Rechtseenheidskamer verzocht mede omdat bij deze uitspraak niet mijn brief aan uw Kamer van 18 november 1997 (kamerstuk 19 637, nr. 288) en de inhoud van de bij mijn brief gevoegde ambtsberichten van de minister van Buitenlandse Zaken van 24 september en 7 november 1997 is betrokken <voetnoot nummer="1"/>. Gelet op het hiervoor bij de beantwoording van de vragen 1 en 4 gestelde, zal de Rechtseenheidskamer zonodig worden verzocht om de zitting die op 18 juni a.s. gepland was, aan te houden totdat de minister van Buitenlandse Zaken een nieuw ambtsbericht heeft uitgebracht en ik daarover een standpunt heb ingenomen. </antwoord>
      <noten afkomstig="antwoord">
         <noot nummer="1">Bijlagen ter inzage gelegd bij Afdeling Parlementaire Documentatie</noot>
      </noten>
   </antwoorden>
</kvr>
