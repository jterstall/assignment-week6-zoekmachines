<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Defensie over de zorgwekkende afname van het aantal meldingen van oorlogstuig in de Noordzee. (Ingezonden 30 januari 2008);Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30978
</item>
         <item attribuut="Inhoud">Vragen naar aanleiding bericht Defensiekrant (24 jnauari 2008) dat het aantal meldingen vanuit de visserijsector ten aanzien van gevonden mijnen, bommen en torpedo's in de Noordzee sterk afneemt. Deskundigen stellen dat deze dalende lijn zich absoluut niet verhoudt tot de aantallen explosieven die nog in het gebied liggen en dat de risico's voor de scheepvaart groot blijven. Indiener wil weten in hoeverre de afspraken met de visserijsector (naar aanleiding van het dram metde Ouddorop-1 in 2006) nageleefd worden.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Zeescheepvaart) Visserij (Zeevisserij)</item>
         <item attribuut="Trefwoorden">Explosieven Noordzee Zeescheepvaart Zeevisserij</item>
         <item attribuut="Vindplaats">Kamervragen met antwoord 2007-2008, nr. 1418, Tweede Kamer</item>
         <item attribuut="Vraagnr_bij_indiening">2070810060</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2008-02-22</item>
         <item attribuut="Datum_indiening">2008-01-30</item>
         <item attribuut="Document-id">KVR30978</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3037" allpagenumbers="3037 3038" vetnummer="2070810060" code="0708tkkvr1418" lopendefooter="Tweede Kamer, vergaderjaar 2007–2008, Aanhangsel" filenaam="KVR30978" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1418" onderwerp="" indiendatum="2008-01-30">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het bericht dat het aantal meldingen vanuit de visserijsector ten aanzien van gevonden mijnen, bommen en torpedo’s in de Noordzee sterk afneemt? <voetnoot nummer="1"/>
      </vraag>
      <vraag nummer="2">Deelt u de conclusie van deskundigen, dat deze dalende lijn zich absoluut niet verhoudt met de aantallen explosieven die nog in de Noordzee liggen en dat de risico’s hiervan voor de scheepvaart onverminderd groot zijn? </vraag>
      <vraag nummer="3">In hoeverre worden de met de visserijsector gemaakte afspraken – na het drama met de Ouddorp-1 in 2005 – inzake het melden van oorlogstuig adequaat nageleefd? Worden deze afspraken regelmatig geëvalueerd? Met welk resultaat? </vraag>
      <vraag nummer="4">Hoe verklaart u de scherpe daling van het aantal meldingen? Hoe beoordeelt u deze trend? </vraag>
      <vraag nummer="5">In hoeverre is deze trend te verklaren vanuit een bepaalde omslachtigheid of tijdrovendheid (in de ogen van vissers) die met de melding gepaard gaat? In hoeverre kan het doen van een melding verder vereenvoudigd en versneld worden? </vraag>
      <vraag nummer="6">Wat wilt u doen om de noodzaak van het melden van gevonden oorlogstuig weer stevig op de agenda van de visserijsector te plaatsen? </vraag>
      <noten afkomstig="vraag">
         <noot nummer="1" datum="2008-01-24" bron="Defensiekrant">Defensiekrant, 24 januari 2008</noot>
      </noten>
   </vragen>
   <antwoorden aantal="4">
      <antwoord nummer="1, 4 en 5">Het is juist dat het aantal door vissers gerapporteerde explosieven afneemt, de cijfers genoemd in de Defensiekrant zijn juist (2005-333, 2006-193 en 2007-138). Dit neemt niet weg dat het aantal meldingen nog ruim 4 keer zo hoog is als voor het ongeval met de OD-1. De vissersvloot heeft in 2005 direct na het incident aan boord van de OD-1 zeer veel explosieven gerapporteerd. Dit waren mogelijk ook explosieven die de vissers in de periode voor het incident hadden opgevist en weer in zee hadden gegooid zonder te rapporteren. Na het incident en het bestendigen van de richtlijnen werden deze «oude» explosieven alsnog gerapporteerd. De afname van het aantal gevonden explosieven dient ook in dit licht te worden beoordeeld en is dus minder groot dan de «kale» cijfers doen vermoeden. Op basis van deze (licht) dalende trend kunnen nog niet echt conclusies worden getrokken. De procedure van melden is naar onze overtuiging niet omslachtig of tijdrovend maar kort en krachtig en al zeer eenvoudig. </antwoord>
      <antwoord nummer="2">Gelet op de grote hoeveelheid explosieven die nog op de bodem van de Noordzee worden verondersteld, blijft de mogelijkheid bestaan dat een explosief in de netten van een vissersschip komt, ondanks het feit dat er al gedurende een lange reeks van jaren veel is opgeruimd. Het is evenwel zo dat visserij zich over het algemeen in bepaalde gebieden van hoge visdichtheid in de Noordzee afspeelt. De meldingen concentreren zich in deze gebieden waardoor na verloop van tijd het aantal meldingen door de visserij in een visgebied afneemt. Indien door omstandigheden zoals klimaat-veranderingen de visserijgebieden zich zullen verplaatsen, zal het aantal meldingen naar verwachting weer toenemen. Wel moet worden bedacht dat explosieven instabieler worden naarmate de tijd verstrijkt. </antwoord>
      <antwoord nummer="3">Voor zover wij kunnen nagaan worden de afspraken goed nageleefd en zijn alle partijen tevreden over de regeling. Desgevraagd geeft de kustwacht samen met de Koninklijke Marine voorlichting, dit is al enkele malen gebeurd. </antwoord>
      <antwoord nummer="6">De kustwacht heeft goede banden met de sector en uit overleg blijkt dat tot op heden de bestaande procedure tussen de visserijsector en de Koninklijke Marine over het melden van explosieven werkt en bekend is bij de sector. Daarnaast worden wekelijks de posities van gerapporteerde explosieven op de internetsite van de kustwacht gepubliceerd. Ook is via het weekblad «Het Visserijnieuws» veel aandacht aan het onderwerp besteed. Binnenkort zal er tussen de visserijsector, de Koninklijke Marine en de kustwacht overleg zijn waarbij wordt bezien of, en indien nodig hoe, de huidige regeling via het weekblad «Het Visserijnieuws» opnieuw onder de aandacht van de visserijsector kan worden gebracht. </antwoord>
      <noten afkomstig="antwoord"/>
   </antwoorden>
</kvr>
