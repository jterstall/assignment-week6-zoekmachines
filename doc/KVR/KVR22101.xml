<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over het geforceerd ruien van leghennen. (Ingezonden 28 december 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22101
</item>
         <item attribuut="Inhoud">Vragen over berichten dat pluimveehouders bij lage eiprijzen er vaak voor kiezen hun leghennen tot een nieuwe legperiode te brengen d.m.v. geforceerd ruien, waarbij de kippen opzettelijk worden uitgehongerd, doordat zij van energiearm of onverteerbaar maagvullend voer worden voorzien. Vragen over mogelijke overtreding van de Gezondheids- en welzijnswet voor dieren (GWWD).</item>
         <item attribuut="Rubriek">Natuur (Dierenbescherming) Veeteelt (Pluimvee)</item>
         <item attribuut="Trefwoorden">Dierenbescherming Pluimvee</item>
         <item attribuut="Vindplaats">Kamervragen met antwoord 2004-2005, nr. 815, Tweede Kamer</item>
         <item attribuut="Vraagnr_bij_indiening">2040505820</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-01-26</item>
         <item attribuut="Datum_indiening">2004-12-28</item>
         <item attribuut="Document-id">KVR22101</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1727" allpagenumbers="1727 1728" vetnummer="2040505820" code="0405tkkvr815" lopendefooter="Tweede Kamer, vergaderjaar 2004–2005, Aanhangsel" filenaam="KVR22101" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="815" onderwerp="" indiendatum="2004-12-28">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-01-26">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is het u bekend dat pluimveehouders bij lage eiprijzen er vaak voor kiezen om tegen het einde van de legperiode hun leghennen tot een nieuwe legperiode te brengen door middel van geforceerd ruien? </vraag>
      <vraag nummer="2">Kunt u beschrijven uit welk voeder- en daglichtregime geforceerd ruien precies bestaat, hoe lang dit regime aanhoudt, op welke schaal het door de Nederlandse pluimveesector wordt toegepast en wat de effecten ervan zijn op de gezondheid, het gedrag en het welzijn van de dieren? </vraag>
      <vraag nummer="3">Deelt u de mening dat geforceerd ruien inhoudt dat leghennen gedurende een bepaalde periode opzettelijk uitgehongerd worden, doordat zij van energiearm of onverteerbaar maagvullend voer worden voorzien? Zo ja, is deze vorm van uithongering een overtreding van de Gezondheids- en welzijnswet voor dieren (GWWD) waartegen u zou moeten optreden? Zo neen, hoe verklaart u dan de fysieke- en gedragsveranderingen van de kippen gedurende de geforceerde ruiperiode? </vraag>
      <vraag nummer="4">Op welke wijze moet geforceerd ruien uitgevoerd worden om niet in overtreding te zijn met de GWWD? Welke activiteiten heeft u ondernomen om de pluimveesector over deze uitvoeringsvoorwaarden voor geforceerd ruien in te lichten? </vraag>
      <vraag nummer="5">Is het gebruik van onverteerbaar voer bij geforceerd ruien een overtreding van de GWWD? Kunt u uw antwoord toelichten? </vraag>
      <vraag nummer="6">Is het uitgesloten dat in Nederland bij geforceerd ruien de dieren geheel verstoken blijven van voedsel? Zo ja, waarom? Zo neen, hoe treedt u hiertegen op? </vraag>
      <vraag nummer="7">Hoeveel mensuur heeft de Algemene Inspectiedienst in 2004 ingezet op controles op geforceerd ruien? Wat zijn haar bevindingen? Hoeveel en welke overtredingen zijn er geconstateerd? </vraag>
      <vraag nummer="8">Deelt u de mening dat geforceerd ruien verboden moet worden in Nederland? Zo ja, op welke termijn gaat u dat doen? Zo neen, waarom niet? </vraag>
      <vraag nummer="9">Indien u een verbod niet wenselijk acht, bent u dan bereid om via de wet of via het productschap welzijnsnormen voor geforceerd ruien vast te stellen? Zo ja, op welke termijn? Zo neen, waarom niet? </vraag>
      <vraag nummer="10">Wat zal naar uw verwachting de mening van de consument zijn over geforceerd ruien? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het is mij bekend dat een aantal pluimveehouders ervoor kiest dieren te doen ruien wanneer het economisch slecht gaat in de legpluimveehouderij. Ik geef de voorkeur aan de term geïnduceerd ruien, om het onderscheid aan te geven met natuurlijk ruien. </antwoord>
      <antwoord nummer="2">Er kunnen grofweg twee varianten van geïnduceerd ruien worden onderscheiden; in beide gevallen wordt beperkt gevoederd en in beide gevallen worden de dieren bij beperkt licht gehouden gedurende enkele weken. Bij harde methoden van ruien wordt gedurende drie dagen water en meestal 3 tot 7 dagen voer onthouden, waarna gedurende 14 tot 21 dagen uitsluitend energiearm voer wordt verstrekt. Daarna wordt de voergift weer langzaam opgebouwd. In de regel sterven nogal wat dieren. Bij milde – ook wel genoemd moderne – vormen van ruien wordt beperkt gevoederd gedurende twee à drie weken en is de toegang tot water onbeperkt. Ook daarna volgt een langzame opbouw naar meer energierijk voer. Bij deze methode wordt het natuurlijke ruiproces min of meer nagebootst. In de regel geeft dit geen oversterfte. Het is mij niet bekend op welke schaal geïnduceerd ruien momenteel wordt toegepast, maar waarschijnlijk gaat het om een beperkt aantal gevallen. </antwoord>
      <antwoord nummer="3 en 4">Zie vraag 2voor het antwoord op het eerste deel van de vraag. De GWWD (artikel 36) stelt dat het verboden is pijn of letsel te veroorzaken dan wel de gezondheid of het welzijn van dieren te benadelen. Bovendien verbiedt artikel 37 dieren de nodige verzorging te onthouden. Het Legkippenbesluit 2003 gebiedt daarnaast dat de dieren altijd moeten kunnen beschikken over drinkwater. Hieruit kan worden afgeleid dat geïnduceerd ruien in strijd is met de wet, indien drinkwater wordt onthouden en/of indien verzwakking of oversterfte het gevolg is van het ruien. Mildere vormen van ruien zijn niet in strijd met het verbod dieren de nodige verzorging te onthouden, zolang er geen drinkwater beschikbaar is en/of er geen verzwakking of oversterfte van de dieren plaatsvindt. </antwoord>
      <antwoord nummer="5">Het is geen overtreding van de GWWD als een deel van het voer uit onverteerbaar voer bestaat. </antwoord>
      <antwoord nummer="6 en 7">Zie vraag 2voor het antwoord op het eerste deel van de vraag. De AID heeft geen specifieke inzet op het ruien van legkippen. Wel controleert de AID jaarlijks 10% van de legpluimveebedrijven voor het legkippenbesluit 2003. Dit zijn altijd gecombineerde controles, waarbij meerdere regels worden gecontroleerd. Wanneer de AID weet heeft van geïnduceerd ruien waarbij sprake is van overtreding van de GWWD, treedt de AID uiteraard op. </antwoord>
      <antwoord nummer="8 en 9">Nee, ik ben niet van mening dat geïnduceerd ruien moet worden verboden in Nederland. Datzelfde geldt voor het stellen van nadere normen voor geïnduceerd ruien. Ik ben van mening dat de wet op dit moment voldoende handvatten biedt om harde methoden van ruien te verbieden, waarbij de gezondheid of het welzijn van de dieren in het geding is. </antwoord>
      <antwoord nummer="10">Ik ga ervan uit dat consumenten de moderne ruimethoden, die pogen het natuurlijk ruiproces zo goed mogelijk te benaderen, niet zullen afwijzen. Ik word daarin gesterkt door de houding van consumenten die een biologische kip hebben geadopteerd. Zij worden op de hoogte gehouden van het reilen en zeilen van «hun» kip, inclusief het geïnduceerd ruien (dat hier op dezelfde wijze plaatsvindt als in de gangbare houderij). Ik heb uit deze hoek nog geen klachten gehoord. </antwoord>
      <noten afkomstig="antwoord"/>
   </antwoorden>
</kvr>
