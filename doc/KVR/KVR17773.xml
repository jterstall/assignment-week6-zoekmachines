<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cornielje en Aptroot (beiden VVD) aan de minister van Onderwijs, Cultuur en Wetenschappen over de lerarenopleiding basisvorming. (Ingezonden 22 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17773
</item>
         <item attribuut="Inhoud">Vragen over plannen die er zouden zijn bij hogescholen om te starten met een lerarenopleiding basisvorming, terwijl er nog geen keuzes zijn gemaakt over de hervorming van de basisvorming. Van deze vragen is een herdruk verschenen vanwege een tekstuele wijziging.</item>
         <item attribuut="Rubriek">Hoger onderwijs (Studierichtingen) Voortgezet onderwijs (Basisvorming)</item>
         <item attribuut="Trefwoorden">Basisvorming Lerarenopleidingen</item>
         <item attribuut="Vindplaats">Kamervragen met antwoord 2002-2003, nr. 1279, Tweede Kamer</item>
         <item attribuut="Vraagnr_bij_indiening">2020310560</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Cornielje</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2003-05-15</item>
         <item attribuut="Datum_indiening">2003-04-22</item>
         <item attribuut="Document-id">KVR17773</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2665" allpagenumbers="2665 2666" vetnummer="2020310560" code="0203tkkvr1279" lopendefooter="Tweede Kamer, vergaderjaar 2002–2003, Aanhangsel" filenaam="KVR17773" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1279" onderwerp="" indiendatum="2003-04-22">
         <vrager partij="VVD" oorsprong="parlement">Cornielje</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-05-15">
         <antwoorder functie="minister" ministerie="">Van der Hoeven Onderwijs, Cultuur en Wetenschappen</antwoorder>
         <mede-antwoorder>de staatssecretaris van Onderwijs, Cultuur en Wetenschappen mw</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van het artikel «Tienerleraar komt eraan voor VMBO» in het Algemeen Dagblad van 16 april jl.? </vraag>
      <vraag nummer="2">Is het waar dat er plannen zijn bij hogescholen om te starten met een lerarenopleiding basisvorming? Zo ja, welke? </vraag>
      <vraag nummer="3" voetnoot="1">Herinnert u zich de aangenomen motie-Lambrechts c.s. <voetnoot nummer="1"/>waarin de regering wordt verzocht de lerarenopleidingen hun opleidingen ten behoeve van de basisvorming niet te laten vormen naar het model van vakkencombinaties, maar eerst de voorstellen voor een meer definitieve aanpak van de problemen in de basisvorming af te wachten? </vraag>
      <vraag nummer="4">Impliceert deze Kameruitspraak dat de lerarenopleiding basisvorming van INHOLLAND niet voor bekostiging in aanmerking zal komen? </vraag>
      <vraag nummer="5">Deelt u de mening dat eerst keuzes moeten worden gemaakt over de hervorming van de basisvorming en dat vervolgens gekeken moet worden naar eventuele consequenties voor de differentiaties aan de lerarenopleidingen? </vraag>
      <vraag nummer="6">Deelt u de mening dat één lerarenopleiding voor de basisvorming haaks staat op het belang van vakkennis voor deze groep leerlingen? (talen, exacte vakken, praktische vakken, enz) </vraag>
      <vraag nummer="7">Kunt u aangeven wat de gevolgen voor de kwaliteit van het onderwijs zullen zijn als één leraar alle vakken die nu in de basisvorming zijn opgenomen, moet gaan geven? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 733" documentnummer="8">Kamerstuk 26 733, nr. 8</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik heb gehoord dat één of meer hogescholen overwegen een opleiding voor leraren basisvorming te starten. Ik heb nog geen kennis genomen van concrete stappen van hogescholen om een dergelijke nieuwe opleiding te laten toetsen en registreren in het Centraal Register Opleidingen Hoger Onderwijs. Opleidingen die voor registratie worden aangemeld, kunnen op zijn vroegst vanaf het studiejaar 2004–2005 daadwerkelijk worden verzorgd. Voorafgaand aan de registratie moet de instelling een verzoek indienen tot toetsing van die opleiding door het Nationaal Accreditatie Orgaan. </antwoord>
      <antwoord nummer="3">Ja. </antwoord>
      <antwoord nummer="4">Alleen opleidingen die in het Centraal Register Opleidingen Hoger Onderwijs zijn geregistreerd en die voldoen aan eisen van macrodoelmatigheid kunnen in aanmerking komen voor bekostiging. Vooralsnog is daarvan geen sprake voor een lerarenopleiding basisvorming van INHolland of de Haagse hogeschool die in het AD werden genoemd. </antwoord>
      <antwoord nummer="5">Ik ben van mening dat lerarenopleidingen volgend moeten zijn op wet- en regelgeving t.a.v. de velden waar ze voor opleiden (WPO, WEC, WVO en WEB). Daarbinnen hebben ze conform de WHW een eigen verantwoordelijkheid om in afstemming met het afnemend veld invulling te geven aan het onderwijsprogramma van bestaande en eventuele nieuw te ontwikkelen opleidingen. Wie nu tot leraar in de basisvorming (al of niet in het vmbo) wil worden benoemd, moet voldoen aan de bij of krachtens de wet vastgelegde benoemingsvoorwaarden voor ieder vak dat hij wil geven. In het algemeen betekent dat dat hij beschikt over een getuigschrift waaraan ten minste een 2e graads bevoegdheid is verbonden voor het verzorgen van onderwijs in betreffend vak dan wel, als het gaat om een zij-instromer, in het bezit moet zijn van een geschiktheidsverklaring voor dat vak. Er zijn geen bevoegdheidseisen specifiek voor basisvorming of vmbo. De benoemingsvoorwaarden gelden voor de instellingen die opleidingen tot leraar aanbieden als beroepsvereisten in de zin van artikel 7.6 eerste lid van de WHW. De opleiding moet ervoor zorgdragen dat degene die de opleiding volgt, in dit geval een opleiding tot leraar VO van de tweede graad, in de gelegenheid is aan die vereisten te voldoen. De opleidingen moeten ervoor zorgdragen dat de door hen opgeleide leraar kan functioneren in het gehele tweedegraadsgebied. Het nu inrichten van een opleiding die specifiek is gericht op de basisvorming of het vmbo is dan ook niet verstandig aangezien er nu geen sprake is van een bevoegdheid specifiek voor basisvorming of vmbo. Zo is het ook niet verstandig om nu binnen de opleiding voor leraren basisonderwijs (mede) op te leiden specifiek voor basisvorming of vmbo. Dat leidt immers niet tot een algemeen geldend civiel effect. Met het getuigschrift van de opleiding voor leraar basisonderwijs wordt niet voldaan aan de voor het voortgezet onderwijs geldende benoembaarheidsvoorwaarden. Het ligt dus in de rede dat instellingen zich danig beraden voor zij afzonderlijke opleidingsroutes initiëren die de afgestudeerden een onduidelijk perspectief op de arbeidsmarkt bieden, zeker op de lange termijn als er wellicht minder krapte is op de onderwijsarbeidsmarkt. </antwoord>
      <antwoord nummer="6">Ik ben van mening dat vakkennis in alle delen van het onderwijs nu en in de toekomst van belang is. De leraar moet zich zowel de vakkennis eigen maken, afgeleid van kerndoelen en eindtermen van het betreffende onderwijstype, als de (vak)didactische of beroepsvaardigheden om de leerlingen de einddoelen te laten bereiken. Daarmee is op zich niet uitgesloten dat, afhankelijk van nog te nemen beslissingen, er in de toekomst bredere opleidingen zouden kunnen zijn die opgeleiden afleveren met voldoende vakkennis, althans bredere opleidingen dan thans, bijvoorbeeld voor meer vakken. Eén opleiding voor de gehele basisvorming, zoals de vragenstellers suggereren, lijkt mij voorlopig niet aan de orde of wenselijk. Voor diegenen die als leraar in vmbo of basisvorming wil worden ingezet op grond van een afgeronde opleiding voor leraren basisonderwijs zijn er nu al mogelijkheden op grond van de Interimwet zij-instroom leraren primair en voortgezet onderwijs. Zij zouden, als zij in een geschiktheidsonderzoek geschikt worden bevonden, onmiddellijk in het VO aan het werk kunnen en in het zij-instroomtraject zich de nog benodigde kennis en vaardigheden, waaronder vakkenis, kunnen eigen maken. </antwoord>
      <antwoord nummer="7">Ik ben van mening dat het nu niet opportuun is hierop definitief te antwoorden. Ik wil de voorstellen van de taakgroep vernieuwing basisvorming eerst afwachten. Het lijkt me vanzelfsprekend dat de lerarenopleidingen intussen geen onomkeerbare stappen zetten. </antwoord>
      <noten afkomstig="antwoord"/>
   </antwoorden>
</kvr>
