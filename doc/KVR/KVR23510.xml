<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over de verwoesting van huizen van Arabieren in Jeruzalem. (Ingezonden 10 juni 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23510
</item>
         <item attribuut="Inhoud">Vragen naar aanleiding van onder meer het artikel 'Het is niet joods wat we daar doen' in NRC Handelsblad van 1 juni 2005.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Israël Mensenrechten Palestijnen</item>
         <item attribuut="Vindplaats">Kamervragen met antwoord 2004-2005, nr. 2091, Tweede Kamer</item>
         <item attribuut="Vraagnr_bij_indiening">2040516270</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2005-07-19</item>
         <item attribuut="Datum_indiening">2005-06-10</item>
         <item attribuut="Document-id">KVR23510</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4461" allpagenumbers="4461 4462" vetnummer="2040516270" code="0405tkkvr2091" lopendefooter="Tweede Kamer, vergaderjaar 2004–2005, Aanhangsel" filenaam="KVR23510" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2091" onderwerp="" indiendatum="2005-06-10">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-07-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van de voortgaande verwoestingen van huizen van Arabieren in onder meer Oost-Jeruzalem? <voetnoot nummer="1"/>
      </vraag>
      <vraag nummer="2">Is het waar dat de gemeente Jeruzalem van plan is om een hele Arabische wijk van 88 huizen in Silwan, Oost-Jeruzalem, te verwoesten? Wat is hiervoor de reden? </vraag>
      <vraag nummer="3">Acht u dit voornemen van de gemeente Jeruzalem in overeenstemming met verschillende internationale afspraken, waaronder de Geneefse Conventies, maar ook bijvoorbeeld de «Routekaart naar vrede» en de aanbevelingen van de Or-Commissie en de Commissie Lapid? </vraag>
      <vraag nummer="4">Wat gaat u, zowel bilateraal als in EU-verband, doen om de Israëlische autoriteiten ervan te weerhouden deze huizen van Arabische bewoners te verwoesten? </vraag>
      <vraag nummer="5" voetnoot="2">Kunt u enkele concrete voorbeelden geven van de implementatie van de aanbevelingen van de Commissie Lapid, waarop het Israëlische Ministeriële Comité voor de niet-Joodse Sector zou moeten toezien en die door de Nederlandse regering nauwlettend wordt gevolgd? <voetnoot nummer="2"/>
      </vraag>
      <vraag nummer="6">Vindt u de opstelling van Israël in de constructief-kritische dialoog die onder andere u met Israël aangaat constructief, terwijl Israël blijkbaar doorgaat met het verwoesten van huizen van Arabieren en het bouwen van de afscheidingsmuur? Welke concrete resultaten zijn in deze constructief-kritische dialoog geboekt? </vraag>
      <vraag nummer="7">Wat zijn de concrete uitkomsten uit het overleg in het kader van het EU-Israël-Associatieakkoord en het Actieplan in het raamwerk van het Europees Nabuurschapbeleid, waarin de positie van de Arabische minderheid eveneens aan de orde zou moeten komen? </vraag>
      <vraag nummer="8">Bent u bereid om, in het kader van uw verantwoordelijkheid als partij bij de Geneefse Conventie, onderzoek te doen naar en/of een dossier te vormen over deze schendingen van het internationaal recht, om zo de verantwoordelijken mogelijkerwijs op enig moment voor de rechter te brengen? Zo neen, waarom niet? </vraag>
      <vraag nummer="9">Kunt u deze vragen elk afzonderlijk beantwoorden? Zo neen, waarom niet? </vraag>
      <noten afkomstig="vraag">
         <noot nummer="1" titel="Het is niet joods wat we daar doen">NRC Handelsblad, 1 juni 2005,«Het is niet joods wat we daar doen». http://electronicintifada.net/v2/article3901.shtml?url</noot>
         <noot nummer="2" documenttype="Kamervragen" documentnummer="1314" documentjaargang="2004-2005">Aanhangsel Handelingen, nr. 1314, vergaderjaar 2004–2005.</noot>
      </noten>
   </vragen>
   <antwoorden aantal="6">
      <antwoord nummer="1 t/m 4">Naar aanleiding van protesten tegen en mediaberichten over mogelijke verwoesting van (88) huizen van Palestijnse bewoners van de wijk Silwan in Oost-Jeruzalem heeft de burgemeester van Jeruzalem in een schriftelijke verklaring van 7 juni jl. de opschorting aangekondigd van het voornemen tot verwoesting van huizen in Silwan. De burgemeester heeft tevens aangegeven dat de gemeente in gezamenlijk overleg met vertegenwoordigers van de betreffende buurt tot een passende oplossing zal komen. Dit is desgevraagd door een woordvoerder van de gemeente Jeruzalem op 8 juni jl. tegenover de Nederlandse ambassade in Tel Aviv, in de hoedanigheid van het EU-voorzitterschap, bevestigd. Op 10juni jl. is door het Luxemburgse EU-voorzitterschap een schriftelijke verklaring gepubliceerd waarin kennis wordt genomen van de verklaring van de burgemeester en waarin de hoop wordt uitgeproken dat het hogergenoemde besluit gehandhaafd blijft. Voorts wordt herhaald dat de betrokken partijen zich met inachtneming van internationaal en humanitair recht dienen te onthouden van eenzijdige acties die vooruitlopen op de finale status en die een twee-staten oplossing in gevaar kunnen brengen. Nederland en de EU zullen deze zaak en andere soortgelijke gevallen kritisch en actief blijven volgen. </antwoord>
      <antwoord nummer="5">Ter uitvoering van één van de aanbevelingen van de Commisie Lapid heeft Premier Sharon de Israëlische Nationale Veiligheidsraad (NSC) belast met het opzetten van een nationale Authority for Advancement of Minorities. De NSC zal hierover in juli een voorstel doen aan het kabinet. Een aanbeveling van de commissie Lapid die inmiddels tevens wordt uitgevoerd is het opstellen van masterplannen voor Arabische dorpen. Andere voorstellen, zoals invoering van civiele dienstplicht en van een nationale gelijkheidsdag voor de Arabische minderheid zijn vooralsnog niet geïmplementeerd vanwege verzet van deze groep daartegen. Overigens hebben de aanbevelingen van de commissie Lapid betrekking op de positie van niet-joodse groeperingen in Israël zelf. Zij strekken zich niet uit tot Palestijnen in Oost-Jeruzalem en de bezette gebieden. </antwoord>
      <antwoord nummer="6">Er is sinds februari jl. geen sprake meer van stelselmatige vernietiging van Arabische huizen in de Palestijnse gebieden als strafmaatregel na aanslagen. Er worden nog wel huizen verwoest vanwege het ontbreken van bouwvergunningen en vanwege de bouw van de barrière. De laatste tijd is dit in omvang echter beperkt, mede vanwege interne en externe druk, zoals ook uit het antwoord op vraag 4 moge blijken. De EU volgt deze kwesties aandachtig en spreekt zich hier al dan niet in Kwartet-verband bij voortduring over uit. </antwoord>
      <antwoord nummer="7">Het Actieplan in het raamwerk van het Europees Nabuurschapsbeleid bevat onder andere de doelstelling om de rechten van minderheden te bevorderen en beschermen, inclusief het verbeteren van de politieke, economische, sociale en culturele mogelijkheden van alle staatsburgers en rechtmatig ingezetenen. Het Luxemburgse voorzitterschap heeft op aandringen van Nederland tijdens de bijeenkomst van het EU-Israël Associatiecomité, dat op 14 april jl. plaatsvond, de Europese zorg verwoord over de behandeling van de Israëlisch-Arabische bevolking en het belang benadrukt van het respecteren van de rechten van de minderheden door Israël. In de toekomst zal aan de rechten van minderheden in Israël aandacht worden besteed in het kader van één van de sub-comité’s van het Associatiecomité. Over de instelling hiervan wordt momenteel met Israël gesproken. </antwoord>
      <antwoord nummer="8">Het onderzoeken en vergaren van bewijs van mogelijke schendingen van de Geneefse Conventies door individuen is een taak van het Openbaar Ministerie. Het Openbaar Ministerie kan verdachten van grove schendingen van de Geneefse Conventies in Nederland vervolgen op grond van de Wet Internationale Misdrijven, mits zij in Nederland worden aangetroffen en zij zich niet op immuniteit kunnen beroepen. De EU en Nederland zijn overigens van mening dat een oplossing van het Israëlisch-Palestijnse conflict langs politieke weg tot stand dient te komen. De EU en Nederland ondersteunen en faciliteren dit politieke proces en spreken beide partijen waar nodig aan op door hen voorgenomen of ondernomen acties die een duurzame vredesregeling in gevaar kunnen brengen. </antwoord>
      <antwoord nummer="9">Gelet op hun onderlinge samenhang is een aantal vragen bij de beantwoording samengevoegd. </antwoord>
      <noten afkomstig="antwoord"/>
   </antwoorden>
</kvr>
