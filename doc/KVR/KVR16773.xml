<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over huurverhoging bij een complex seniorenwoningen te Schijndel. (Ingezonden 7 november 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16773
</item>
         <item attribuut="Inhoud">Vragen over forse huurverhoging, in het licht van het ontbreken van veel voor ouderen elementaire voorzieningen.</item>
         <item attribuut="Rubriek">Volkshuisvesting (Huurwoningen) Welzijn (Ouderen)</item>
         <item attribuut="Trefwoorden">Huurwoningen Ouderen</item>
         <item attribuut="Vindplaats">Kamervragen met antwoord 2002-2003, nr. 431, Tweede Kamer</item>
         <item attribuut="Vraagnr_bij_indiening">2020302880</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-12-02</item>
         <item attribuut="Datum_indiening">2002-11-07</item>
         <item attribuut="Document-id">KVR16773</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="905" allpagenumbers="905 906" vetnummer="2020302880" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16773" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="431" onderwerp="" indiendatum="2002-11-7">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is u bekend dat woningcorporatie Woonzorg Nederland voor haar enige complex seniorenwoningen te Schijndel <voetnoot nummer="1"/>de huren van vrijkomende woningen wil verhogen naar het wettelijk maximum? </vraag>
      <vraag nummer="2" voetnoot="2">Hoe beoordeelt u een dergelijke ontwikkeling in het licht van de gemiddelde huur bij alle woningcorporaties, die 64% van het wettelijk maximum bedraagt? <voetnoot nummer="2"/>
      </vraag>
      <vraag nummer="3">Is hier sprake van een algemene beleidswijziging bij Woonzorg Nederland? Zo ja, op grond van welke argumenten? Zo nee, waarom wordt er juist bij dit complex zo’n extreme huurverhoging doorgevoerd? </vraag>
      <vraag nummer="4">Hoeveel bedroeg de gemiddelde huurstijging bij het woningbezit van Woonzorg Nederland per 1 juli 2003? Hoe groot is het effect van de huurharmonisatie, op de totale gemiddelde huurverhoging? </vraag>
      <vraag nummer="5" voetnoot="3">Is u bekend dat het complex seniorenwoningen te Schijndel niet voorzien is van de meest elementaire voorzieningen voor ouderen <voetnoot nummer="3"/>? Kunt u in het kader van het Besluit Beheer Sociale Huursector (BBSH), waarin een prestatieveld wonen en zorg is opgenomen, deze in ouderenhuisvesting gespecialiseerde corporatie aanspreken op zijn verantwoordelijkheid? </vraag>
      <vraag nummer="6">Wie is er verantwoordelijk voor het maken van prestatieafspraken met landelijk opererende corporaties, die in een groot aantal gemeenten een bescheiden aandeel van het lokale bestand aan sociale huurwoningen bezitten? Indien dit naar uw mening de gemeenten zijn, wordt deze verantwoordelijkheid ook daadwerkelijk ingevuld? </vraag>
      <noten afkomstig="vraag">
         <noot nummer="1">68 woningen aan de Hoofdstraat e.o. te Schijndel (complex Jansen De Wit)</noot>
         <noot nummer="2">bron: Advies commissie huurbeleid middellange termijn (commissie Vermeulen), september 2001</noot>
         <noot nummer="3">overal zijn drempels aanwezig; de trappen zijn steil en hebben twee kwarten; de gangen zijn te smal voor een rolstoel; er is geen hotelschakeling aanwezig bij belangrijke lichtpunten; geen tweede toilet op de verdieping; een brancard kan alleen verticaal naar buiten wegens te weinig manoeuvreerruimte in de gangen</noot>
      </noten>
   </vragen>
   <antwoorden aantal="6">
      <antwoord nummer="1">Indien, en voor zover de markt het toelaat is het beleid van Woonzorg Nederland er per 1 september 2002 op gericht bij vrijkomen van woningen huurharmonisatie ineens toe te passen. Het beleid is er de komende jaren op gericht kostenreductie te bewerkstelligen en inkomsten te optimaliseren. Dit is tevens van toepassing op de door te voeren huurverhogingen van het complex van 68 woningen aan de Hoofdstraat e.o. te Schijndel. Naast Woonzorg Nederland bezitten De Bouwvereniging Huis en Erf (circa 100) en De Stichting Schijndelse Ouderenhuisvesting (circa 500) in Schijndel samen 600 senioren- of aangepaste woningen. </antwoord>
      <antwoord nummer="2">De gemiddelde huur bij Woonzorg Nederland wijkt substantieel af van het landelijk gemiddelde. Ruim 80% van het bezit van Woonzorg Nederland zit kort op de maximaal redelijke huur. De gemiddelde huur bij corporaties ligt momenteel landelijk gezien op 69%. Voor ouderenwoningen ligt dit percentage ongeveer op 85. </antwoord>
      <antwoord nummer="3">Zoals bij het antwoord op vraag 1 is aangegeven is hier sprake van nieuw beleid, verband houdend met de investeringsopgaven waarmee Woonzorg Nederland de afgelopen tijd is geconfronteerd. Ook de komende jaren zijn aanzienlijke investeringen voorzien. </antwoord>
      <antwoord nummer="4">De gemiddelde huurstijging 2001 bedroeg 2,54% (begroot was 2,50%). In dat jaar stegen de huren totaal met circa 10 mln. Het effect van de huurharmonisatie op de gemiddelde huurverhoging was in dat jaar marginaal ( 33 000). Dit houdt uiteraard verband met de totale huursom (circa 225 mln.). De definitieve cijfers over 2002 zijn nog niet vastgesteld maar zullen hier niet substantieel van afwijken. </antwoord>
      <antwoord nummer="5">Woonzorg Nederland is bezig met een omvangrijk tranformatieproces. Buiten de (aanleun)woningen betreft dit in hoge mate het bezit aan verpleeg- en verzorgingshuizen. In dat proces worden beleidsmatige keuzes gemaakt voor wat betreft investeringsvolume en prioriteiten. Het onderhavige complex bestaat uit 31 appartementen (gelijkvloers) en twee complexjes seniorenwoningen (totaal 37 woningen). Hiervan zijn 12 woningen moeilijk aanpasbaar te maken. Daarentegen zijn 25 woningen wel goed aanpasbaar te maken. Bij deze woningen bevindt de badkamer en slaapkamer zich op de benedenverdieping (boven is de zolder). Vanuit de optiek van het rijk wordt de verantwoording van de corporatie op het prestatieveld Wonen en zorg in zijn totaliteit beoordeeld. Indien de prestaties van de toegelaten instelling structureel daartoe aanleiding geven, kan dit in eerste instantie op lokaal niveau aanleiding zijn gemaakte prestatieafspraken aan te scherpen. </antwoord>
      <antwoord nummer="6">Het maken van prestatieafspraken op lokaal niveau is een verantwoordelijkheid van zowel de gemeente als de corporatie. Door mijn departement wordt reeds langere tijd een actief beleid gevoerd om deze afspraken te bewerkstelligen. Hierbij is de omvang van het bezit van een landelijk (of regionaal) opererende corporatie soms van invloed op het maken van bedoelde afspraken. Naarmate een corporatie immers meer bezit heeft in een bepaalde gemeente is het veelal gemakkelijk om tot prestatieafspraken te komen. Er is dienaangaande een positieve tendens waar te nemen, ook onder invloed van de inspanningen van mijn departement. Tussen de gemeente Schijndel en Woonzorg Nederland zijn (nog) geen prestatieafspraken gemaakt. </antwoord>
      <noten afkomstig="antwoord"/>
   </antwoorden>
</kvr>
