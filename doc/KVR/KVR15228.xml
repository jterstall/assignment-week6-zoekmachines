<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de klachten inzake de Rotterdamse taxibranche. (Ingezonden 20 februari 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15228
</item>
         <item attribuut="Inhoud">Vragen naar aanleiding van het bericht 'Extra controle op taxi's' in het Rotterdams Dagblad van 16 februari 2002. Het aantal Rotterdamse taxi's zou sinds de invoering van de nieuwe Taxiwet zijn toegenomen van 800 in 2000 tot 1500 op dit moment, maar ondanks de extra concurrentie zijn de ritprijzen niet gedaald.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Personenvervoer)</item>
         <item attribuut="Trefwoorden">Deregulering Mededinging Taxi's</item>
         <item attribuut="Vindplaats">Kamervragen met antwoord 2001-2002, nr. 769, Tweede Kamer</item>
         <item attribuut="Vraagnr_bij_indiening">2010206540</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2002-03-07</item>
         <item attribuut="Datum_indiening">2002-02-20</item>
         <item attribuut="Document-id">KVR15228</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1611" allpagenumbers="1611 1612" vetnummer="2010206540" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15228" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="769" onderwerp="" indiendatum="2002-02-20">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-03-7">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «Extra controle op taxi’s»? <voetnoot nummer="1"/>
      </vraag>
      <vraag nummer="2">Is het waar dat sinds de invoering van de nieuwe Taxiwet het aantal Rotterdamse taxi’s is toegenomen van 800 in 2000 tot 1500 op dit moment? </vraag>
      <vraag nummer="3">Deelt u de opvatting dat de klant van deze extra concurrentie vooralsnog geen voordeel heeft omdat de ritprijzen niet zijn gedaald en er enorme prijsverschillen zijn ontstaan, de stratenkennis van chauffeurs gemiddeld achteruit is gegaan en wachttijden sterk uiteenlopen? Kunt u uw antwoord toelichten? </vraag>
      <vraag nummer="4">Beschouwt u genoemde problemen als invoeringsproblemen of houdt u er rekening mee dat deze hogere prijzen en de afgenomen dienstverleningen onlosmakelijk met de nieuwe Taxiwet zijn verbonden? </vraag>
      <vraag nummer="5">Bent u bereid tot een tussentijdse evaluatie van de Taxiwet om zonodig via aanpassing van de wet deze problemen op te lossen? </vraag>
      <vraag nummer="6">Deelt u de opvatting dat een oplossing voor genoemde problemen gevonden zou kunnen worden in het beperken van het aantal uit te geven taxivergunningen? Indien ja, bent u bereid om terug te keren tot een vorm van capaciteitsbeleid? Indien neen, waarom niet? </vraag>
      <vraag nummer="7">Bent u van mening dat de controle van taxi’s door de Inspectie Verkeer en Waterstaat toereikend is om onregelmatigheden tegen te gaan? Kunt u uw antwoord toelichten? </vraag>
      <vraag nummer="8">Voldoen taxiondernemers aan de verplichting om een klachtenregeling op te stellen en zich aan te sluiten bij een geschillencommissie? Kunt u een indruk geven van de hoeveelheid en de aard van de klachten die bij geschillencommissies binnenkomen? </vraag>
      <noten afkomstig="vraag">
         <noot nummer="1" datum="2002-02-16" bron="Rotterdams Dagblad">Rotterdams Dagblad, 16 februari 2002</noot>
      </noten>
   </vragen>
   <antwoorden aantal="8">
      <antwoord nummer="1">Ja, dit bericht is mij bekend. </antwoord>
      <antwoord nummer="2">Per 31 december 2001 (dus voor het opheffen van de vervoerregio’s) waren er 520 vergunninghouders met in totaal 1979 vergunningbewijzen in de vervoerregio Rotterdam. Het is dus niet precies aan te geven hoeveel taxi’s in de stad Rotterdam operationeel waren, omdat toentertijd alle taxi’s vanuit het vervoergebied Rotterdam en omstreken in de stad vervoer konden verrichten. In het begin van dit jaar zijn er 362 vergunninghouders met als vestigingsplaats Rotterdam en met een totaal aan vergunningbewijzen van 890. De cijfers die u noemt lijken hoger te liggen dan mijn gegevens. Echter, door de opheffing van de vervoergebieden valt thans niet precies te constateren hoeveel buiten de stad Rotterdam gevestigde ondernemers met hun taxi’s in de stad Rotterdam opereren. </antwoord>
      <antwoord nummer="3">Ten aanzien van de ontwikkeling van de ritprijzen wil ik in het algemeen opmerken dat de ondernemers de mogelijkheid hebben afzonderlijke tarieven toe te passen voor de verschillende onderdelen van de rit, wat kan leiden tot verschillen in de uiteindelijke ritprijs. Zodoende is het moeilijk vast te stellen in hoeverre er (enorme) prijsverschillen zijn ontstaan. Echter, er zijn geen signalen bekend dat het maximumtarief zou worden overschreden. Bij de monitoring van de effecten van de wet wordt hier wel de nodige aandacht aan besteed. Dat de ritprijzen niet zijn gedaald heeft enerzijds te maken met de jaarlijkse prijsindexeringen, maar anderzijds ook met het nog niet gebruik maken van alle mogelijke technologische verbeteringen voor een efficiëntere bedrijfsvoering. Wel zijn ontwikkelingen op dit gebied gaande. De verscheidenheid in wachttijden zie ik evenals voorgaande een verantwoordelijkheid van de taxiondernemers. Juist door de consument snel en efficiënt te vervoeren kan een onderneming zich profileren ten opzichte van andere ondernemers. Dit is ook uitgangspunt geweest van de wet: door middel van concurrentie kan de consument kiezen voor de kwaliteit van het geboden product in relatie tot de prijs. Dit geldt eveneens voor de stratenkennis van chauffeurs. Toch lijkt hier de noodzaak voor een algemene landelijke chauffeursopleiding relevant. Momenteel wordt onderzocht welke mogelijkheden hiervoor bestaan. </antwoord>
      <antwoord nummer="4">Bij de invoering van de Wet deregulering taxivervoer is uitgegaan van een invoeringstraject van vier jaar. Het was/is immers niet te verwachten dat een taxibranche, die vrijwel dertig jaar ongewijzigd heeft gefunctioneerd, binnen een tweetal jaren een volledige omslag zou kunnen maken. Hiertoe is een attitudeverandering onontbeerlijk. Ondernemers en chauffeurs krijgen ineens te maken met een open taximarkt met concurrentie en vrijheid in prijsstellingen. Niet voor niets is gekozen voor geleidelijke invoering van de diverse maatregelen, zodat de «zittende» taxibranche langzamerhand kon/kan wennen aan de toekomstige situatie. Met name in de grote steden was te verwachten dat er sprake zou zijn van een forse toename van het aantal taxi’s. Deze toename was ook beoogd, omdat de vraag veelal groter was dan het aanbod. Afhankelijk van tijdstippen (met name in de avonduren in het weekend) wil de vraag naar taxivervoer zeer fluctueren. Het spreekt voor zich dat ondernemers op deze pieken willen inspelen. Dit heeft af en toe het gevolg dat er sprake is van een overaanbod. Samen met de politie wordt door mijn inspecteurs opgetreden in geval geconstateerd wordt dat dit gebeurt op een wijze die strijdig is met de wet. lk ga er nog steeds van uit dat de markt uiteindelijk (binnen de beoogde vier jaar) zichzelf voldoende reguleert: (type) vraag en (type) aanbod zullen zich op elkaar afstemmen. De consument zal kiezen voor de taxi die bij hem/haar het beste past. Thans valt al te constateren dat er nieuwe typen van vervoer worden aangeboden. De kans is groot dat daarmee ook nieuwe klantenkringen worden aangeboord, zodat de taxi uiteindelijk een grotere rol in de vervoersketen zal gaan spelen. </antwoord>
      <antwoord nummer="5" voetnoot="1">Over het jaar 2000 heeft een eerste evaluatie plaatsgevonden. De resultaten daarvan gaven aanleiding alleen het maximumtarief te handhaven. Jaarlijks blijven er monitoringen plaatsvinden. Mochten de resultaten daarvan aanleiding geven tot bijstelling van de wet, dan zal ik dat zeker niet uit de weg gaan. Recent voorbeeld is het debat in uw Kamer van 10 oktober 2001 <voetnoot nummer="1"/>. Dit gaf aanleiding om meer aandacht te besteden aan het ondersteunen en eventueel initiëren van initiatieven op het gebied van een landelijke klachtenregeling, keurmerk en opleidingseisen aan chauffeurs. De eindevaluatie zal in 2004 kunnen worden besproken. </antwoord>
      <antwoord nummer="6">Zoals ik al eerder heb gemeld houd ik mij aan het uitgangspunt en termijnen zoals in de wet zijn opgenomen inhoudende de afschaffing van het capaciteitsbeleid per 1 januari 2002. </antwoord>
      <antwoord nummer="7">Zowel inspecteurs van de inspectie als de politie zijn belast met de controle en toezicht op het taxivervoer in Rotterdam. Behalve mijn inspecteurs, die zich zowel met weg- als bedrijfscontroles bezighouden, beschikt Rotterdam over een aparte zogenoemde «taxipolitie», die zich voornamelijk met de wegcontrole bezig houdt. Eind 2001 is een aanvang gemaakt met een plan van aanpak, waarin verschillende (opsporings)diensten hebben afgesproken de wegcontroles te intensiveren door gezamenlijke controles te verrichten. Hierdoor wordt de pakkans vergroot. Ook in 2002 zullen deze controles door de inspectie, politie, belastingdienst en Gak worden uitgevoerd. Daarnaast heeft de inspectie haar controles in de weekenden in Rotterdam geïntensiveerd. Verder bestaat er in Rotterdam een handhavingsplatform, waarin door verschillende diensten afspraken worden gemaakt over de aanpak van het taxivervoer in deze stad. lk ben van mening dat hiermee een optimale inspanning wordt gedaan om onregelmatigheden tegen te gaan. Ook maak ik van de gelegenheid gebruik om u te informeren over de door mij met Amsterdam gemaakte afspraken over de mandatering aan het politiekorps Amsterdam-Amstelland van bevoegdheden in het kader van de Wet personenvervoer 2000. Dat houdt in dat naast goede samenwerkingsafspraken met IVW de politie de mogelijkheid krijgt om bij spoedeisende overtredingen bestuursdwang toe te passen. De mandatering zal op korte termijn in de vorm van een pilot van start gaan. Over een half jaar zal de werking geëvalueerd worden. </antwoord>
      <antwoord nummer="8">Per 1 januari 2001 zijn taxiondernemers verplicht een klachtenregeling te hebben en aangesloten te zijn bij een geschillencommissie. Een aantal grote taxibedrijven heeft inderdaad een klachtenregeling, maar een geschillencommissie bestaat nog niet. KNV-Taxi werkt aan een model klachtenregeling en de oprichting van een geschillencommissie. Indien deze niet op korte termijn geëffectueerd worden, zal ik geëigende maatregelen nemen. Over ongeveer een maand zal ik uw Kamer hierover verder informeren. </antwoord>
      <noten afkomstig="antwoord">
         <noot nummer="1">Handelingen II, nr. 11</noot>
      </noten>
   </antwoorden>
</kvr>
