<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over de detentie van een vrouw in Tunesië. (Ingezonden 20 juni 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5425
</item>
         <item attribuut="Inhoud">Betreft de detentie van Rachida Ben Salem, echtgenote van een Tunesische man die in Nederland de vluchtelingenstatus heeft verkregen.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Mensenrechten Tunesië</item>
         <item attribuut="Vindplaats">Kamervragen met antwoord 1996-1997, nr. 1653, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-07-28</item>
         <item attribuut="Datum_indiening">1997-06-20</item>
         <item attribuut="Document-id">KVR5425</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3379" allpagenumbers="3379" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1653" onderwerp="" indiendatum="1997-06-20">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1997-07-28">
         <antwoorder functie="minister-president" ministerie="Buitenlandse Zaken a.i">Kok</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat Rachida Ben Salem, moeder van twee jonge dochters en echtgenote van een Tunesische man die in Nederland de vluchtelingenstatus heeft verkregen, op 18 mei jl. in Tunesië is gearresteerd en sindsdien wordt vastgehouden zonder toegang tot haar familie of advocaat te hebben gekregen? </vraag>
      <vraag nummer="2">Beschikt u over informatie over de omstandigheden waaronder zij gevangen wordt gehouden? Blijft zij gevrijwaard van martelingen? </vraag>
      <vraag nummer="3">Wat is de reden dat Rachida Ben Salem in detentie wordt gehouden? Onderschrijft u de opvatting van Amnesty International dat zij als gewetensgevangene moet worden beschouwd? </vraag>
      <vraag nummer="4">Wilt u er bij de Tunesische autoriteiten op aandringen dat deze vrouw onmiddellijk zal worden vrijgelaten en in staat wordt gesteld zich bij en met haar familie in Nederland te voegen of wel op korte termijn juridische bijstand zal ontvangen en een eerlijke rechtsgang zal kunnen doormaken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Mevrouw Rachida Ben Salem is inderdaad op 18 mei jl. gearresteerd. Eind mei is zij, na verhoor door een rechter, aanstonds voor de eerste maal bezocht door haar advocate en enige weken later voor de tweede maal. </antwoord>
      <antwoord nummer="2">Mevrouw Rachida Ben Salem werd in eerste instantie vastgehouden op een politiepost waar zij blijkens mededelingen van haar advocate werd uitgescholden en beledigd. Na enkele dagen is zij overgebracht naar een gebouw van het Ministerie van Binnenlandse Zaken in Tunis, waar zij correct is behandeld. Haar kinderen zijn vervolgens vrijgelaten en meegenomen door haar schoonvader. Zij bevindt zich thans in de gevangenis van Manouba, vlak buiten Tunis. Volgens de advocate van mevrouw Rachida Ben Salem is er nooit sprake geweest van mishandeling of marteling. </antwoord>
      <antwoord nummer="3 en 4">Mevrouw Ben Salem en haar kinderen mochten al in juni 1995 op grond van een machtiging tot voorlopig verblijf in het kader van gezinshereniging naar Nederland komen. Om welke reden(en) betrokkene niet de officiële weg heeft gekozen om haar land te verlaten, is niet door haar advocate medegedeeld. Mevrouw Ben Salem is aangeklaagd wegens het behoren tot een criminele groepering. De advocate geeft aan dat de werkelijke reden moet worden gezocht in haar poging om illegaal het land te verlaten. Dit wijst derhalve niet in de richting van de conclusie dat mevrouw Ben Salem als gewetensgevangene zou moeten worden beschouwd. In hoeverre de omstandigheid dat zij is gehuwd met iemand aan wie in het buitenland politiek asiel is verleend, geldt als een verzwarende omstandigheid, laat zich van hieruit niet vaststellen. Reeds in januari 1996 heeft de Nederlandse Ambassade te Tunis zich ten behoeve van betrokkenen gewend tot het Tunesische Ministerie van Buitenlandse Zaken. Ook nadien heeft de Ambassade zich in deze kwestie actief betoond. De advocate heeft eind juni een verzoek om voorlopige invrijheidstelling ingediend, dat vervolgens is afgewezen. Op 9 juli heeft zij een tweede verzoek tot invrijheidstelling ingediend. </antwoord>
      <noten afkomstig="antwoord"/>
   </antwoorden>
</kvr>
