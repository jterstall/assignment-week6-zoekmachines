<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de minister van Verkeer en Waterstaat over sloopbussen. (Ingezonden 17 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17078
</item>
         <item attribuut="Inhoud">Vragen over de slechte staat van de bussen waarmee busmaatschappij Arriva het openbaar vervoer verzorgt in het Drechtstedengebied.</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Verkeersveiligheid</item>
         <item attribuut="Vindplaats">Kamervragen met antwoord 2002-2003, nr. 686, Tweede Kamer</item>
         <item attribuut="Vraagnr_bij_indiening">2020305830</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2003-01-29</item>
         <item attribuut="Datum_indiening">2003-01-17</item>
         <item attribuut="Document-id">KVR17078</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1445" allpagenumbers="1445 1446" vetnummer="2020305830" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17078" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="686" onderwerp="" indiendatum="2003-01-17">
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-01-29">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u bekend met het bericht over de slechte staat waarin bussen van Arriva in de regio Drechtsteden-Alblasserwaard- Vijfherenlanden verkeren met als gevolg uitvallende bussen en oplopende arbeidsspanningen? </vraag>
      <vraag nummer="2">Hoe heeft het zover kunnen komen dat bussen niet willen starten, deuren zomaar tijdens de rit opengaan, stopknopjes niet werken en de verwarming het vaak niet doet? Waarom heeft de Rijksdienst voor het wegverkeer of de Rijksverkeersinspectie niet opgetreden? En wat is de rol van de Provincie Zuid-Holland die als opdrachtgever moet toezien op de wijze waarop de concessie wordt uitgevoerd? </vraag>
      <vraag nummer="3">Klopt het dat Arriva per 1 januari 2003 een deel van de exploitatie is gaan uitvoeren met bussen die zijn afgestoten door onder andere het GVB Amsterdam, en dat het hier bussen betreft met een leeftijd van 20 jaar oud en soms zelfs nog ouder? Zo ja, wat is hierover uw mening? </vraag>
      <vraag nummer="4">Klopt het dat als gevolg van het feit dat sommige chauffeurs weigerden met dit oud materieel te rijden, omdat zij de veiligheid in het geding achtten, een deel van de dienstregeling in januari niet wordt uitgevoerd? </vraag>
      <vraag nummer="5">Heeft u vernomen dat een en ander heeft geleid tot arbeidsonrust en spoedoverleg tussen bonden en directie van Arriva, waarin de bonden hebben gedreigd met acties? Wat is hierop uw reactie? </vraag>
      <vraag nummer="6">Bent u van mening dat dit een zeer slechte ontwikkeling is voor de kwaliteit van het OV en dat er sprake is van onaanvaardbare werkomstandigheden voor het personeel? Zo nee, waarom niet? </vraag>
      <vraag nummer="7">Wat gaat u doen om de veiligheid van de reizigers en het personeel te waarborgen en zo ook de dienstverlening en -regeling te verbeteren? </vraag>
      <vraag nummer="8">Geven dit soort berichten u aanleiding om vraagtekens te plaatsen bij de wenselijkheid van het voortzetten van de aanbestedingen in het streekvervoer? Zo nee, waarom niet? </vraag>
      <noten afkomstig="vraag">
         <noot nummer="1" datum="2003-01-9" bron="Bericht TV Rijnmond">Bericht TV Rijnmond, 9 januari 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Gerkens, ingezonden 10 januari 2003, vraagnr. 2020305550. </toelichting>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Arriva rijdt in het betreffende concessiegebied tijdelijk met verouderde bussen. De periode tussen het bekendmaken van de winnaar van de aanbesteding en de start-datum van de exploitatie door die winnaar is mijns inziens de oorzaak van de tijdelijke inzet van slechtere bussen. Deze periode is voor Arriva te kort gebleken om nieuwe bussen te bestellen en/of om (tijdelijke) huur van geschikte bussen van andere vervoerders te regelen. Ondanks dat er sprake is van vermindering van de kwaliteit ben ik echter niet van mening dat de veiligheid van passagiers, personeel of andere weggebruikers in het geding is. De Wegenverkeerswet 1994 en het Voertuigreglement schrijven immers, juist ten behoeve van de veiligheid, technische eisen voor waaraan alle bussen moeten voldoen. De bussen van Arriva ondergaan daartoe jaarlijks een APK-keuring. Arriva heeft ook aangegeven dat alle bussen APK gekeurd zijn. Aangezien de veiligheid niet in het geding is, hoeft de Inspectie voor Verkeer en Waterstaat (de vroegere Rijksverkeersinspectie) hierop verder geen actie te ondernemen. Zoals u terecht aangeeft ligt het opdrachtgeverschap en daarmee de verantwoordelijkheid voor het regionale openbaar vervoer bij de provincie Zuid-Holland. De provincie spreekt de vervoerder ook op de uitvoering aan. Arriva heeft de oudste bussen inmiddels weten te vervangen. Alle bussen hebben volgens Arriva inmiddels een grote onderhoudsbeurt gekregen, waarbij onder andere de kachels zijn gerepareerd. Er is sprake van een tijdelijke situatie, want de afspraak tussen de provincie en Arriva is dat vanaf april 2003 geheel nieuwe bussen instromen, zodat in juni 2003 het gehele wagenpark (117 bussen) voor het concessiegebied is vernieuwd. </antwoord>
      <antwoord nummer="3">Arriva heeft bussen ingehuurd van andere vervoerders. Dit zijn vaak relatief oude bussen, omdat de vervoerders ten behoeve van hun eigen concessiegebieden vanzelfsprekend de beste bussen inzetten. Dat betekent echter niet dat ondanks de leeftijd de veiligheid in het geding is, zoals ik hiervoor heb toelicht. Er zal wel sprake zijn van inboeten aan kwaliteit in termen van comfort voor de reiziger, maar dat is een probleem van tijdelijke aard omdat op korte termijn het gehele wagenpark wordt vernieuwd. </antwoord>
      <antwoord nummer="4">Arriva heeft mij aangegeven dat dit niet het geval is. De dienstregeling wordt geheel volgens dienstregeling uitgevoerd, er is geen sprake van structurele uitval van een deel van de dienstregeling. </antwoord>
      <antwoord nummer="5">Ik heb vernomen dat Arriva inmiddels met vakbonden overleg heeft gevoerd. Daaruit zijn blijkbaar voor de vakbonden goede afspraken gekomen, want er is geen sprake van een stakingsdreiging. </antwoord>
      <antwoord nummer="6">Ik vind het niet goed als passagiers te maken krijgen met een slechte uitvoering van het openbaar vervoer. Gelukkig is dit, zoals ik hiervoor heb toegelicht, een tijdelijke situatie. </antwoord>
      <antwoord nummer="7">Gezien mijn antwoord bij vraag 2 acht ik het niet noodzakelijk om maatregelen te nemen ten behoeve van de veiligheid. </antwoord>
      <antwoord nummer="8">Het rijden met de verouderde bussen is mijns inziens niet direct het gevolg van het instrument van aanbesteding. Het positieve effect van de aanbesteding is juist dat er door Arriva op zeer korte termijn geheel nieuwe lagevloerbussen worden ingezet, die, naast dat ze in algemene zin extra kwaliteit en comfort bieden, ook in termen van toegankelijkheids- en milieudoelstellingen een sprong vooruit zijn. Een dergelijke complete vernieuwing zou zonder aanbesteding naar mijn mening niet hebben plaatsgevonden. Dat neemt niet weg dat de processen rondom de aanbestedingen en nu specifiek de relatief korte termijn tussen bekendmaking van de gunning door de provincie en de startdatum van de exploitatie, leerpunten geven voor de decentrale overheden en vervoerders. Dit specifieke leerpunt is eind vorig jaar reeds door mijn ministerie bij de decentrale overheden en de branchevereniging van de vervoerders onder de aandacht gebracht. Tevens zal ik het CVOV vragen dit punt, bij de advisering van de decentrale overheden bij de aanbestedingen, onder de aandacht te brengen. </antwoord>
      <noten afkomstig="antwoord"/>
   </antwoorden>
</kvr>
