<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de minister van Volksgezondheid, Welzijn en Sport over een inkomensafhankelijke eigen bijdrage. (Ingezonden 5 november 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8223
</item>
         <item attribuut="Inhoud">Betreft de bijdrage op grond van het Bijdragebesluit Zorg voor verblijf in AWBZ-instellingen en verzorgingshuizen.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Eigen bijdrage Intramurale gezondheidszorg Verzorgingshuizen Verpleeghuizen</item>
         <item attribuut="Vindplaats">Kamervragen met antwoord 1998-1999, nr. 364, Tweede Kamer</item>
         <item attribuut="Vraagnr_bij_indiening">2989902780</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1998-11-23</item>
         <item attribuut="Datum_indiening">1998-11-05</item>
         <item attribuut="Document-id">KVR8223</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="739" allpagenumbers="739 740" vetnummer="2989902780" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8223" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="364" onderwerp="" indiendatum="1998-11-5">
         <vrager partij="CDA" oorsprong="parlement">Dankers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat voor de berekening van de hoogte van de verschuldigde eigen bijdrage op grond van het Bijdragebesluit Zorg het inkomen in het voorafgaande jaar bepalend is? </vraag>
      <vraag nummer="2">Kunt u bevestigen dat volgens artikel 15, lid 2 van genoemd besluit, in afwijking van het gestelde in de vorige vraag, voor de berekening van de bijdrage uitgegaan wordt van het inkomen van het lopende kalenderjaar, indien dit ertoe zou leiden dat de verzekerde de bijdrage van f 210,– verschuldigd zou zijn? </vraag>
      <vraag nummer="3">Kunt u tevens bevestigen dat, indien de inkomsten in het lopende kalenderjaar dalen, maar niet tot een niveau waarop een bijdrage van f 210,– per maand verschuldigd is, volgens meergenoemd besluit de bijdrage niet herzien mag worden? </vraag>
      <vraag nummer="4">Weet u dat als direct gevolg hiervan mensen de eigen bijdrage niet geheel kunnen betalen, omdat de hoogte daarvan niet in verhouding staat tot het huidige inkomen? </vraag>
      <vraag nummer="5">Kunt u zich voorstellen dat als direct gevolg hiervan mensen in een schrijnende situatie terecht kunnen komen? Hoe beoordeelt u deze gang van zaken? </vraag>
      <vraag nummer="6">Acht u het Bijdragebesluit Zorg op dit punt (nog) in overeenstemming met de bedoelingen van de regeling dat mensen een eigen bijdrage betalen die in overeenstemming is met hun feitelijke financiële draagkracht c.q. in verhouding staat tot hun werkelijk inkomen? </vraag>
      <vraag nummer="7">Bent u bereid op korte termijn het Bijdragebesluit Zorg zodanig aan te passen dat daarbinnen deze rigiditeiten worden voorkomen? Zo neen, waarom niet? </vraag>
      <vraag nummer="8">Wilt u voor de huidige gevallen, die thans lijden onder de ongewenste effecten van het regime van meergenoemd Bijdragebesluit, vooruitlopend op de in vraag 7 gevraagde aanpassing, een voorlopige voorziening treffen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, voor zover dat betreft de bijdrage die verschuldigd is bij verblijf in een op grond van de Algemene Wet Bijzondere Ziektekosten (AWBZ) toegelaten instelling of bij verblijf in een verzorgingshuis. Voor de maximale bijdrage per week die voor thuiszorg verschuldigd is, geldt het inkomen van het tweede jaar voorafgaande aan het jaar waarin de verzekerde zijn aanspraak op zorg tot gelding brengt, omdat voor de vaststelling van die bijdrage wordt uitgegaan van het belastbaar inkomen. Op dit moment wordt er onderzoek verricht naar de mogelijkheid en gevolgen naar het eveneens overgaan op het belastbaar inkomen voor de vaststelling van de hoogte van de bijdrage bij verblijf in AWBZ-instellingen en verzorgingshuizen. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4, 5, 6, 7 en 8">De hoogte van de verschuldigde bijdrage wordt jaarlijks vastgesteld op basis van het jaarinkomen. Daarvoor worden de meest recent bekende gegevens over het jaarinkomen gehanteerd. Voor de onderhavige bijdrage betreft dat het inkomen in het kalenderjaar voorafgaande aan de periode waarover de bijdrage wordt berekend. In een enkele situatie is het inkomen van de verzekerde in het lopende kalenderjaar lager dan in het voorafgaande kalenderjaar. In artikel 15, tweede lid, van het Bijdragebesluit zorg is een uitzondering getroffen voor de situatie dat het inkomen van de verzekerde in het lopende kalenderjaar dusdanig lager is dat indien uitgegaan zou zijn van dat inkomen, de laagste bijdrage (f 210,–) verschuldigd zou zijn. Voor een beperkte uitzondering is gekozen om enerzijds tegemoet te komen in de situatie dat er sprake is van forse inkomensterugval, anderzijds om de uitvoeringspraktijk niet onnodig zwaar te belasten. Ter uitvoering van het Regeerakkoord 1998 wordt op dit moment bezien op welke wijze de onderhavige bijdrage zou kunnen worden verzacht. Uiteraard dient voor die verzachting financiële ruimte te worden gevonden. Bezien wordt of een oplossing mogelijk is. Ik verwacht dat een oplossing in dat kader ook kan bijdragen aan een oplossing voor het in deze vragen aan mij voorgelegde probleem. </antwoord>
      <noten afkomstig="antwoord"/>
   </antwoorden>
</kvr>
