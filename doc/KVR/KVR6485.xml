<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over kritiek van de UNHCR op het Nederlandse toelatingsbeleid voor Algerijnse asielzoekers. (Ingezonden 23 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6485
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Algerije Vluchtelingen</item>
         <item attribuut="Vindplaats">Kamervragen met antwoord 1997-1998, nr. 694, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1998-02-11</item>
         <item attribuut="Datum_indiening">1998-01-23</item>
         <item attribuut="Document-id">KVR6485</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1413" allpagenumbers="1413 1414" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6485" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="694" onderwerp="" indiendatum="1998-01-23">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1998-02-11">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de kritiek van de UNHCR op het Nederlandse toelatingsbeleid ten opzichte van Algerijnse asielzoekers? <voetnoot nummer="1"/>Wat is uw standpunt hierover? </vraag>
      <vraag nummer="2">Hebt u een verklaring voor de omstandigheid dat u uw beleid grotendeels baseert op het standpunt van de UNHCR, zoals ik opmaak uit uw brief van 12 december 1997 aan de Vereniging VluchtelingenWerk Nederland, terwijl juist de UNHCR een maand later zoveel kritiek uit op het Nederlands asielbeleid ten aanzien van Algerijnen? </vraag>
      <vraag nummer="3">Worden, zoals de UNHCR stelt, slechts de Algerijnse asielzoekers die vervolging te vrezen hebben door de Algerijnse overheid erkend als vluchteling, terwijl degenen die vervolging vrezen van het FIZ of de CIA niet als zodanig door u erkend worden? Zo neen, bent u dan op de hoogte van de bronnen waar de UNHCR zich op baseert? Hoeveel Algerijnse asielzoekers die vervolging vreesden door de gewapende fundamentalistische groepen zijn reeds erkend als vluchteling? Zo ja, hoe verhoudt zich deze praktijk tot het Vluchtelingenverdrag en de geldende jurisprudentie hieromtrent, waarin het ook gaat om vervolging door derden indien deze (in een bepaalde regio) effectief gezag hebben of indien de autoriteiten van het betreffende land niet voldoende bescherming kunnen bieden? </vraag>
      <vraag nummer="4">Bent u van mening dat het ambtsbericht van 11 juli 1996 en uw standpunt van 28 augustus 1996 nog actualisering behoeven? Zo ja, bent u bereid om een nieuw ambtsbericht op te laten stellen, waarbij u de laatste ontwikkelingen in Algerije betrekt, op grond waarvan u een nieuw standpunt inneemt? Zo neen, wat is dan uw standpunt ten aanzien van de ontwikkelingen met betrekking tot de willekeurige moordpartijen in Algerije en de mate van betrokkenheid dan wel bescherming van de zijde van de Algerijnse overheid? Acht u het element van de willekeur in het geweld niet juist van belang voor de beoordeling of Algerijnen een risico lopen? </vraag>
      <vraag nummer="5">Bent u van oordeel dat terugzending van Algerijnse asielzoekers strijd zou kunnen opleveren met artikel 3 EVRM? Zo ja, zouden dan niet méér Algerijnen dan nu in aanmerking komen voor een A-status of een vergunning tot verblijf op grond van klemmende redenen van humanitaire aard? </vraag>
      <vraag nummer="6">Acht u terugzending van Algerijnse asielzoekers momenteel verantwoord? Zo neen, waarom wordt hun geen voorwaardelijke vergunning tot verblijf verleend? Zo ja, wat is dan de reden dat er geen feitelijke verwijderingen plaatsvinden? Acht u het fenomeen «uitstel van vertrek» niet een onwenselijk instrument, omdat dit mensen in een juridisch vacuüm brengt? </vraag>
      <vraag nummer="7">Acht u het drie-jarenbeleid van toepassing op Algerijnse asielzoekers? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-01-21" bron="Trouw">Trouw, 21 januari 1998</noot>
      </noten>
   </vragen>
   <antwoorden aantal="3">
      <antwoord nummer="1 t/m 3" voetnoot="1 1">De Vertegenwoordiger van de UNHCR in Nederland heeft mij in een brief van 30 januari 1998 het standpunt van de Hoge Commissaris over van het toelatingsbeleid ten opzichte van Algerijnse asielzoekers nader uiteengezet <voetnoot nummer="1"/>. Uit deze brief leid ik af dat UNHCR bezorgd is (geweest) over het ontbreken van een vorm van bescherming aan Algerijnse asielzoekers indien zij niet in aanmerking komen voor een vluchtelingenstatus in verband met een beperkte uitleg van het begrip vervolging door derden. De Hoge Commissaris heeft derhalve de oproep gedaan om bij de beoordeling van de asielaanvragen van Algerijnse asielzoekers hoe dan ook rekening te houden met de humanitaire omstandigheden in het land van herkomst. De opmerking van de Hoge Commissaris ziet naar mijn oordeel niet op de situatie in Nederland. In Nederland geldt immers onverkort het begrip vervolging door derden bij de beoordeling van Algerijnse zaken. In werkinstructie 114 <voetnoot nummer="1"/>is aangegeven dat Algerijnse asielzoekers die vrezen voor vervolging door derden voor toelating als vluchteling in aanmerking kunnen komen. In de periode 1 januari 1996 tot 31 december 1997 zijn 49 Algerijnse asielzoekers toegelaten als vluchteling. Ik kan niet aangeven of deze personen op grond van vervolging door de overheid of door derden zijn toegelaten tot Nederland aangezien het registratiesysteem daartoe niet de mogelijkheid biedt. Bovendien kan aan Algerijnse asielzoekers in voorkomende gevallen een vergunning tot verblijf om klemmende redenen van humanitaire aard worden verleend. In de periode van 1 januari 1996 tot 31 december 1997 zijn 109 Algerijnse asielzoekers in het bezit gesteld van een dergelijke verblijfsvergunning. </antwoord>
      <antwoord nummer="4">Gelet op de geldende werkafspraken, waarbij een ambtsbericht regelmatig geactualiseerd wordt, heb ik de minister van Buitenlandse Zaken onlangs verzocht om een nieuw ambtsbericht inzake Algerije op te stellen. </antwoord>
      <antwoord nummer="5 t/m 7">Het ministerie van Buitenlandse Zaken heeft mij in december 1997 bericht dat ik bij de beoordeling van asielaanvragen van Algerijnen nog steeds kan uitgaan van het ambtsbericht van 11 juli 1996. De conclusie van dit ambtsbericht luidt dat de algehele situatie in Algerije, hoe ernstig ook, niet dusdanig is dat verwijdering van uitgeprocedeerde asielzoekers in het algemeen onverantwoord is. Gelet op deze informatie en de overige beschikbare gegevens, waaronder het standpunt van UNHCR, heeft de minister bij mijn afwezigheid in de door u aangehaalde brief aan VVN van 12 december 1997 uiteengezet waarom ik van oordeel ben dat, ofschoon het geweld in Algerije is toegenomen, terugkeer van uitgeprocedeerde Algerijnse asielzoekers naar hun land van herkomst nog immer verantwoord is. Sindsdien heb ik geen nieuwe aanwijzingen ontvangen die er op duiden dat mijn standpunt wijziging zou behoeven. Ik wijs u erop dat de UNHCR nog op 22 december 1997 aan VluchtelingenWerk Nederland heeft meegedeeld geen bezwaar te hebben tegen terugzending van Algerijnse asielzoekers die een zorgvuldige asielprocedure hebben doorlopen, terwijl bovendien geen van de ons omringende landen ook na 12 december 1997 om beleidsmatige redenen de terugkeer naar Algerije heeft opgeschort. Evenwel is er geen sprake van een situatie waarbij het terugsturen van Algerijnse asielzoekers in het algemeen een reëel risico op schending van artikel 3 EVRM zou kunnen opleveren. Bij de beoordeling van aanvragen om toelating van Algerijnse asielzoekers wordt in elk individueel geval getoetst of terugkeer naar Algerije strijd zou kunnen opleveren met artikel 3 EVRM. Indien dit het geval is, wordt niet overgegaan tot terugkeer. Naar aanleiding van de uitspraak van de Rechtbank Den Haag, nevenzittingsplaats Zwolle, 20 januari 1998 (Awb 97/5261), waarbij de beoordeling van de situatie in Algerije naar de Rechtseenheidskamer is verwezen, zal ik de Rechtbank Den Haag verzoeken om in afwachting van de uitspraak van de Rechtseenheidskamer de behandeling van thans aanhangige verzoeken om een voorlopige voorziening aan te houden. Algerijnse asielzoekers kunnen, net als alle anderen, in aanmerking komen voor toelating op grond van het drie-jarenbeleid indien aan de gestelde voorwaarden wordt voldaan en er geen sprake is van contra-indicaties. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
