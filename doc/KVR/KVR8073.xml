<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over de Wet Inschakeling Werkzoekenden. (Ingezonden 29 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8073
</item>
         <item attribuut="Rubriek">Arbeid (Algemeen)</item>
         <item attribuut="Trefwoorden">Werkloosheidsbestrijding</item>
         <item attribuut="Vindplaats">Kamervragen met antwoord 1998-1999, nr. 240, Tweede Kamer</item>
         <item attribuut="Vraagnr_bij_indiening">2989900830</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-10-28</item>
         <item attribuut="Datum_indiening">1998-09-29</item>
         <item attribuut="Document-id">KVR8073</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="485" allpagenumbers="485 486" vetnummer="2989900830" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8073" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="240" onderwerp="" indiendatum="1998-09-29">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1998-10-28">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichtgeving over problemen met de Wet Inschakeling Werkzoekenden (WIW)? <voetnoot nummer="1"/>
      </vraag>
      <vraag nummer="2">Erkent u dat er in Oost-Groningen problemen zijn met de uitvoering van de WIW doordat er geen geschikte banen zijn waarnaar met name de vroegere banenpoolers en JWG’ers kunnen uitstromen, zodat zij in de WIW blijven «hangen»? </vraag>
      <vraag nummer="3" voetnoot="1">Onderschrijft u de opvatting van de VNG <voetnoot nummer="1"/>dat deze problemen zich ook in andere economisch zwakke regio’s voordoen? Zo ja, kunt u dan specificeren in welke regio’s dit het geval is? </vraag>
      <vraag nummer="4">Wordt als gevolg hiervan de uitvoering van de WIW na 1998 onbetaalbaar? </vraag>
      <vraag nummer="5">Op welke manier gaat u de hier bedoelde regio’s ondersteunen teneinde «verwurging» van de WIW te voorkomen? Denkt u aan het vergroten van het budget en/of aan speciale werkgelegenheidsmaatregelen? </vraag>
      <noten afkomstig="vraag">
         <noot nummer="1" datum="1998-09-25" bron="Binnenlands Bestuur">Binnenlands Bestuur, 25 september 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De inzet van de WIW is om langdurig werklozen, uitkeringsgerechtigden en werkloze jongeren zoveel mogelijk toe te leiden naar reguliere arbeid. De gemeenten hebben daartoe verschillende instrumenten, waaronder gesubsidieerde arbeid in de vorm van dienstbetrekkingen (voorheen JWG en de bananpoolregeling) en werkervaringsplaatsen, ter beschikking gekregen. Via deze, in beginsel tijdelijk, gesubsidieerde dienstverbanden in collectieve en marktsector is het de bedoeling om personen door te laten stromen naar reguliere arbeid. Wanneer dat niet lukt, kunnen personen onder bepaalde voorwaarden (o.a. na een verklaring van Arbeidsvoorziening), in aanmerking worden gebracht voor een WIW-dienstbetrekking voor onbepaalde tijd. Bij de bepaling of iemand blijvend tot de doelgroep van de WIW behoort zal arbeidsvoorziening vooral moeten bezien of de afstand tot de arbeidsmarkt zodanig groot is dat een reguliere baan niet aan de orde is. De arbeidsmarktsituatie in de regio speelt daarbij in principe geen rol. Wanneer betrokkene geschikt wordt geacht om door te stromen naar de reguliere arbeidsmarkt is het van belang dat gemeenten samen met Arbeidsvoorziening bekijken welke arbeid dan in aanmerking komt. Daarbij merk ik op dat ook arbeid in het kader van de Regeling extra werkgelegenheid langdurig werklozen reguliere werkgelegenheid betreft. In het convenant tussen het kabinet en het samenwerkingsverband Noord-Nederland dat op 18 april jl. is gesloten, is al ingegaan op de werkgelegenheidssituatie in Oost-Groningen. Uit recente gegevens van het CBS blijkt dat inmiddels sprake is van een relatief sterke groei van de werkgelegenheid in deze regio. In de periode 1994–1997 is sprake van een toename van 14%, terwijl de landelijke groei van de werkgelegenheid 8% bedroeg. Ook de geregistreerde werkloosheid in deze regio daalt verhoudingsgewijs sterk, zij het dat het niveau nog wel aanzienlijk hoger is dan het landelijk werkloosheidspercentage. </antwoord>
      <antwoord nummer="3 en 4">Tot nu toe heb ik sinds de invoering van de WIW op 1 januari jl. geen signalen ontvangen waaruit zou blijken dat uitstroom uit de WIW naar een reguliere baan zou stagneren in economisch zwakke regio’s. Ik zie dan ook geen aanleiding voor de veronderstelling dat de uitvoering van de WIW na 1998 onbetaalbaar zou worden. </antwoord>
      <antwoord nummer="5">Het lijkt mij nog te vroeg om nu al aan speciale maatregelen te denken. Ik wijs erop dat bij de verdeling van de WIW-middelen zoveel mogelijk de specifieke situatie per gemeente in ogenschouw wordt genomen. Volgens een bepaalde verdeelsleutel worden de aantallen bijstandsgerechtigden, JWG-ers en banenpoolers per gemeente als uitgangspunt gekozen. Daarnaast is bij het zgn. aanvullend budget rekening gehouden met een normvergoeding die oploopt naar de mate waarin de afstand tot de arbeidsmarkt groter is. Zo is er rekening gehouden met de aantallen JWG-ers 23 tot 27 jaar, waarvoor een hoger aanvullend budget wordt toegekend in de jaren 1998 en 1999. Wanneer gemeenten menen niet voldoende middelen te krijgen, kunnen zij een verzoek indienen voor een nader vast te stellen budget. Van deze mogelijkheid is door de meeste in het artikel genoemde gemeenten gebruik gemaakt. Dit heeft in die gevallen ook tot een hoger budget geleid. Ik merk overigens op dat de hier beschreven systematiek na overleg met de VNG tot stand is gekomen. Voor wat betreft de loonkosten van de – duurdere – voormalige banenpooldeelnemers zijn CAO-afspraken gemaakt. Die leiden ertoe dat het loon in de loop der jaren stijgt naar maximaal 120% van het wettelijk geldend minimumloon (WML). Een en ander betekent inderdaad dat gemeenten die slechts een geringe uitstroom realiseren voor relatief hoge loonkosten kunnen komen te staan. Het is echter in eerste aanleg de verantwoordelijkheid van de sociale partners om zodanige afspraken te maken dat de stijging van de loonkosten ook door alle werkgevers (i.c. de gemeenten) kan worden opgebracht. Ik wil er voorts op wijzen dat in de WIW uitdrukkelijk rekening is gehouden met een inleenvergoeding te betalen door de inlenende werkgever. Gemeenten hebben de mogelijkheid om die vergoeding zodanig vast te stellen dat de kosten beheersbaar blijven. Dit geldt zeker voor werkgevers in de marktsector. Het is ook niet onredelijk een hogere inleenvergoeding te vragen naarmate de betrokkene meer werkervaring heeft opgedaan. Tenslotte is het een eigen gemeentelijke verantwoordelijkheid om, gelet op de bijzondere lokale situatie, binnen de beschikbare budgetten keuzes te maken waar de accenten in de uitvoering van de WIW dienen te liggen. Een extra verhoging van het budget acht ik vooralsnog niet nodig. Uiteraard zal ik ontwikkelingen als in Oost-Groningen wel nauwlettend blijven volgen. </antwoord>
      <noten afkomstig="antwoord"/>
   </antwoorden>
</kvr>
