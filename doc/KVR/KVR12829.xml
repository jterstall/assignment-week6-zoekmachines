<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers voor Ontwikkelingssamenwerking en van Financiën over het interim-PRSP voor Tanzania. (Ingezonden 5 december 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12829
</item>
         <item attribuut="Inhoud">Vragen over het Poverty Reduction Strategy Paper voor Tanzania, waarin zou staan dat het land een bijdrage moet vragen aan gebruikers van onderwijs en gezondheidszorg. Dit terwijl het officiële standpunt van de Wereldbank is dat deze zogenaamde 'user fees' niet in de voorwaarden voor een lening mogen worden opgenomen (www.worldbank.org/prsp).</item>
         <item attribuut="Rubriek">Basisonderwijs (Algemeen) Gezondheidszorg (Algemeen) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Gezondheidszorg Kenia Onderwijs Tanzania Uganda Wereldbank</item>
         <item attribuut="Vindplaats">Kamervragen met antwoord 2000-2001, nr. 435, Tweede Kamer</item>
         <item attribuut="Vraagnr_bij_indiening">2000103330</item>
         <item attribuut="Afkomstig_van">Ontwikkelingssamenwerking (OS) Financiën (FIN)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-12-22</item>
         <item attribuut="Datum_indiening">2000-12-05</item>
         <item attribuut="Document-id">KVR12829</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="903" allpagenumbers="903 904" vetnummer="2000103330" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12829" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="435" onderwerp="" indiendatum="2000-12-5">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers voor Ontwikkelingssamenwerking en van Financiën</vraagt-aan>
      </vraagdata>
      <antwoorddata antwoorddatum="2000-12-22">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het interim-PRSP (Poverty Reduction Strategy Paper) voor Tanzania? <voetnoot nummer="1"/>
      </vraag>
      <vraag nummer="2">Klopt het dat in de overeenkomst staat dat Tanzania «user fees» voor basiseducatie en gezondheidszorg (betalingen door gebruikers) moet opleggen? </vraag>
      <vraag nummer="3">Hoe staat dit in verhouding tot een wet die onlangs is aangenomen in de Verenigde Staten en het officiële standpunt van de WereldBank dat «user fees» niet mogen worden opgenomen in de voorwaarden voor het verstrekken van een lening? </vraag>
      <vraag nummer="4">Hoe staat u tegenover de voorwaarde van «user fees» bij het verstrekken van een lening? Bent u bereid de Nederlandse bewindvoerder te instrueren om tegen het PRSP voor Tanzania te stemmen als dit binnenkort in de «Board» van het IMF en de WereldBank besproken wordt als de «user fees» inderdaad een voorwaarde zijn? Zo neen, waarom niet? </vraag>
      <vraag nummer="5">Klopt het dat de macro-economische afspraken met bijbehorende voorwaarden in het geheim zijn gemaakt tussen WereldBank / IMF enerzijds en Tanzaniaanse overheid anderzijds, terwijl parallel aan dit proces de discussies met NGO’s plaatsvonden over het Poverty Reduction Strategy Paper (PRSP) voor Tanzania? Zo ja, wat is dan nog de waarde van dit soort PRSP-besprekingen als het macro-economisch en sectoraal beleid in andere bijeenkomsten al voor jaren wordt dichtgetimmerd? </vraag>
      <vraag nummer="6">Is het parlement van Tanzania betrokken geweest bij de vaststelling van het interim-PRSP en het PRSP dat nu voorligt aan de Board van IMF / WereldBank? </vraag>
      <vraag nummer="7">Bent u bereid WereldBank en IMF aan te spreken op deze gang van zaken ten aanzien van de (interim-)PRSP’s, zeker gezien het feit dat soortgelijke geluiden als uit Tanzania uit Kenia en Oeganda komen? Hoe wilt u concreet voorkomen dat de ruimte voor eigen beleid beperkt wordt, zoals die in de PRSP’s tot uitdrukking moet komen door de beleidscondities behorende bij de onlangs overeengekomen structurele aanpassingsleningen van IMF en WereldBank met een looptijd van vele jaren, zonder dat de NGO-wereld of de nationale parlementen hierbij betrokken zijn en zonder dat er een degelijk armoedebestrijdingsprogramma ligt? </vraag>
      <vraag nummer="8">Bent u bereid deze vragen te beantwoorden voordat het PRSP van Tanzania besproken wordt in de Board van IMF en WereldBank, naar verwachting begin december? </vraag>
      <noten afkomstig="vraag">
         <noot nummer="1">Internet: www.worldbank.org/prsp </noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">T.a.v. gezondheid wordt inderdaad «extended cost-sharing to dispensaries and health centres» voorgesteld in de Policy Matrix 2000–2002 van het Interim-PRSP. T.a.v. onderwijs bevat het Interim-PRSP geen maatregelen voor «cost-sharing» of «user-fees». In het PRSP staat op p. 19 dat de Tanzaniaanse overheid zich voorneemt om in 2001/2002 de basisschoolgelden af te schaffen. Beide documenten, Interim-PRSP en PRSP dienen overigens niet te worden gezien als een overeenkomst tussen Tanzania enerzijds en de Wereldbank en het IMF anderzijds, maar als een nationaal beleidsdocument. </antwoord>
      <antwoord nummer="3">Het betreft hier geen voorwaarden voor het verstrekken van een lening. </antwoord>
      <antwoord nummer="4">Over het algemeen vind ik dat ontwikkelingslanden voorzichtig moeten zijn bij de invoering van «user fees», vanwege de nadelige gevolgen voor de lage-inkomensgroepen en de geringe bijdragen die «user fees» leveren aan de totaal benodigde middelen voor gezondheid. «User fees» hebben echter ook voordelen, zoals het stimuleren van kwalitatief goede zorg, mits de bevolking inspraak heeft in de aanwending van de gegenereerde middelen. Bewindvoerders zijn niet in de gelegenheid om tegen een PRSP te stemmen; het onderwerp voor goedkeuring in de Raad van Bewindvoerders is de Joint Staff Assessment door Wereldbank/IMF op het PRSP. Buiten dat bevat het PRSP van Tanzania zoveel positieve elementen dat ik het ondersteun, nog los van het feit dat het een weergave is van het nationale ontwikkelingsbeleid. </antwoord>
      <antwoord nummer="5">Ik heb geen reden om aan te nemen dat macro-economische afspraken tussen WB/IMF enerzijds en de Tanzaniaanse overheid in het kader van schuldkwijtschelding of een lening onder de Poverty Reduction and Growth Facility (PRGF) in het geheim worden gemaakt. Het is tijdens dergelijk overleg grotendeels aan de overheid om te bepalen in welke mate niet-overheidsinstellingen betrokken worden bij de formulering van het macro-economische programma. Ten aanzien van de relatie tussen de macro-economische beleidsformulering (onder PRGF) en het PRSP-proces erken ik dat dit een punt van aandacht blijft, wat ook opgenomen is in de nieuwe PRGF-richtlijnen van het IMF. De lopende macro-economische programma’s onder PRGF worden overigens ieder jaar bijgesteld zodat er in principe gelegenheid bestaat om het PRGF-programma beter op het PRSP af te stemmen. </antwoord>
      <antwoord nummer="6">Het parlement van Tanzania is niet betrokken geweest bij de vaststelling van het Interim-PRSP maar wel bij de formulering van het PRSP: er is een workshop gehouden voor parlementariërs, waarbij zij o.a. meer nadruk hebben gelegd op regionale dimensies van armoede. Overigens is over het algemeen de rol van het parlement in PRSP-landen beperkt. Dit vormt voor mij een punt van zorg aangezien een gebrek aan betrokkenheid van het parlement bij nationale beleidsontwikkeling de (vaak nog fragiele) democratie kan ondermijnen. </antwoord>
      <antwoord nummer="7">Ik ben in principe bereid Wereldbank en IMF erop aan te spreken als hun werkwijze niet zou stroken met de principes van het PRSP-concept (met name ownership en participatie). Het gaat mij echter te ver om van Wereldbank en IMF te verwachten dat zij lopende aanpassingsleningen annuleren, zeker wanneer de ontvangende overheid daar niet om vraagt. Ik verwacht wel van Wereldbank en IMF dat hun nieuwe leningen voor Tanzania met de daarbij behorende beleidsafspraken en conditionaliteiten gebaseerd zijn op het onlangs verschenen PRSP. </antwoord>
      <antwoord nummer="8">Hiertoe was ik bereid geweest ware het niet dat deze vragen mij bereikten nadat het PRSP van Tanzania besproken was in de Raden van Bewindvoerders van IMF en Wereldbank (1 december 2000). </antwoord>
      <noten afkomstig="antwoord"/>
   </antwoorden>
</kvr>
