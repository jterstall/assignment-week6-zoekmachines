<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Buitenlandse Zaken en van Justitie over internationale kinderontvoeringen. (Ingezonden 13 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19723
</item>
         <item attribuut="Inhoud">Vragen over Nederlandse kinderen die door één van beide ouders, tegen de gezagsuitspraak van de Nederlandse rechter, naar het buitenland zijn ontvoerd. Met name betreft het hier een geval van ontvoering naar Egypte, dat niet aangesloten is bij het Haags Verdrag over de burgerrechtelijke aspecten van internationale kinderontvoering.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Delicten Internationaal strafrecht Jeugdigen</item>
         <item attribuut="Vindplaats">Kamervragen met antwoord 2003-2004, nr. 1043, Tweede Kamer</item>
         <item attribuut="Vraagnr_bij_indiening">2030408210</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2004-03-12</item>
         <item attribuut="Datum_indiening">2004-02-13</item>
         <item attribuut="Document-id">KVR19723</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2207" allpagenumbers="2207 2208" vetnummer="2030408210" code="0304tkkvr1043" lopendefooter="Tweede Kamer, vergaderjaar 2003–2004, Aanhangsel" filenaam="KVR19723" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1043" onderwerp="" indiendatum="2004-02-13">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="12maart 2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kunt u aangeven hoeveel Nederlandse kinderen door één van beide ouders, tegen de gezagsuitspraak van de Nederlandse rechter, naar het buitenland zijn ontvoerd? </vraag>
      <vraag nummer="2">Kunt u aangeven welke stappen de Nederlandse overheid neemt via ambassades of consulaten om die kinderen in het buitenland op te sporen? </vraag>
      <vraag nummer="3">Waarom is Egypte niet aangesloten bij het Haags Verdrag over de burgerrechtelijke aspecten van internationale kinderontvoering? </vraag>
      <vraag nummer="4">Is het mogelijk om met een land als Egypte een bilateraal verdrag te sluiten om ontvoerde Nederlandse kinderen overgedragen te krijgen? Zo neen, waarom niet? Welke maatregelen kunnen dan genomen worden om kinderontvoeringen tegen te gaan? </vraag>
      <vraag nummer="5">Kent u de situatie van mevrouw Inge H.T., wier ex-man de kinderen naar Egypte heeft ontvoerd? Is er een internationaal opsporingsbevel uitgegaan om de man zijn straf, voor de zaken waarvoor hij in Nederland is veroordeeld, in Nederland te laten uitzitten? Is Egypte om zijn uitlevering gevraagd? Zo neen, waarom niet? Bent u voornemens alsnog om uitlevering te vragen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">In 2002 zijn door de Nederlandse Centrale autoriteit in totaal 58 verzoeken tot teruggeleiding aan een buitenlandse Centrale autoriteit of aan het Ministerie van Buitenlandse Zaken gericht. Hierbij waren 84 kinderen betrokken. In 2003 zijn door de Nederlandse centrale autoriteit in totaal 70 verzoeken tot teruggeleiding aan een buitenlandse Centrale autoriteit of aan het Ministerie van Buitenlandse Zaken gericht. Hierbij waren 96 kinderen betrokken. Cijfers over ontvoeringen die niet aan de Nederlandse centrale autoriteit zijn gemeld, zijn niet bekend. </antwoord>
      <antwoord nummer="2">Het ministerie van Buitenlandse Zaken stuurt een teruggeleidingsverzoek van de Centrale autoriteit aan de Nederlandse ambassade in het betreffende land. De ambassade biedt het teruggeleidingsverzoek per diplomatieke nota aan aan het ministerie van Buitenlandse Zaken van het land waarheen het kind is ontvoerd. Daarbij wordt verzocht te handelen in de geest van het Haags Verdrag (ook al is het betreffende land daarbij geen partij) en wordt gewezen op de relevante artikelen van het VN Verdrag inzake de Rechten van het Kind (waarbij de meeste landen partij zijn). De nota wordt bij voorkeur in persoon aangeboden en van een mondelinge toelichting voorzien. Wanneer geen adresgegevens bekend zijn, wordt om bemiddeling verzocht bij het achterhalen van de verblijfplaats van het kind. Indien wel adresgegevens bekend zijn wordt door de ambassade – voor zover mogelijk – contact onderhouden met de ontvoerende ouder of diens familieleden en met het kind zelf. Indien contact met de minderjarige door de ontvoerende ouder of diens familieleden onmogelijk gemaakt wordt, wordt de autoriteiten van het land verzocht hierbij te bemiddelen opdat een gesprek met de minderjarige, zo nodig in gezelschap van de lokale autoriteiten, mogelijk gemaakt kan worden. Bij uitblijven van een (adequate) reactie rappelleert de ambassade, mondeling en schriftelijk, bij gezochte en ongezochte gelegenheid, zowel bij het ministerie van Buitenlandse Zaken als bij andere relevante autoriteiten. </antwoord>
      <antwoord nummer="3">Egypte is nog geen partij bij het Haagse verdrag, omdat het Egyptische recht niet aansluit bij het door een zeer groot aantal landen geaccepteerde uitgangspunt van dat verdrag, dat naar het recht van de gewone verblijfplaats van het kind bestaande gezagsrechten dienen te worden gerespecteerd. Het verdrag voorziet in geval van een inbreuk op dat gezag in een spoedprocedure die de teruggeleiding van het kind naar het land van de gewone verblijfplaats bewerkstelligt. Wanneer het in het land van de gewone verblijfplaats bestaande gezag door de aangezochte staat niet wordt erkend, kan het verdrag niet naar behoren functioneren. Naar de regels van Egyptisch internationaal privaatrecht wordt de vraag wie het gezag over een kind van Egyptische nationaliteit uitoefent overeenkomstig het in Egypte geldende recht beoordeeld. Betreft het een kind uit een gezin dat tot de islamitische bevolkingsgroep behoort, dan wordt het gezagsrecht van de moeder, die naar Nederlands recht is belast met het gezag over haar hier te lande verblijvende kind, in Egypte niet erkend. Naar Egyptisch recht wordt de vader geacht alleen te zijn belast met het gezag en wordt de overbrenging naar Egypte van het kind door zijn vader niet als onrechtmatig aangemerkt. </antwoord>
      <antwoord nummer="4">Zoals uit het antwoord op vraag 3 blijkt, zal dat bij Egypte op bezwaren stuiten. Ik zie dan ook op dit moment geen perspectief voor een bilateraal verdrag. Ik merk hierbij overigens op dat de problematiek van kinderontvoering vanuit West-Europese landen naar landen zoals Egypte de aandacht heeft van de Haagse Conferentie voor Internationaal Privaatrecht, de organisatie die het Haags kinderontvoeringsverdrag in 1980 tot stand heeft gebracht. In maart 2004 zal in Malta een conferentie over internationaal familierecht worden georganiseerd waarin geïnteresseerde landen van West-Europa en van het Middellandse-Zeegebied, waaronder ook Egypte, zullen participeren. Bezien zal worden of er mogelijkheden zijn om ondanks de tegenstellingen te komen tot vormen van samenwerking op dit terrein. Teneinde kinderontvoeringen naar Egypte zo veel mogelijk te voorkomen, zullen vooralsnog praktische voorzorgsmaatregelen getroffen moeten worden. Hierbij kan worden gedacht aan het waarschuwen van de school dat het kind niet door iemand anders dan de ouder zelf meegenomen mogen worden, het beschikbaar houden van relevante telefoonnummers opdat de betrokken instanties zo snel mogelijk gewaarschuwd kunnen worden en de afspraak maken dat de ouder bij de uitoefening van zijn omgangsrecht zijn paspoort afgeeft. Ook kan bemiddeling tussen de ouders in voorkomende gevallen tot een oplossing leiden. </antwoord>
      <antwoord nummer="5">Ja. In juni 2003 is door de verdachte en de officier van justitie in deze zaak hoger beroep ingesteld. In januari 2004 is de behandeling van de zaak bij het gerechtshof in Amsterdam geschorst. Redengevend was een gemotiveerd verzoek van de verdediging. De verdachte wilde bij de behandeling van de zaak in hoger beroep aanwezig zijn, maar was daartoe niet in staat, omdat hij in Egypte wegens gezondheidsklachten in behandeling was en aldaar werd verpleegd. Gelet op deze omstandigheid is er nog geen reden om een uitleveringsverzoek te doen. Complicatie zal overigens zijn dat er geen uitleveringsverdrag met Egypte is en dat de betrokken verdachte zowel de Egyptische als de Nederlandse nationaliteit heeft. Op basis van de Egyptische wet kan Egypte haar eigen onderdanen niet uitleveren. Het blijkt dat Egypte in het verleden echter in incidentele gevallen wel eigen onderdanen heeft uitgeleverd. </antwoord>
      <noten afkomstig="antwoord"/>
   </antwoorden>
</kvr>
