<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Swildens-Rozendaal (PvdA) aan de ministers van Volksgezondheid, Welzijn en Sport en van Landbouw, Natuurbeheer en Visserij over dierproeven. (Ingezonden 2 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12899
</item>
         <item attribuut="Inhoud">Ten behoeve van de productie van vaccins worden jaarlijks in Europa ongeveer 150.000 en in Nederland ongeveer 15.000 overbodige dierproeven gedaan (RTL-Nieuws, 9 oktober 2000).</item>
         <item attribuut="Rubriek">Natuur (Dierenbescherming) Wetenschap en technologie (Toegepast onderzoek)</item>
         <item attribuut="Trefwoorden">Dierproeven</item>
         <item attribuut="Vindplaats">Kamervragen met antwoord 2000-2001, nr. 501, Tweede Kamer</item>
         <item attribuut="Vraagnr_bij_indiening">2000101870</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">2001-01-12</item>
         <item attribuut="Datum_indiening">2000-11-02</item>
         <item attribuut="Document-id">KVR12899</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1035" allpagenumbers="1035 1036" vetnummer="2000101870" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12899" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="501" onderwerp="" indiendatum="2000-11-2">
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="12 januari 2001), zie ook Aanhangsel Handelingen nr. 286, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht dat ten behoeve van de productie van vaccins jaarlijks in Europa ongeveer 150 000 en in Nederland ongeveer 15 000 overbodige dierproeven worden gedaan? <voetnoot nummer="1"/>
      </vraag>
      <vraag nummer="2">Is het waar dat Europese en nationale wetgeving producenten van vaccins verplicht om dierproeven (telkens) te herhalen, ook indien de resultaten van deze dierproeven op voorhand bekend zijn? </vraag>
      <vraag nummer="3">Deelt u het oordeel van het RIVM en andere wetenschappers op het gebied van dierproeven dat genoemde regelgeving deels is achterhaald, omdat het sterk verbeterde productieproces en de strikte kwaliteitsbewaking daarbinnen de veiligheid van vaccins reeds kunnen garanderen? </vraag>
      <vraag nummer="4">Deelt u de mening dat, indien genoemde regelgeving leidt tot het verrichten van onnodige dierproeven deze – gelet op het overheidsbeleid dat is gericht op het terugdringen van het aantal dierproeven – dient te worden aangepast? </vraag>
      <vraag nummer="5">Bent u bereid daartoe, zowel op nationaal niveau als in Europa, het initiatief te nemen en de Kamer van uw activiteiten terzake op de hoogte te houden? </vraag>
      <noten afkomstig="vraag">
         <noot nummer="1" datum="2000-10-9" bron="RTL-Nieuws">RTL-Nieuws, 9 oktober 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Voordat een nieuw geneesmiddel (en dus ook vaccin) in de handel mag worden gebracht, moet het zijn geregistreerd door de nationale of Europese registratieautoriteit. Voor registratie wordt het geneesmiddel beoordeeld op aspecten als veiligheid, werkzaamheid en kwaliteit. In het registratiedossier dat door de aanvrager van de registratie bij de registratieautoriteit wordt ingediend, zijn eisen opgenomen met betrekking tot tests die elke partij moet ondergaan voordat ze in de handel mag worden gebracht. Voor veel geneesmiddelen zijn deze eisen beschreven in de Europese Farmacopee. Indien een geneesmiddel is opgenomen in de Europese Farmacopee is de fabrikant wettelijk verplicht om elke partij te testen met de methodes van deze Farmacopee. Wel kan de registratieautoriteit een alternatieve testmethode accepteren mits door de producent is aangetoond dat deze methode tenminste vergelijkbare resultaten geeft als de officiële methode van de Europese Farmacopee. Voor bepaalde vaccins zijn in de Europese Farmacopee inderdaad testmethodes op basis van dierproeven voorgeschreven. Het beleid van de Europese Farmacopee is echter om waar mogelijk dierproeven te vervangen door alternatieve, dierproef-vrije methoden, dan wel te schrappen indien de stand van de wetenschap de test overbodig heeft gemaakt. De testen op basis van dierproeven die nu nog in de Europese Farmacopee zijn beschreven, worden van belang geacht om te garanderen dat iedere partij van het vaccin veilig en kwalitatief goed is. Producenten van vaccins met een goed functionerend kwaliteitssysteem kunnen weliswaar verwachten dat iedere partij aan de vrijgifte-eisen voor veiligheid, werkzaamheid en kwaliteit zal voldoen maar maximale zekerheid hieromtrent wordt pas verkregen door elke partij ook daadwerkelijk te testen. </antwoord>
      <antwoord nummer="3">Zoals reeds in mijn antwoord op vraag 2 genoemd, voert de Europese Farmacopee een actief beleid om waar mogelijk dierproeven te vervangen door alternatieve methoden. Nederland steunt uiteraard dit beleid van harte. De laatste jaren is door invoering van regelgeving ten aanzien van de productie, kwaliteitscontroles en kwaliteitsbewaking van geneesmiddelen (en dus ook vaccins) de kwaliteit van deze producten verbeterd. Dit neemt niet weg dat nog steeds iedere partij van een geneesmiddel getest dient te worden om de veiligheid en kwaliteit te waarborgen. Dit geldt zeker voor biologische geneesmiddelen zoals vaccins omdat deze worden geproduceerd uit biologisch uitgangsmateriaal en met een inherent variabel biologisch productieproces. Ondanks sterk verbeterde productieprocessen en strikte kwaliteitsbewaking komt het nog steeds voor dat vaccins worden afgekeurd voordat ze in de handel worden gebracht. Ook moet worden bedacht dat vaccins worden gebruikt bij gezonde personen ter preventie van infectieziekten. Middels het Rijks Vaccinatie Programma moedigt de overheid aan dat alle kinderen met deze producten worden gevaccineerd. Het spreekt daarom voor zich dat vaccins aan alle kwaliteitseisen moeten voldoen en dat verificatie van de kwaliteit van iedere partij van groot belang is. </antwoord>
      <antwoord nummer="4 en 5">De genoemde regelgeving leidt naar mijn mening niet tot het verrichten van onnodige dierproeven en behoeft derhalve niet te worden aangepast. De bestaande regelgeving biedt immers nu al voldoende mogelijkheden voor de producenten van vaccins om voor te stellen de in de Europese Farmacopee beschreven dierproeven te vervangen door alternatieve, dierproef-vrije testen of achterwege te laten. In het verleden zijn op basis van dergelijke voorstellen inderdaad dierproeven vervangen door alternatieve testen. Echter, er wordt door producenten van vaccins nog maar weinig gebruik van gemaakt. Dat neemt niet weg dat onverminderd inspanning moet worden verricht om alternatieve testmethodes voor dierproeven te ontwikkelen. </antwoord>
      <noten afkomstig="antwoord"/>
   </antwoorden>
</kvr>
