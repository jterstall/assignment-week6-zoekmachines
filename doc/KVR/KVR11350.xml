<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Albayrak (PvdA) aan de staatssecretaris van Justitie over minderjarige Nigeriaanse meisjes in de illegale prostitutie. (Ingezonden 4 februari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11350
</item>
         <item attribuut="Inhoud">Vragen naar aanleiding van het artikel in het Algemeen Dagblad van 1 februari 2000 'Nigeriaanse meisjes verdwijnen weer in de prostitutie'.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Prostitutie Vluchtelingen</item>
         <item attribuut="Vindplaats">Kamervragen met antwoord 1999-2000, nr. 966, Tweede Kamer</item>
         <item attribuut="Vraagnr_bij_indiening">2990006350</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Albayrak</persoon>
         </item>
         <item attribuut="Datum_reaktie">2000-03-22</item>
         <item attribuut="Datum_indiening">2000-02-04</item>
         <item attribuut="Document-id">KVR11350</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2103" allpagenumbers="2103 2104" vetnummer="2990006350" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11350" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="966" onderwerp="" indiendatum="2000-02-4">
         <vrager partij="PvdA" oorsprong="parlement">Albayrak</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="22 maart 2000). Zie ook Aanhangsel Handelingen nr. 840, Vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het artikel «Nigeriaanse meisjes verdwijnen weer in de prostitutie?» <voetnoot nummer="1"/>
      </vraag>
      <vraag nummer="2">Klopt het dat ongeveer de helft van de uit bordelen bevrijde minderjarigen wederom verdwijnt om vervolgens weer in de illegale prostitutie gedwongen te worden? </vraag>
      <vraag nummer="3">Welke procedure wordt gevolgd als een minderjarige in de illegale prostitutie wordt aangetroffen? Onder wiens verantwoordelijkheid vallen zij? Hoe is het toezicht en de begeleiding geregeld van deze minderjarigen? </vraag>
      <vraag nummer="4">Welke maatregelen heeft u genomen om de herhaalde verdwijningen van deze minderjarigen te voorkomen? </vraag>
      <noten afkomstig="vraag">
         <noot nummer="1" datum="2000-02-1" bron="Algemeen Dagblad">Algemeen Dagblad, 1 februari 2000</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">De Unit Mensensmokkel van het Kernteam Noord- en Oost-Nederland van de Regiopolitie IJselland is binnen de Nederlandse politie onder andere belast met deze problematiek. Voorzover uit onderzoek van deze unit duidelijk wordt, blijkt dat van enige tientallen meisjes die als slachtoffer zijn gehoord in een mensenhandelonderzoek, meer dan de helft na enige tijd verdwijnt. Hoewel is gebleken dat een enkeling weer in de prostitutie terecht komt zijn er geen harde bewijzen om te stellen dat alle verdwenen meisjes weer tot prostitutie zijn gedwongen. Evenmin is het duidelijk of het in alle gevallen minderjarigen betreft. Uit gegevens van de Stichting de Opbouw blijkt dat van de Nigeriaanse meisjes die onder voogdij stonden van de Opbouw er in 1999 drie verdwenen. De verdwijningen vertoonden onderling geen gelijkenis. De meisjes verbleven respectievelijk in een kleinschalige wooneenheid (KWE), een woongroep en een opvangcentrum (OC) en zijn op verschillende momenten in het jaar en op verschillende plaatsen verdwenen. </antwoord>
      <antwoord nummer="3 en 4">Bij de voogdij-instelling Stichting De Opbouw wordt aangedrongen op voortdurend toezicht om te voorkomen dat meisjes zich binnen de invloedssfeer van de handelaar zullen begeven. Bij melding van een risico van verdwijning aan de Stichting de Opbouw krijgt het desbetreffende meisje speciale aandacht en wordt zij ondergebracht op een veilige en voor derden onbekende plaats. Wanneer de minderjarige onder voogdij staat van de Opbouw, valt ze onder de verantwoordelijkheid van deze Stichting. Indien het meisje nog niet onder voogdij staat dan is deze gezagsvoorziening via de Raad voor de Kinderbescherming middels een verkorte voogdijprocedure binnen een dag te realiseren. Ook deze minderjarige wordt vervolgens op een veilige en voor derden onbekende plaats ondergebracht. De meisjes die nadat ze zijn verdwenen, worden teruggevonden en onder verantwoordelijkheid van de Stichting De Opbouw staan of zullen komen te staan, worden eveneens in een passende woonvoorziening ondergebracht die voor derden onbekend is. Aan die meisjes wordt in de begeleiding extra aandacht besteed, wordt extra zorg en hulp aangeboden om uit het prostitutiecircuit te komen. Inschakeling van lotgenoten en de Nigeriaanse gemeenschap behoort tot de mogelijkheden. Opgemerkt zij dat verdwijning nooit helemaal is uit te sluiten, zonder minderjarigen van hun vrijheid te beroven. Dit laatste beschouw ik echter niet als een reële optie. De minderjarige zal op een zo normaal mogelijke manier van het maatschappelijk leven gebruik moeten kunnen maken en bijvoorbeeld naar school kunnen gaan. Ten overvloede wijs ik erop dat in het algemeen voor een minderjarige die aangifte wil doen van mensenhandel en die geen titel tot verblijf in Nederland heeft dezelfde procedure openstaat als voor meerderjarige vreemdelingen. Op basis van de zogenoemde B17 procedure in de Vreemdelingencirculaire kunnen slachtoffer-aangevers en getuigen-aangevers een titel tot verblijf verkrijgen voor de duur van het proces tegen de verdachte. Na afloop van het proces wordt overwogen of er redenen zijn tot het verlenen van een vergunning tot verblijf op humanitaire gronden. Uiteraard zal ook in deze gevallen in het gezag worden voorzien. </antwoord>
      <noten afkomstig="antwoord"/>
   </antwoorden>
</kvr>
