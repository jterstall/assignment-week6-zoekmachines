<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Binnenlandse Zaken en Koninkrijksrelaties en van Justitie over de rellen in Den Bosch. (Ingezonden 21 december 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13038
</item>
         <item attribuut="Inhoud">Vragen over het bestrijden van rellen die op drie achtereenvolgende avonden plaatsvonden in Den Bosch. Wellicht waren te weinig middelen en menskracht beschikbaar om de rellen te bestrijden (Zie ook Aanhangsel Handelingen nr. 538, vergaderjaar 2000-2001).</item>
         <item attribuut="Rubriek">Criminaliteit en openbare orde (Handhaving openbare orde)</item>
         <item attribuut="Trefwoorden">Openbare orde en veiligheid</item>
         <item attribuut="Vindplaats">Kamervragen met antwoord 2000-2001, nr. 619, Tweede Kamer</item>
         <item attribuut="Vraagnr_bij_indiening">2000103980</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2001-02-05</item>
         <item attribuut="Datum_indiening">2000-12-21</item>
         <item attribuut="Document-id">KVR13038</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1279" allpagenumbers="1279 1280" vetnummer="2000103980" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13038" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="619" onderwerp="" indiendatum="2000-12-21">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="5 februari 2001), zie ook Aanhangsel Handelingen nr. 538, vergaderjaar 2000–2001">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Waarom hebben zich voor de derde achtereenvolgende avond rellen voorgedaan in de gemeente Den Bosch en waarom is aan deze ernstige verstoringen van de openbare orde niet eerder een eind gemaakt? </vraag>
      <vraag nummer="2">Wordt met u overlegd over de bestrijding van deze rellen en zijn voldoende middelen en menskracht bij politie en justitie beschikbaar om dat werkelijk te bereiken? </vraag>
      <vraag nummer="3">Hoe beoordeelt u het optreden van de eerstverantwoordelijke autoriteiten? </vraag>
      <vraag nummer="4">Wilt u de Kamer te zijner tijd een evaluatie doen toekomen van de aanpak en afwikkeling van deze rellen en die voorzien van lessen die uit deze kwestie zijn te trekken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ten behoeve van de beantwoording van deze vraag hebben mijn ambtgenoot van Justitie en ik een ambtsbericht ingewonnen bij de burgemeester en de hoofdofficier van ’s-Hertogenbosch. Uit deze informatie blijkt dat op de verschillende dagen de aanleiding en de aard van de rellen verschilden. De rellen op zaterdagavond vloeiden voort uit onvrede van een groep personen onder wie «supporters» van FC Den Bosch met het schietincident tijdens een aanhouding met dodelijke afloop eerder die dag. Vanwege signalen dat de harde kern van de aanhang van FC Den Bosch verhaal zou gaan halen bij de politie is de voor die avond geplande voetbalwedstrijd door de burgemeester verboden. Desondanks hebben supporters zich ’s avonds verzameld in hun stamcafé in de Graafsewijk en hielden daarvandaan een spontane tocht naar het centrum van ’s-Hertogenbosch. Deze tocht ontaardde in vernielingen en rellen. De burgemeester kenschetst deze ordeverstoring als een supportersrel. De politie wist de menigte te verjagen waarna deze zich in de Graafsewijk verschanste en aldaar de rellen voortzette. Met de beschikbare mankracht slaagde de politie er in om in de loop van de avond de rust te herstellen. Zondag leek de rust in de stad te zijn wedergekeerd. Zondagavond braken echter onverwacht en zonder duidelijke aanleiding opnieuw rellen uit in de Graafsewijk in ’s-Hertogenbosch. De politie, die paraat was gebleven, is daarop direct in actie gekomen. Het beëindigen van de rellen door aanhoudingen bleek niet realiseerbaar zonder grote risico’s. De betrokken woonwijk kent een compacte opbouw met de nodige smalle brandgangen en schuilmogelijkheden. Dit maakte het optreden van de mobiele eenheid op de gebruikelijke wijze niet mogelijk. Bovendien belemmerde dit de normale samenwerking tussen de mobiele eenheid (ME) en de aanhoudingseenheden (AE). Met een harde aanpak zouden er grote risico’s ontstaan voor bewoners en hun huizen, de in het nauw gedreven relschoppers en de politiemensen. De politie-inzet is er toen, met succes, op gericht om de ongeregeldheden te beperken tot de Graafsewijk. Omdat de harde aanpak zondagavond niet verantwoord was gebleken en omdat het niet duidelijk was geworden of het nog steeds ging om rellen door supporters dan wel door relschoppers uit die wijk, de rest van de stad of elders, is maandag geïnvesteerd in het leggen van contacten in de wijk door een aantal sleutelfiguren, alsmede in het stimuleren van deëscalerende activiteiten door de supportersclub van F.C. Den Bosch en de familie van het slachtoffer van het schietincident van zaterdagochtend. De politie («platte pet») is ter preventie van verdere rellen de wijk ingegaan en ME en AE werden op de achtergrond gehouden. Dit heeft niet kunnen voorkomen dat de rellen op maandag weer oplaaiden maar mede door de gekozen inzet waren de rellen aanzienlijk minder omvangrijk en minder grimmig dan de avonden ervoor. Toen maandagavond duidelijk werd dat het niet uitsluitend ging om buurtbewoners uit de Graafsewijk, heeft de lokale gezagsdriehoek besloten de volgende dag de wijk af te zetten, zodat de wijk voor buitenstaanders niet langer beschikbaar was als strijdperk. Ook anderszins zijn maatregelen genomen om te voorkomen dat elders zich rellen zouden voordoen. De burgemeester heeft daartoe onder meer een noodverordening vastgesteld, waarna geleidelijk de normale rust terugkeerde. </antwoord>
      <antwoord nummer="2">De burgemeester is verantwoordelijk voor de handhaving van de openbare orde in zijn gemeente. Hij bedient zich daarbij van de politie die bij de handhaving van de openbare orde onder zijn gezag staat. In eerste instantie maakt de burgemeester gebruik van de politie binnen de politieregio waarin zijn gemeente valt. Mocht de capaciteit binnen de regio niet toereikend zijn om een (dreigende) ordeverstoring tegen te gaan, dan kan de burgemeester verzoeken om bijstand vanuit andere politieregio’s. Een verzoek om bijstand wordt door de korpsbeheerder van de regio ingediend bij de commissaris van de Koningin. Indien bijstand benodigd is van regiokorpsen buiten de provincie wordt een verzoek om bijstand doorgeleid aan het Nationaal Coördinatiecentrum (NCC) op mijn ministerie, dat namens mij andere korpsbeheerders benadert met het verzoek om bijstand te verlenen. Op andere wijze dan hierboven geschetst behoeft er geen overleg plaats te vinden tussen de burgemeester en mijzelf. De burgemeester is zelfstandig verantwoordelijk en bevoegd om ordeverstoringen tegen te gaan en beschikt daarvoor over de nodige bevoegdheden en middelen. Ik heb geen aanwijzingen dat de politiecapaciteit te kort schiet om rellen zoals die zich in ’s-Hertogenbosch voordeden, tegen te gaan. Wel heb ik mij direct na aanvang van de rellen laten informeren over het verloop van de rellen en de aanleiding daartoe. Voorts heeft de burgemeester de minister van Binnenlandse Zaken en Koninkrijkrelaties op dinsdagochtend telefonisch op de hoogte gebracht van de stand van zaken. Tijdens de drie avonden waarop de ordeverstoringen plaats hadden zijn 60 personen aangehouden, mede in opdracht van het openbaar Ministerie, op verdenking van het plegen van strafbare feiten. Tegen 43 aangehouden personen is een proces-verbaal opgemaakt dat is ingezonden naar het openbaar Ministerie. Het openbaar Ministerie heeft vanaf het begin van de grote onrust op zaterdag een team van officieren van justitie, parketsecretarissen en administratieve ondersteuning op het politiebureau geïnstalleerd om de strafzaken tegen aangehouden personen direct te kunnen behandelen. Inmiddels zijn 11 personen berecht door de politie- en de kinderrechter. </antwoord>
      <antwoord nummer="3 en 4">Elk grootschalig politieoptreden wordt, conform artikel 26 van de Regeling mobiele eenheid, geëvalueerd. Bovendien heeft de burgemeester van ’s-Hertogenbosch, namens de driehoek, opdracht gegeven tot een extern onderzoek naar de gebeurtenissen. Zodra over de beide onderzoeken wordt beschikt zal de Tweede Kamer daarvan, voorzien het standpunt van mijn ambtgenoot van Justitie en mij, dienaangaande in kennis worden gesteld. </antwoord>
      <noten afkomstig="antwoord"/>
   </antwoorden>
</kvr>
