<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de minister van Volksgezondheid, Welzijn en Sport over het tekort aan verpleegkundigen. (Ingezonden 19 augustus 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16276
</item>
         <item attribuut="Inhoud">Vragen over het mislukken van de proef met verpleegkundigen uit Rusland als oplossing voor het personeelstekort in het Bredase ziekenhuis Amphia, en over het verloop onder verpleegkundigen.</item>
         <item attribuut="Rubriek">Gezondheidszorg (Medische beroepen) Inkomen en rechtspositie (Werving en selectie)</item>
         <item attribuut="Trefwoorden">Verpleegkundigen Werving en selectie</item>
         <item attribuut="Vindplaats">Kamervragen met antwoord 2001-2002, nr. 1676, Tweede Kamer</item>
         <item attribuut="Vraagnr_bij_indiening">2010214030</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2002-09-16</item>
         <item attribuut="Datum_indiening">2002-08-19</item>
         <item attribuut="Document-id">KVR16276</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3561" allpagenumbers="3561 3562 3563" vetnummer="2010214030" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16276" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1676" onderwerp="" indiendatum="2002-08-19">
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-09-16">
         <antwoorder functie="minister" ministerie="Volksgezondheid, Welzijn en Sport">Bomhoff</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het mislukken van de proef met verpleegkundigen uit Rusland als oplossing voor het personeelstekort in het Bredase ziekenhuis Amphia? <voetnoot nummer="1"/>
      </vraag>
      <vraag nummer="2">Welke conclusies verbindt u aan deze mislukking, gezien het feit dat hiermee voor de derde maal een proef met verpleegkundigen uit het buitenland is mislukt? </vraag>
      <vraag nummer="3">Deelt u de opvatting dat het tekort aan verpleegkundigen beter op andere manieren kan worden opgelost? </vraag>
      <vraag nummer="4">Deelt u de opvatting dat het tegengaan van het verloop onder verpleegkundigen een cruciale schakel is in het oplossen van het tekort? </vraag>
      <vraag nummer="5">Is u bekend dat uit diverse onderzoeken naar het verloop onder verpleegkundigen en verzorgenden is gebleken wat de belangrijkste redenen voor vertrek uit de verpleging zijn: te weinig zeggenschap over werk en werktijden, te weinig tijd voor humane zorg, gebrek aan (passende) kinderopvang, gebrek aan loopbaan- en ontplooiingsmogelijkheden en ontevredenheid over het salaris? Bent u bereid om beleid te ontwikkelen/versterken dat deze redenen voor vertrek wegneemt? Zo nee, waarom niet? </vraag>
      <vraag nummer="6">Is het u bekend dat 91% van de verplegenden/verzorgenden vrouw is? Welke mogelijkheden ziet u om het aandeel mannen binnen deze beroepsgroep te vergroten? </vraag>
      <noten afkomstig="vraag">
         <noot nummer="1" datum="2002-08-15" bron="NRC Handelsblad">NRC Handelsblad, 15 augustus 2002</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennisgenomen van het betreffende krantenbericht. </antwoord>
      <antwoord nummer="2">Op grond van de informatie die mij ter beschikking staat kan ik de strekking van het bericht dat hier sprake zou zijn van een mislukking, niet onderschrijven. Ik zal dat in het hierna volgende nader toelichten en de kwestie nog eens plaatsen in het bredere kader van buitenlandse verpleegkundigen en de personeelsproblematiek in de gezondheidszorg. Dat instellingen een oplossing voor personeelstekorten zoeken in de tijdelijke aanstelling van verpleegkundigen van buiten de Europese Economische Ruimte (EER) geeft aan dat er acute problemen zijn bij de vervulling van vacatures. Met betrekking tot de tijdelijke aanstelling van verpleegkundigen van buiten de EER zijn mede als gevolg van eerdere negatieve ervaringen zo’n twee jaar geleden afspraken gemaakt tussen sociale partners, de CWI en de overheid om dergelijke tewerkstellingen in goede banen te leiden. Die afspraken zijn gemaakt in het kader van het Convenant Arbeidsmarktbeleid Zorgsector (CAZ) en richten zich allereerst op het aanspreken van het arbeidspotentieel in Nederland en de rest van de EER. Als dat niet leidt tot vervulling van vacatures, dan kunnen werkgevers voor tijdelijke tewerkstelling onder voorwaarden werven buiten de EER. Die voorwaarden betreffen onder meer een goede voorbereiding vóór de overkomst naar Nederland en een deugdelijke aanstelling en opvang in ons land. De gang van zaken met de Russische verpleegkundigen heeft het belang van deze afspraken nog eens benadrukt. De voorbereidingen voor hun tewerkstelling in Nederland waren al in gang gezet vóórdat de bedoelde afspraken tot stand waren gekomen. En zo gebeurde het dat, toen zij hier arriveerden een aantal noodzakelijke procedures voor het verkrijgen van vergunningen voor verblijf en arbeid niet bleken te zijn vervuld. Inmiddels hebben de betrokkenen een verblijfsvergunning voor studie en voor de periode van één jaar. Zij zijn niet geregistreerd als verpleegkundige in het BIG-register. Tewerkstellingsvergunningen zijn niet verstrekt. Tegen laatstgenoemde beslissing is bezwaar aangetekend en de procedure is nog niet afgerond. Feitelijk is dus sprake van studie en niet van arbeidsmigratie. Vrijwel direct na de overkomst van deze groep van 14 personen zijn er twee naar Rusland teruggekeerd vanwege sterke gevoelens van heimwee. Kort daarna zijn er nog twee teruggekeerd in verband met misverstanden rondom hun competenties. De overige 10 personen willen graag nog hier blijven en zich verder laten bijscholen tot HBO-verpleegkundige. Om die opleiding af te kunnen ronden is inmiddels een verlenging aangevraagd voor hun verblijfsvergunning. Het zijn overigens vooral de negatieve ervaringen met arbeidsmigratie die veel aandacht in de media krijgen en daardoor lijkt het er ook op dat het allemaal niet goed gaat. Ik wil er nadrukkelijk op wijzen dat er ook zeer positieve ervaringen zijn met verpleegkundigen van buiten de EER. Dat zijn de situaties waarin de betrokken werkgevers zich volledig hebben laten leiden door de letter en de geest van de CAZ-afspraken. Ik kan u verder melden dat er nogal wat instellingen zijn die zich vanwege de personeelsproblematiek oriënteren op de tijdelijke tewerkstelling van verpleegkundigen van buiten de EER. In veel gevallen wendt men zich voor nadere informatie over de te volgen werkwijze tot mijn ministerie. In die contacten worden het overheidsbeleid met betrekking tot de arbeidsimmigratie, dat wordt beheerst door de Wet arbeid vreemdelingen, en de CAZ-afspraken nadrukkelijk uiteen gezet en wordt gewezen op de verantwoordelijkheid van de werkgever inzake de aanstelling van personeel. Ook wordt gekeken of en hoe de overheid van Nederland en die van het gastland een rol kunnen spelen. Dat kan bijvoorbeeld rondom het belangrijke formele punt in de CAZ-afspraken dat er een tewerkstellingsvergunning kan worden verleend voor de maximale duur van twee jaar. Omdat het niet aantrekkelijk is om dan zonder meer weer terug te keren naar het land van herkomst, met veelal een situatie van grote werkeloosheid voor verpleegkundigen, besteed ik inmiddels door overleg met de betrokken overheden – en dan heb ik het met name over een aantal kandidaat-lidstaten van de EU – veel aandacht aan het verbeteren van de uitzichten op passende arbeid bij terugkeer van verpleegkundigen die hier tijdelijk aan het werk zijn geweest. Door het verblijf in Nederland is hun werkervaring vergroot en is door de genoten bijscholing de bagage aan kennis en vaardigheden uitgebreid. Het land van herkomst kan daar z’n voordeel meedoen en dan is er zelfs sprake van een zekere «braingain». Met de Poolse overheid zijn onlangs op dit punt concrete afspraken gemaakt. Ik zal u daarover binnenkort separaat informeren. Aan het eind van het artikel waaraan wordt gerefereerd, wordt vermeld dat er vorig jaar 550 buitenlandse werknemers in dienst zijn genomen. Ik kan dit aantal niet bevestigen. Wel kan ik vermelden dat er in 2001 116 tewerkstellingsvergunningen voor verpleegkundigen en verzorgenden van buiten de EER zijn verstrekt binnen het kader van de CAZ-afspraken. </antwoord>
      <antwoord nummer="3">Nee, die opvatting is ongenuanceerd. Ik zie de tewerkstelling van personeel uit landen buiten de EER als een wellicht tijdelijke, maar nú wel nuttige bijdrage aan acute arbeidsmarktknelpunten. Een structurele oplossing zal allereerst binnen Nederland moeten worden gevonden. Het arbeidsmarktbeleid, vormgegeven in het kader van het CAZ, is daar ook op gericht. </antwoord>
      <antwoord nummer="4">Ja. Het tegengaan van de uitstroom van verpleegkundigen uit de zorgsector is dan ook een zeer belangrijk speerpunt van mijn arbeidsmarktbeleid. Maar een aantal andere speerpunten, zoals terugdringing van het ziekteverzuim en vergroting van de instroom in de zorgsector (vergroting instroom in de zorgopleidingen, verbetering van het studie- en beroepsrendement, meer instroom uit doelgroepen), zijn eveneens heel belangrijk. </antwoord>
      <antwoord nummer="5">De genoemde vertrekredenen zijn mij bekend. Uit de diverse onderzoeken blijkt overigens ook dat de ene vertrekreden door het zorgpersoneel belangrijker wordt ervaren dan de andere. Zo scoort bijvoorbeeld het salaris relatief laag. Duidelijk is dat de uitkomsten van de diverse onderzoeken naar vertrekredenen in het kader van de oplossing van de arbeidsmarktknelpunten serieus genomen moeten worden. In de praktijk gebeurt dat ook al, maar het zal wellicht nog meer en beter moeten. Daarbij moet worden opgemerkt dat de belangrijkste vertrekredenen liggen op het terrein van het door de zorginstellingen te voeren beleid. Landelijke partijen kunnen proberen via facilitering de instellingen daarbij behulpzaam te zijn en te stimuleren, maar het is aan de instellingen om concrete verbeteringen door te voeren. VWS stelt jaarlijks middelen beschikbaar aan de sectorfondsen om sociale partners in staat te stellen om ook op het terrein van behoud van personeel flankerende activiteiten te ontwikkelen. De afgelopen paar jaar is de omvang van deze middelen fors toegenomen. </antwoord>
      <antwoord nummer="6">Het is mij bekend dat ongeveer 90% van de verpleegkundigen en verzorgenden vrouw is. Wat opvalt is dat het aandeel van de werkzame mannelijke verpleegkundigen en verzorgenden zowel absoluut als relatief aan het afnemen is. In 1995 bedroeg het aantal werkzame mannelijke verpleegkundigen en verzorgenden 37.000 (11,2% van het totaal); in 1999 was dit aantal teruggelopen tot 31.000 (9,7% van het totaal). Ook cijfers met betrekking tot het aantal BIG-geregistreerde verpleegkundigen naar jaar van diplomering en geslacht wijzen op een terugloop. Van de in de periode 1977 t/m 1981 gediplomeerde verpleegkundigen, die zich in het BIG-register hebben laten registreren, was 22,4% man. Met betrekking tot de in de periode 1997 t/m 2001 gediplomeerde verpleegkundigen is dit percentage gedaald tot 15,2%. Over de oorzaken van deze terugloop is mij niets bekend. Voor zover ik weet is daarnaar tot op heden geen specifiek onderzoek verricht. Het lijkt mij de moeite waard te proberen via onderzoek de oorzaken te achterhalen en op basis van de onderzoeksuitkomsten te bezien welke mogelijkheden er zijn om het aandeel mannen binnen de beroepsgroep verplegenden/verzorgenden te vergroten. Ik zal daartoe het initiatief nemen. </antwoord>
      <noten afkomstig="antwoord"/>
   </antwoorden>
</kvr>
