<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Financiën over het investeren in landmijnen. (Ingezonden 13 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28748
</item>
         <item attribuut="Inhoud">Vervolgvragen naar aanleiding van antwoorden op eerdere vragen van indiener (Aanhangsel van de Handelingen, 2006-2007, nr. 1627). Nu de minister heeft aangegeven de mening te delen dat investeringen tegen de geest van het Verdrag van Ottawa (internationaal verbod op landmijnen), wil indiener weten of de minister bereid is tot onderzoek naar mogelijkheden om dergelijke investeringen te verbieden. Waarom wil de minister private partijen nog de gelegenheid geven hun verantwoordelijkheid te nemen?</item>
         <item attribuut="Rubriek">Bedrijfsleven en industrie (Investeringen) Geld- en kapitaalmarkt (Beleggingen) Sociale zekerheid (Ouderdomsvoorzieningen en pensioenen (AOW)) Veiligheidsbeleid en defensie (Militair materieel)</item>
         <item attribuut="Trefwoorden">Explosieven Investeringen Pensioenfondsen</item>
         <item attribuut="Vindplaats">Kamervragen met antwoord 2006-2007, nr. 2117, Tweede Kamer</item>
         <item attribuut="Vraagnr_bij_indiening">2060718140</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-07-06</item>
         <item attribuut="Datum_indiening">2007-06-13</item>
         <item attribuut="Document-id">KVR28748</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4485" allpagenumbers="4485 4486" vetnummer="2060718140" code="0607tkkvr2117" lopendefooter="Tweede Kamer, vergaderjaar 2006–2007, Aanhangsel" filenaam="KVR28748" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2117" onderwerp="" indiendatum="2007-06-13">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-07-6">
         <antwoorder functie="minister" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bereid, gelet op uw antwoord op eerdere vragen waarin u aangeeft dat u de mening deelt dat investeringen in landmijnen indruisen tegen de geest van het Verdrag van Ottawa <voetnoot nummer="1"/>, te onderzoeken welke mogelijkheden er zijn om dergelijke investeringen te verbieden? Zo neen, welke consequentie verbindt u aan eerdergenoemde antwoorden? </vraag>
      <vraag nummer="2" voetnoot="1">Waarom wilt u aan private partijen de gelegenheid geven hun verantwoordelijkheid te nemen op dit vlak <voetnoot nummer="1"/>, als u zelf al aangeeft dat dergelijke investeringen indruisen tegen dit internationale verbod op landmijnen? Deelt u de mening dat zelfs indien slechts enkele bedrijven zouden investeren in landmijnen, dit de noodzaak aangeeft om als overheid een duidelijk kader te scheppen en over te gaan tot het verbieden van dergelijke investeringen? Zo ja, wanneer kan de Kamer een wetsvoorstel tegemoet zien? Zo neen, waarom niet? </vraag>
      <vraag nummer="3" voetnoot="2">Deelt u de mening dat artikel 1 lid c van het Verdrag van Ottawa <voetnoot nummer="2"/>voor meerdere uitleg vatbaar is? Deelt u de interpretatie dat indien lidstaten zich niet schuldig mogen maken aan het assisteren van wie dan ook in het uitvoeren van activiteiten die verboden zijn onder dit Verdrag, dit ook zou moeten betekenen dat Nederland als lidstaat haar burgers en bedrijven niet zou mogen assisteren in het financieren en daarmee het mogelijk maken van de productie van landmijnen, juist door deze investeringen niet te verbieden? Zo ja, welke consequenties verbindt u aan uw antwoord? Zo neen, waarom niet? </vraag>
      <vraag nummer="4">Bent u bereid om bij het secretariaat van het Ottawa Verdrag om opheldering te vragen over de interpretatie van de verdragstekst waar het gaat om de mogelijkheden van lidstaten om investeringen in landmijnen te verbieden? Bent u voorts bereid om, indien blijkt dat het Verdrag inderdaad zo nauw geïnterpreteerd dient te worden als u aangaf, in vervolg op een nationaal verbod een uitbreiding van het Verdrag van Ottawa te bepleiten zodat investeringen in dit verwerpelijke wapen ook internationaal verboden worden? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1627" documentjaargang="2006-2007">Aanhangsel Handelingen, nr. 1627, vergaderjaar 2006–2007.</noot>
         <noot nummer="2">Each state undertakes never under any circumstances to assist, encourage or induce, in anyway, anyone to engage in any activity prohibited to a State party under this convention</noot>
      </noten>
   </vragen>
   <antwoorden aantal="3">
      <antwoord nummer="1 en 2">Het Ottawa-Verdrag verbiedt Nederland om antipersoneelsmijnen te produceren. Het verbiedt tevens een groot aantal andere handelingen met betrekking tot antipersoneelsmijnen, zoals het gebruiken, opslaan, en overdragen van deze mijnen, en het assisteren bij en het aanmoedigen van handelingen die verboden zijn onder dit Verdrag. Het Ottawa-Verdrag is een verdrag tussen Staten en richt zich niet tot individuele burgers of private instellingen. Het verplicht de verdragsstaten niet om een verbod op het investeren in landmijnen op te leggen. Het kabinet hecht er aan private partijen hun verantwoordelijkheid te laten nemen. Transparantie over het beleggingsbeleid is hiertoe van groot belang, en ik zal dit in mijn gesprekken met het veld blijven benadrukken. Zoals eerder aangegeven acht ik het zinvol om het Belgische verbod op dergelijke investeringen en de ervaringen met dit verbod te bestuderen. Een verkenning van een verbod op investeringen in landmijnen wordt derhalve uitgevoerd. Ik zal de Kamer over mijn bevindingen op de hoogte stellen. Hierbij merk ik op dat de merites van een eventueel wettelijk verbod mede afhangen van de mate waarin private partijen hun verantwoordelijkheid nemen. Daarvoor moet hen wel tijd worden gegund. </antwoord>
      <antwoord nummer="3">Ik deel uw interpretatie van het Verdrag van Ottawa niet. Het Verdrag verplicht Nederland niet om investeringen in landmijnen te verbieden. Het Verdrag verbiedt de verdragsstaten inderdaad om wie dan ook te assisteren, aan te moedigen of te bewegen om zich in te laten met activiteiten die verboden zijn onder dit Verdrag. Nederland leest hierin niet de verplichting om investeringen in landmijnen te verbieden. Met Nederland hebben de meeste andere Ottawa-verdragsstaten in de ondertekening van het verdrag ook geen aanleiding gezien om investeringen in landmijnen wettelijk te verbieden. </antwoord>
      <antwoord nummer="4">Gezien het antwoord op vraag 3 acht ik het niet noodzakelijk om het secretariaat van het Ottawa Verdrag om opheldering over de interpretatie te vragen. </antwoord>
      <noten afkomstig="antwoord"/>
   </antwoorden>
</kvr>
