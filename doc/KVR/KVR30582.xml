<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Graus (PVV) aan de ministers van Economische Zaken, van Binnenlandse Zaken en Koninkrijksrelaties en van Volkshuisvesting, Ruimtelijke Ordening en Milieubeheer over een gaswolk bij DSM. (Ingezonden 5 december 2007);Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30582
</item>
         <item attribuut="Inhoud">Vragen naar aanleiding van een bericht op de website van De Volkskrant over ontsnapt salpeterzuur bij DSM. Indiener vindt dat een onderzoek moet komen naar de oorzaak en vraagt de minister wat hij gaat doen om toekomstige calamiteiten te vermijden.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Ongevallen</item>
         <item attribuut="Vindplaats">Kamervragen met antwoord 2007-2008, nr. 1055, Tweede Kamer</item>
         <item attribuut="Vraagnr_bij_indiening">2070806100</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PVV">Graus</persoon>
         </item>
         <item attribuut="Datum_reaktie">2008-01-15</item>
         <item attribuut="Datum_indiening">2007-12-05</item>
         <item attribuut="Document-id">KVR30582</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2245" allpagenumbers="2245 2246" vetnummer="2070806100" code="0708tkkvr1055" lopendefooter="Tweede Kamer, vergaderjaar 2007–2008, Aanhangsel" filenaam="KVR30582" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1055" onderwerp="" indiendatum="2007-12-5">
         <vrager partij="PVV" oorsprong="parlement">Graus</vrager>
         <vraagt-aan>de ministers van Economische Zaken, van Binnenlandse Zaken en Koninkrijksrelaties en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-01-15">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de ministers van Economische Zaken en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht «Paniek na gaswolk bij DSM»? <voetnoot nummer="1"/>
      </vraag>
      <vraag nummer="2">Is inmiddels bekend hoeveel salpeterzuur is ontsnapt? </vraag>
      <vraag nummer="3">Kan het ontsnapte gas gezondheidsproblemen veroorzaken bij medewerkers of omwonenden? </vraag>
      <vraag nummer="4">Deelt u de mening dat er een onderzoek moet komen naar de oorzaak van het ontsnappen van het salpeterzuur? Wat gaat u doen om toekomstige calamiteiten te vermijden? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.volkskrant.nl/binnenland/article483841.ece/Paniek_na_gaswolk_bij_DSM">http://www.volkskrant.nl/binnenland/article483841.ece/Paniek_na_gaswolk_bij_DSM</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. Door DSM en de bij het onderzoek betrokken overheden is aangegeven dat er ongeveer 800 kg salpeterzuur in de vorm van een waterige oplossing met 40% salpeterzuur is vrijgekomen. Geschat wordt dat circa 5 kg salpeterzuur en 5 kg nitreuze dampen buiten de fabrieksgrenzen zijn gekomen. </antwoord>
      <antwoord nummer="3">Ja, afhankelijk van de duur van de blootstelling kunnen nitreuze dampen en salpeterzuurdamp bij directe blootstelling in eerste instantie vooral prikkelende effecten van de hogere en lagere luchtwegen tot gevolg hebben. Deze gezondheidsproblemen kunnen zich direct voordoen, afhankelijk van concentratieniveau en tijdsduur, maar kunnen zich ook pas na enige uren (6 tot 24 uur) voordoen. Als binnen 24 uur na het incident zich geen gezondheidseffecten hebben voorgedaan bij mensen in de directe omgeving dan is de kans te verwaarlozen dat zich nog gezondheidsproblemen bij omwonenden voordoen. Op de locatie heeft DSM naar aanleiding van het voorval gereageerd door direct alarm te geven waardoor de werknemers in het betrokken gebied zich naar een zogenaamde «redelijk dichte ruimte» hebben begeven. De blootstelling van de medewerkers is daardoor beperkt gebleven. Buiten de locatie zijn voor zover mij nu bekend twee agenten, die bij een wegafzetting hebben gestaan, uit voorzorg naar het ziekenhuis gebracht vanwege geïrriteerde luchtwegen. Ook een inwoner van Lindenheuvel, die dichtbij de locatie woont, heeft klachten over geïrriteerde luchtwegen gemeld. Deze klachten komen overeen met gezondheidseffecten die door de vrijgekomen stoffen kunnen optreden. De personen waarbij gezondheidsklachten zijn opgetreden zijn gedurende enige tijd onder medische observatie geweest om na te gaan of aanvullende klachten optreden. Aanvullende klachten hebben zich voor zover bekend niet voorgedaan. </antwoord>
      <antwoord nummer="4">Ja, een onderzoek moet er komen en is al gestart. Het is van belang dat bij dergelijke incidenten nader onderzoek plaatsvindt naar de directe oorzaak en gevolgen van het incident en eventuele achterliggende oorzaken. DSM en de betrokken bevoegde instanties, in dit geval de provincie Limburg, de Arbeidsinspectie en de brandweer, zijn volgens de geldende procedures op dit moment bezig met dit onderzoek. Inmiddels is gebleken dat een lek is opgetreden in een lasnaad bij een goedgekeurde pomp. Nagegaan wordt onder meer of sprake is geweest van fouten bij de test- en goedkeuringsprocedure van deze pomp, dan wel dat hiervoor andere oorzaken zijn aan te wijzen. De VROM-Inspectie Regio Zuid beoordeelt de uitkomsten van het onderzoek. Wat betreft het vermijden van toekomstige calamiteiten: dergelijke incidenten kunnen nooit helemaal uitgesloten worden. Daarom zijn veiligheidsbeheerssystemen ingevoerd om de kans op een incident te verminderen en de gevolgen ervan te verkleinen. Ook bij de locatie Chemelot, waar het incident bij DSM heeft plaatsgevonden, zijn veiligheidsbeheerssystemen ingevoerd. Het veiligheidsbeheer op de locatie Chemelot heeft reeds een aantal jaren de aandacht van mijn ministerie. Binnenkort zal ik u nader informeren over mijn bevindingen over het veiligheidsbeheer op de locatie Chemelot. </antwoord>
      <noten afkomstig="antwoord"/>
   </antwoorden>
</kvr>
