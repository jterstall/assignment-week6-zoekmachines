<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits (PvdA) en Bijleveld-Schouten (CDA) aan de staatssecretaris van Sociale Zaken en Werkgelegenheid, dhr. Hoogervorst, over verlies van uitkering voor in het buitenland wonende vroeggehandicapten. (Ingezonden 29 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12036
</item>
         <item attribuut="Inhoud">Een grote groep vroeggehandicapten die nu een Wajong-uitkering hebben en in het buitenland wonen, hebben bericht gekregen van hun uitkeringsinstantie dat zij vanaf 2003 hun uitkering verliezen, als gevolg van de wet Beperking export uitkeringen (BEU).</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Welzijn (Geestelijk gehandicapten) Welzijn (Jeugdigen) Welzijn (Lichamelijk gehandicapten)</item>
         <item attribuut="Trefwoorden">Arbeidsongeschiktheidsuitkeringen Gehandicapten Jeugdigen</item>
         <item attribuut="Vindplaats">Kamervragen met antwoord 1999-2000, nr. 1576, Tweede Kamer</item>
         <item attribuut="Vraagnr_bij_indiening">2990013310</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Smits</persoon>
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">2000-07-14</item>
         <item attribuut="Datum_indiening">2000-06-29</item>
         <item attribuut="Document-id">KVR12036</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3569" allpagenumbers="3569 3570" vetnummer="2990013310" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12036" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1576" onderwerp="" indiendatum="2000-06-29">
         <vrager partij="PvdA" oorsprong="parlement">Smits</vrager>
         <vrager partij="CDA" oorsprong="parlement">Bijleveld-Schouten</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2000-07-14">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft als rechtstreeks gevolg van de wet BEU, een grote groep vroeggehandicapten die nu een Wajong-uitkering hebben en die in het buitenland wonen, bericht gekregen van hun uitkeringsinstantie <voetnoot nummer="1"/>dat zij vanaf 2003 hun uitkering verliezen? </vraag>
      <vraag nummer="2">Hoe kan het exportverbod in de BEU onverkort van toepassing zijn op mensen die zich al vóór de inwerkingtreding van de Wajong buiten Nederland hebben gevestigd, terwijl zij eerder de verzekering kregen dat zij volgens artikel X invoeringswet Wajong geen verandering hoefden te verwachten in hun rechten? </vraag>
      <vraag nummer="3">Hoe verklaart u dat in artikel X van de invoeringswet geen aflopende termijn is opgenomen hoewel toen al bekend was dat het kabinet voornemens was in alle sociale verzekeringswetten een exportverbod op te nemen? </vraag>
      <vraag nummer="4">Kan daaruit worden geconcludeerd dat het de bedoeling van de wetgever is geweest om verblijf in het buitenland met behoud van arbeidsongeschiktheidsuitkering mogelijk te maken voor in ieder geval de toen geldende groep ontvangers en voor een deel van de huidige Wajong-ontvangers? </vraag>
      <vraag nummer="5">Herinnert u zich nog artikel 17 in de AAW op grond waarvan het in beginsel was toegestaan zich elders te vestigen, behoudens een uitzondering gemaakt door de bedrijfsvereniging? </vraag>
      <vraag nummer="6">Ziet u met ons reden om mensen in het buitenland met een Wajong-uitkering net zo te behandelen als mensen met een WAZ-uitkering? Zo neen, waarom niet? </vraag>
      <vraag nummer="7">Is de wet BEU houdbaar gezien bestaande en toekomstige richtlijnen op het gebied van gelijke behandeling van gehandicapten, en gezien de eerdere uitzondering voor WAO- en WAZ-gerechtigden binnen landen van de Europese Unie? </vraag>
      <noten afkomstig="vraag">
         <noot nummer="1">Brief GAK ondershands aan bewindspersonen toegezonden</noot>
      </noten>
   </vragen>
   <antwoorden aantal="7">
      <antwoord nummer="1">Op dit moment ontvangen circa 500 jonggehandicapten een Wajong-uitkering in het buitenland. Als gevolg van de Wet BEU zullen zij vanaf 1 januari 2003 hun recht op Wajong-uitkering in het buitenland verliezen. De uitvoeringsinstellingen hebben betrokkenen hiervan in kennis gesteld. </antwoord>
      <antwoord nummer="2">Met ingang van 1 januari 1998 is de AAW vervallen en is de Wajong ingevoerd als nieuwe regeling tegen inkomensderving bij arbeidsongeschiktheid van jonggehandicapten. Bij het vervallen van de AAW en de invoering van de Wajong is overgangsrecht getroffen voor diegene die op de dag voorafgaande aan 1 januari 1998 recht had op een AAW-uitkering en buiten Nederland woonde. Het overgangsrecht bepaalde dat de uitkeringsrechten van degene die onder het overgangsrecht valt, gerespecteerd zouden worden. In het wetsvoorstel BEU is het overgangsrecht Wajong aangepast om dit in overeenstemming te brengen met het daarin voorgestelde overgangsrecht van de desbetreffende sociale verzekeringswetten. Het overgangsrecht BEU met betrekking tot de Wajong bepaalt nu, dat de jonggehandicapte die op de dag voor inwerkingtreding van de Wajong recht had op een AAW-uitkering en woonde buiten Nederland, gedurende 3 jaar na de inwerkingtreding van de Wet BEU zijn recht op uitkering behoudt. Dit recht komt derhalve per 1 januari 2003 te vervallen. </antwoord>
      <antwoord nummer="3">Met de Wet BEU is geen exportverbod, maar een exportbeperking in de socialeverzekeringswetten opgenomen. Deze houdt in dat export slechts mogelijk is naar landen waarmee bij verdrag afspraken zijn gemaakt over de handhaving van de desbetreffende wetten. In de Wajong is evenwel sprake van een exportverbod. Het exportverbod in de Wajong is onder meer ingevoerd in verband met jurisprudentie van het of van Justitie EG (Memorie van Toelichting bij de Wajong, kamerstukken II, 1996/1997, 24 760, nr. 6, blz. 6–7). Aangezien het exportverbod van de Wajong tot gevolg heeft dat buiten Nederland in het geheel geen Wajong-uitkering meer kan worden ontvangen (ook niet in een land waarmee een verdrag met handhavingsafspraken bestaat) is in artikel X van de invoeringswet gekozen voor een eerbiediging van reeds bestaande rechten. </antwoord>
      <antwoord nummer="4">Ja. </antwoord>
      <antwoord nummer="5">Ja. </antwoord>
      <antwoord nummer="6">Neen. Het karakter van de WAZ is anders dan dat van de Wajong. De WAZ wordt gefinancierd uit premiebetaling en heeft het karakter van een inkomensdervingverzekering. De Wajong wordt gefinancierd uit rijksbijdragen en heeft het karakter van een sociale voorziening. Voorzieningen worden in het algemeen niet geëxporteerd. Binnen de EU is in dit verband Verordening (EEG) nr. 1408/71 relevant. In deze verordening is een bepaling opgenomen op grond waarvan regelingen die onder de werkingssfeer van de Verordening vallen, maar die worden gefinancierd uit rijksbijdragen, kunnen worden uitgezonderd van de algemene exportverplichting binnen de EU. De Wajong valt hieronder. </antwoord>
      <antwoord nummer="7">Zoals reeds in de antwoorden op de vragen 3 en 6 is uiteengezet, dient de exportbeperking in de WAO en WAZ te worden onderscheiden van het exportverbod in de Wajong. Het exportverbod in de Wajong is niet met de Wet BEU ingevoerd, maar in de Wajong zelf en geldt sinds 1 januari 1998. Slechts het overgangsrecht voor de Wajong is bij de Wet BEU aangepast. Dit overgangsrecht heeft tot gevolg dat de Wajong-uitkeringen buiten Nederland na 1 januari 2003 worden beëindigd. Ik acht dit onwenselijk en heb besloten het overgangsrecht, zoals dit vóór de inwerkingtreding van de Wet BEU op betrokkenen van toepassing was, in ere te herstellen. Ik ben voornemens een wetsvoorstel in te dienen op grond waarvan de rechten van overgangsgevallen zullen worden geëerbiedigd. Ik streef er naar deze aanpassing te realiseren vóór 1 januari 2003, zodat voor belanghebbenden geen negatieve effecten zullen optreden. </antwoord>
      <noten afkomstig="antwoord"/>
   </antwoorden>
</kvr>
