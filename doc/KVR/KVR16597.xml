<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi en Vendrik (beiden GroenLinks) aan de minister van Financiën en de staatssecretaris van Buitenlandse Zaken, mw. Van Ardenne-van der Hoeven, over Stiglitz en de IMF. (Ingezonden 11 oktober 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16597
</item>
         <item attribuut="Inhoud">Vragen naar aanleiding van het artikel 'Het IMF pleegt boekhoudkundig bedrog' in het Financieel Dagblad van 4 oktober 2002, waarin Joseph E. Stiglitz de mening ventileert dat het IMF hulpgelden ten onrechte buiten de begroting van op hulp aanspraak makende landen houdt.</item>
         <item attribuut="Rubriek">Ontwikkelingssamenwerking (Algemeen)</item>
         <item attribuut="Trefwoorden">IMF</item>
         <item attribuut="Vindplaats">Kamervragen met antwoord 2002-2003, nr. 281, Tweede Kamer</item>
         <item attribuut="Vraagnr_bij_indiening">2020301590</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2002-11-05</item>
         <item attribuut="Datum_indiening">2002-10-11</item>
         <item attribuut="Document-id">KVR16597</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="587" allpagenumbers="587 588" vetnummer="2020301590" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16597" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="281" onderwerp="" indiendatum="2002-10-11">
         <vrager partij="GroenLinks" oorsprong="parlement">Karimi</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Financiën en de staatssecretaris van Buitenlandse Zaken, mw. Van Ardenne-van der Hoeven,</vraagt-aan>
      </vraagdata>
      <antwoorddata antwoorddatum="5 november 2002) Ja. 2 Als de hulpgelden bedoeld zijn ter dekking van overheidsuitgaven maken deze in de regel integraal onderdeel uit van de overheidsbegroting. Dit geldt met name voor donorsteun aan de lopende uitgaven. Aangezien hulpgelden in buitenlandse valuta luiden worden deze geboekt op de betalingsbalans en leiden ze ceteris paribus tot een verhoging van de internationale reserves. Via de boekhouding van de centrale bank worden deze middelen, inclusief donormiddelen bestemd ter financiering van de begroting, vervolgens toegevoegd aan de begrotingsmiddelen van de overheid. Eén en ander blijkt uit de landendocumenten die het IMF in samenspraak met de nationale autoriteiten opstelt en publiceert (zie www.imf.org). Bovenstaande geldt niet voor alle donormiddelen. Donorsteun voor investeringsuitgaven wordt niet altijd integraal in de nationale begroting opgenomen. Stiglitz heeft gedeeltelijk gelijk waar hij stelt dat het IMF terughoudend kan zijn ten aanzien van het opnemen van donorbijdragen aan de financiering van de begroting. De oorzaak hiervan ligt niet zozeer in onwelwillendheid van IMF-zijde om donorsteun als bron van begrotingsfinanciering op te nemen, maar komt eerder voort uit de ervaring van het IMF dat donortoezeggingen niet altijd worden gehonoreerd. De ervaring leert dat het IMF wel degelijk bereid is donorbijdragen aan de begroting integraal mee te nemen zodra donoren hun toezeggingen ruim voor het opstellen van de begroting doen en donoren hebben laten zien dit soort toezeggingen ook daadwerkelijk uit te voeren. In tegenstelling tot wat Stiglitz beweert maken ook de belastingontvangsten deel uit van de overheidsboekhouding. Ook zijn observatie dat buitenlandse hulpgelden een stabielere bron van inkomsten zijn dan belastingontvangsten lijkt in strijd met de voornaamste uitkomsten uit empirisch onderzoek op dit terrein.">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder>de staatssecretaris van Buitenlandse Zaken en Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennis genomen van het artikel «Het IMF pleegt boekhoudkundig bedrog»? <voetnoot nummer="1"/>
      </vraag>
      <vraag nummer="2">Deelt u de mening van Stiglitz dat het IMF hulpgelden ten onrechte buiten de begroting van op hulp aanspraak makende landen houdt? Zo nee, waarom niet? </vraag>
      <vraag nummer="3">Deelt u de mening van Stiglitz dat investeringen van overheidsbedrijven ten onrechte uitsluitend als kostenpost op de overheidsbegroting worden gepresenteerd en derhalve ten onrechte ten laste worden gebracht van het begrotingssaldo? Zo nee, waarom niet? </vraag>
      <vraag nummer="4">Deelt u de mening van Stiglitz dat uitgaven uit beschikbare stabilisatiefondsen ten onrechte als leningen aan de overheid worden opgenomen en derhalve ten laste komen van het begrotingssaldo? Zo nee, waarom niet? </vraag>
      <vraag nummer="5">Deelt u de mening van Stiglitz dat door deze boekhoudkundige praktijken van het IMF de situatie van de overheidsbegroting in betreffende landen stelselmatig wordt vertekend met alle economische en sociale consequenties van dien? Zo nee, waarom niet? </vraag>
      <vraag nummer="6">Is u bekend of deze kritiek door meerdere rijke landen in IMF-verband wordt gedeeld? Zo ja, welke zijn dat? </vraag>
      <vraag nummer="7">Bent u van plan in debat te treden met het IMF ten einde een einde te maken aan deze onbillijke boekhouderspraktijken? </vraag>
      <vraag nummer="8">Wilt u voorgaande vragen elk afzonderlijk beantwoorden? </vraag>
      <noten afkomstig="vraag">
         <noot nummer="1" datum="2002-10-4" bron="Joseph E. Stiglitz, Financieel Dagblad, pagina Optiek">Joseph E. Stiglitz, Financieel Dagblad, pagina Optiek, 4 oktober 2002</noot>
      </noten>
   </vragen>
   <antwoorden aantal="7">
      <antwoord nummer="2" voetnoot="1">Als de hulpgelden bedoeld zijn ter dekking van overheidsuitgaven maken deze in de regel integraal onderdeel uit van de overheidsbegroting. Dit geldt met name voor donorsteun aan de lopende uitgaven. Aangezien hulpgelden in buitenlandse valuta luiden worden deze geboekt op de betalingsbalans en leiden ze ceteris paribus tot een verhoging van de internationale reserves. Via de boekhouding van de centrale bank worden deze middelen, inclusief donormiddelen bestemd ter financiering van de begroting, vervolgens toegevoegd aan de begrotingsmiddelen van de overheid. Eén en ander blijkt uit de landendocumenten die het IMF in samenspraak met de nationale autoriteiten opstelt en publiceert (zie www.imf.org). Bovenstaande geldt niet voor alle donormiddelen. Donorsteun voor investeringsuitgaven wordt niet altijd integraal in de nationale begroting opgenomen. Stiglitz heeft gedeeltelijk gelijk waar hij stelt dat het IMF terughoudend kan zijn ten aanzien van het opnemen van donorbijdragen aan de financiering van de begroting. De oorzaak hiervan ligt niet zozeer in onwelwillendheid van IMF-zijde om donorsteun als bron van begrotingsfinanciering op te nemen, maar komt eerder voort uit de ervaring van het IMF dat donortoezeggingen niet altijd worden gehonoreerd. De ervaring leert dat het IMF wel degelijk bereid is donorbijdragen aan de begroting integraal mee te nemen zodra donoren hun toezeggingen ruim voor het opstellen van de begroting doen en donoren hebben laten zien dit soort toezeggingen ook daadwerkelijk uit te voeren. In tegenstelling tot wat Stiglitz beweert maken ook de belastingontvangsten deel uit van de overheidsboekhouding. Ook zijn observatie dat buitenlandse hulpgelden een stabielere bron van inkomsten zijn dan belastingontvangsten lijkt in strijd met de voornaamste uitkomsten uit empirisch onderzoek op dit terrein. <voetnoot nummer="1"/>Overigens ondersteunen internationale organisaties samen met bilaterale donoren, waaronder Nederland, landen in het opzetten van een meerjarig budgettair kader opdat beter rekening gehouden kan worden met fluctuerende overheidsinkomsten. Dit vereist dat ook donoren hun financiële overdrachten op een meerjarige basis verstrekken. Ook de tendens dat donoren in toenemende mate hun hulp geven in de vorm van algemene begrotingssteun bevordert dat deze middelen worden besteed aan de financiering van nationale ontwikkelingsdoelen. </antwoord>
      <antwoord nummer="3">Stiglitz stelt dat overheidsbedrijven in het relatieve nadeel zijn op het terrein van overnames omdat hun investeringen worden geboekt als extra overheidsuitgaven zonder dat het verkregen belang als extra overheidsinkomsten wordt geboekt met als gevolg dat het overheidstekort toeneemt. Dit vloeit voort uit het feit dat het tekort een «stroom»-grootheid is. Voor zover deze bedrijven integraal onderdeel vormen van de collectieve sector is dit inderdaad gebruikelijk. Dit past geheel in het streven van het IMF om samen met de nationale autoriteiten van landen de overheidsinkomsten en -uitgaven zo volledig en transparant mogelijk in beeld te brengen (zie ook onder 4). Hierbij past nog wel de kanttekening dat toekomstige cash flows verbonden aan het verkregen belang zullen worden geboekt als extra overheidsinkomsten en dus leiden tot tekortreducties. Bij de afweging om al dan niet een belang over te nemen ligt het voor de hand dat een afweging van de huidige kosten en toekomstige baten zal worden gemaakt. Idealiter komt een door de overheid verworven belang ook tot uitdrukking in de staatsbalans, maar deze is voor slechts weinig landen beschikbaar. Ten slotte doet de observatie van Stiglitz de vraag rijzen of een overheidsbedrijf dat zo actief op het overnamegebied wil concurreren niet beter op grotere afstand van de overheid kan worden geplaatst. </antwoord>
      <antwoord nummer="4">In zijn Artikel IV-consultaties en programmabesprekingen met nationale autoriteiten probeert het IMF overheidsinkomsten en uitgaven zo volledig en transparant mogelijk in beeld te brengen. Dit heeft tot doel om dubbele boekhoudingen en verborgen fondsen, die het inzicht in de staat van de overheidsfinanciën vertroebelen, te voorkomen. Hierbij gaat het om zowel reguliere inkomsten en uitgaven op de verschillende niveaus van de collectieve sector als extrabudgettaire fondsen, zoals de door Stiglitz genoemde stabiliseringsfondsen. Zonder stortingen in een dergelijk fonds zou het overheidssaldo hoger zijn uitgekomen of zouden de middelen reeds eerder zijn aangewend voor extra uitgaven. Als er op een later moment middelen aan een fonds worden onttrokken voor de financiering van overheidsuitgaven, leidt dit ceteris paribus tot een lager saldo van de totale overheid (inclusief het stabiliseringsfonds). Structureel gezien heffen de mutaties elkaar dan op. Dit is consistent met internationaal gangbare regels met betrekking tot de overheidsboekhouding. Boekhoudkundig kan een vergelijking worden getrokken met het Fonds Economische Structuurversterking (FES) in de Nederlandse context. Ontwikkelingen in het FES-saldo worden in de regel rechtstreeks weerspiegeld in het EMU-saldo. Het IMF richt zich in zijn analyses overigens niet alleen op het feitelijk tekort in enig jaar, maar beziet uitdrukkelijk trends in de overheidsfinanciën over een langere periode met ruime aandacht voor structurele factoren en tijdelijke vertekeningen. Ditzelfde geldt voor de particuliere marktpartijen in hun beoordeling van de kredietwaardigheid van landen. </antwoord>
      <antwoord nummer="5">Stiglitz stelt letterlijk dat slechte boekhoudkundige regels altijd tot slechte informatie leiden, en slechte informatie altijd tot slechte beslissingen, met ernstige gevolgen op lange termijn. In antwoord 4 is aangegeven dat het IMF internationaal gangbare regels hanteert voor de beoordeling van de gezondheid van overheidsfinanciën. Deze regels zijn onder meer zijn vastgelegd in de internationaal geaccepteerde «Fiscal Transparency Code» en beogen de transparantie van de volledige overheidsboekhouding juist te vergroten. Dit is noodzakelijk voor een verantwoord budgettair beleid. </antwoord>
      <antwoord nummer="6">Neen. </antwoord>
      <antwoord nummer="7">Gegeven bovenstaande antwoorden is naar onze mening geen sprake van onbillijke boekhouderspraktijken. Het IMF is overigens reeds op de hoogte van het artikel van Stiglitz. </antwoord>
      <antwoord nummer="8">Is geschied. </antwoord>
      <noten afkomstig="antwoord">
         <noot nummer="1">Aleš Buliˇr en Timothy Lane, Aid and Fiscal Management , IMF Working Paper 02/112</noot>
      </noten>
   </antwoorden>
</kvr>
