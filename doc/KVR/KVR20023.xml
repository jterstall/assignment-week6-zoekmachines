<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het AWBZ-budget ten opzichte van fraude door ziekenhuizen en thuiszorginstellingen. (Ingezonden 16 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20023
</item>
         <item attribuut="Inhoud">Vragen naar aanleiding van een bericht in "De Telegraaf" van 10 maart 2004 over mogelijke structurele fraude met AWBZ-gelden, onder andere in de thuiszorg. Dit zijn aanvullende vragen op eerder gestelde vragen van het lid Tonkens, ingezonden 12 maart 2004.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">AWBZ Misbruik sociale verzekeringen</item>
         <item attribuut="Vindplaats">Kamervragen met antwoord 2003-2004, nr. 1312, Tweede Kamer</item>
         <item attribuut="Vraagnr_bij_indiening">2030410690</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-04-13</item>
         <item attribuut="Datum_indiening">2004-03-16</item>
         <item attribuut="Document-id">KVR20023</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2777" allpagenumbers="2777 2778" vetnummer="2030410690" code="0304tkkvr1312" lopendefooter="Tweede Kamer, vergaderjaar 2003–2004, Aanhangsel" filenaam="KVR20023" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1312" onderwerp="" indiendatum="2004-03-16">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-04-13">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u aangeven of sprake is van fraude of van verschuiving van ziekenhuisproblematiek naar de thuiszorg; m.a.w. wordt hier niet ziekenhuiszorg geleverd onder de AWBZ-paraplu, zoals ook het geval is met de verkeerde bedproblematiek? </vraag>
      <vraag nummer="2">Kunt u aangeven hoe deze fraude c.q. verschuiving van kosten, zo daarvan sprake is, precies in elkaar zit, en welke voordelen voor ziekenhuizen c.q. thuiszorginstanties zijn bewerkstelligd? </vraag>
      <vraag nummer="3">Kunt u aangeven of er enig zicht op bestaat of en in welke mate deze ontwikkeling ook elders in Nederland plaatsvindt? </vraag>
      <vraag nummer="4">Klopt het dat 148 000 mensen thuiszorg krijgen zonder indicatie? Zo ja, hoe kan thuiszorg verkregen en vergoed worden zonder dat daar een medische indicatie voor bestaat? </vraag>
      <vraag nummer="5">Wat is uw rol, gezien het feit dat de fraude zich afspeelt in ziekenhuizen, ten aanzien van de opdracht die de staatssecretaris van VWS heeft gegeven om deze fraude te onderzoeken? Is het waar dat accountants is gevraagd dit onderzoek vóór 1 juli a.s. af te ronden? Zo ja, waarom kan er niet eerder uitsluitsel gegeven worden over de omvang van de fraude? </vraag>
      <vraag nummer="6">Vindt u het juist dat het kennelijk nog steeds onmogelijk is om na te gaan hoe premiegeld wordt besteed, en dat instellingen niet in staat zijn precies te verantwoorden waaraan zij geld hebben uitgegeven? </vraag>
      <vraag nummer="7">Bent u bereid vooralsnog het voorstel van de PvdA-fractie over te nemen om zorginstellingen wettelijk te verplichten informatie en gegevens inzake de besteding van middelen aan te leveren? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Tonkens (GroenLinks), ingezonden 12 maart jl. </toelichting>
   <antwoorden aantal="7">
      <antwoord nummer="1">Mijnerzijds of door de staatssecretaris is bewust niet gesproken van fraude, maar van mogelijk onbedoeld gebruik van AWBZ-gelden. Het lijkt erop dat in deze situatie ziekenhuisverplaatste zorg wordt geleverd door een thuiszorgorganisatie op basis van ketenafspraken tussen het ziekenhuis, de thuiszorg en het zorgkantoor. Vanuit de optiek van adequate zorg aan de cliënt is hier niets mis mee. Om erachter te komen of inderdaad onbedoeld gebruik wordt gemaakt van de AWBZ zal het College van toezicht op de zorgverzekeringen hier onderzoek naar verrichten. </antwoord>
      <antwoord nummer="2">Op grond van de nu beschikbare informatie is mijn beeld dat zorg wordt geleverd door een thuiszorgorganisatie op basis van ketenafspraken tussen het ziekenhuis, de thuiszorg en het zorgkantoor. In een dergelijk geval ontbreken indicatiebesluiten en betaalt het ziekenhuis de eigen bijdrage voor de cliënten waaraan de zorg wordt verleend. De kosten van deze zorg zouden ten laste moeten komen van het ziekenhuisbudget. In plaats daarvan komen de kosten niet ten laste van het ziekenhuisbudget, afgezien van de eigen bijdrage. </antwoord>
      <antwoord nummer="3">Het College voor zorgverzekeringen verwacht dat dit type afspraken in meer regio’s zijn of worden gemaakt. Het College van toezicht op de zorgverzekeringen is geïnformeerd, zodat hij vanuit zijn toezichtstaak nader onderzoek kan instellen. De Staatssecretaris zal daarnaast een externe accountant opdracht geven een onderzoek uit te voeren naar onbedoeld gebruik van AWBZ-middelen. </antwoord>
      <antwoord nummer="4">Ja. In mijn brief van 10 maart 2004 (Kamerstuk 26 631, nr. 73) heb ik de Kamer geïnformeerd over de oorzaken hiervan. </antwoord>
      <antwoord nummer="5">Het onderzoek heeft betrekking op de besteding van AWBZ gelden. Vandaar dat de staatssecretaris het initiatief tot het onderzoek heeft genomen. Overigens – zie ook antwoord 1 – spreekt de staatssecretaris niet over fraude. Ja, het is waar dat accountants is gevraagd dit onderzoek voor 1 juli af te ronden. Dit kan niet eerder omdat het gaat om een breed onderzoek waarbij veel partijen betrokken zijn. </antwoord>
      <antwoord nummer="6">Met de modernisering van de AWBZ zal de transparantie toenemen en daarmee ook het zicht op de uitgaven aan zorg door de zorgkantoren en zo ook op de bestedingen van instellingen. Overigens heb ik eerder al onderschreven dat de verantwoording van de zorginstellingen beter moet. </antwoord>
      <antwoord nummer="7">De zorginstellingen dragen de verantwoordelijkheid voor een transparante en maatschappelijk verantwoorde bedrijfsvoering. Daarvoor zijn die instellingen in de eerste plaats zelf verantwoordelijk. Daarnaast is wettelijke ondersteuning op zijn plaats. Op het terrein van jaarverslaglegging en administratie zijn wettelijke maatregelen voorgesteld. Ten eerste worden in de Wet toelating zorginstellingen de regels voor de jaarverslaglegging ook van toepassing op thuiszorginstellingen. Ten tweede wordt met de WTG ExPres, een wijziging van de Wet tarieven gezondheidszorg, administratievoorschriften opgelegd aan zorgaanbieders. De beide wetsvoorstellen liggen bij de Tweede Kamer ter behandeling. </antwoord>
      <noten afkomstig="antwoord"/>
   </antwoorden>
</kvr>
