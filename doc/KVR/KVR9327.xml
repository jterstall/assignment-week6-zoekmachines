<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de staatssecretaris van Verkeer en Waterstaat en de minister van Buitenlandse Zaken over Delta Radio. (Ingezonden 12 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9327
</item>
         <item attribuut="Inhoud">Betreft gebruik van de frequentie voor uitzendingen vanuit een zendmast in de Noordzee op Groot-Brittannië.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Noordzee Radio Zendstations</item>
         <item attribuut="Vindplaats">Kamervragen met antwoord 1998-1999, nr. 1333, Tweede Kamer</item>
         <item attribuut="Vraagnr_bij_indiening">2989911310</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1999-05-11</item>
         <item attribuut="Datum_indiening">1999-04-12</item>
         <item attribuut="Document-id">KVR9327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2645" allpagenumbers="2645 2646" vetnummer="2989911310" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9327" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1333" onderwerp="" indiendatum="1999-04-12">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de staatssecretaris van Verkeer en Waterstaat en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-05-11">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Waarom is er ooit voor gekozen om een bepaalde frequentie toe te wijzen aan Delta radio? Was bij toewijzing reeds bekend dat Delta Radio de frequentie zou gebruiken voor uitzendingen vanuit een zendmast in de Noordzee op Groot-Brittannië? Waren er andere gegadigden voor deze frequentie? </vraag>
      <vraag nummer="2">Klopt het dat het uitzenden van Delta Radio vanaf de geplande zendmast in de Noordzee in strijd is met The British Broadcasting Bill? Met welk doel heeft u bij de Britse regering bepleit de uitzending van de zendmast vanuit internationale wateren toch toe te staan? </vraag>
      <vraag nummer="3">Is er diplomatiek overleg geweest tussen Nederland en Groot-Brittannië over de geplande uitzendingen voor Groot-Brittannië van de nog te bouwen Zendmast van Delta Radio? </vraag>
      <vraag nummer="4">Op basis van welke bepaling kan Nederland een zender toestemming geven om vanaf internationale wateren uit te zenden waar de omroepwetgeving niet van kracht is? Als u de omroepwetgeving wel van toepassing acht, wat is dan de reden dat dit niet geldt voor de milieuwetgeving? </vraag>
      <vraag nummer="5">Op welke wijze kan de Nederlandse staat ervoor zorgen dat er geen verboden reclames worden uitgezonden via de zendmast in de Noordzee van Delta 171? </vraag>
      <vraag nummer="6">Heeft het ministerie van Verkeer en Waterstaat de termijn waarbinnen Delta Radio de toegewezen frequentie operationeel diende te maken enkele malen verlengd? Zo ja, op welke momenten heeft dit plaatsgevonden? Waarom heeft het ministerie de frequentie nooit ingetrokken toen deze verlopen was? </vraag>
      <vraag nummer="7">Wanneer is de huidige termijn voor ingebruikneming van de frequentie verlopen? Bent u bereid bij het verlopen van de termijn de frequentie niet opnieuw te verlengen ten behoeve van Delta radio? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Eind 1993 is, na uitgebreid overleg met de Kamer, een uitgifteprocedure van etherfrequenties voor commerciële omroep opgestart. De overweging daarbij was dat de voor commerciële omroep beschikbare frequenties niet ongebruikt «op de plank» mochten blijven liggen. In 1994 werden alle op dat moment beschikbare frequenties, op één na, toegewezen. Die ene frequentie die toen niet kon worden toegewezen was de gezamenlijk aan België en Nederland toegewezen langegolffrequentie 171 kHz. Voor deze frequentie toonden in eerste instantie drie partijen belangstelling. Eén van die partijen was Delta Radio. Vanwege de tijdrovende procedure (o.a. afstemming met België en Duitsland) haakten op een gegeven moment de twee andere partijen af. De langdurige procedure leidde ertoe dat pas in april 1996 deze frequentie aan Delta Radio kon worden toegewezen. Het was aanvankelijk de bedoeling om de zender in Lopik te plaatsen. Dat bleek op te grote bezwaren te stuiten. Vervolgens heeft Delta Radio onderzocht of Kootwijk een mogelijke opstelplaats voor de zendmast zou kunnen zijn. Ook dat kon geen doorgang vinden. Uiteindelijk heeft Delta Radio plannen ontwikkeld om de zendmast in de Noordzee te plaatsen. Zoals hieruit blijkt was bij de aanvankelijke toewijzing niet bekend dat Delta Radio vanuit een locatie in de Noordzee wilde uitzenden. Bij gelegenheid van de plenaire behandeling van de wet Exclusieve Economische Zone in de Tweede Kamer op 4 maart 1999, heb ik aangegeven dat de bepalingen van de telecommunicatieregelgeving onverkort van toepassing zijn op het gebruik van de zender. Dat houdt onder andere in dat aan een vergunning voorschriften en beperkingen kunnen worden verbonden om «belemmeringen in het etherverkeer en in radiozend- of ontvangapparaten» tegen te gaan (artikel 16 van het Frequentiebesluit). Zulke voorschriften en beperkingen zijn mede afhankelijk van de locatie van de zender. Wat dat precies betekent voor de vergunning als inderdaad de zender in de Noordzee geplaatst wordt, is op dit moment nog in onderzoek. </antwoord>
      <antwoord nummer="2">Verlening van vergunningen voor het gebruik van frequenties en toestemmingen voor het uitzenden van programma’s moeten plaatsvinden op basis van de Nederlandse wetgeving, in casu de Telecommunicatiewet en de Mediawet. In die wetten zijn de gronden voor verlening of weigering van vergunningen en toestemmingen neergelegd. Mogelijke strijdigheid met buitenlandse wet- of regelgeving kan volgens de Nederlandse wetgeving geen weigeringsgrond opleveren. Er was daarom ook geen grond voor het bepleiten van het toestaan van uitzendingen bij de Britse regering. </antwoord>
      <antwoord nummer="3">Neen, zie ook antwoord op vraag 2. </antwoord>
      <antwoord nummer="4">Voor de jurisdictie van de omroepwetgeving is de plaats van de zender niet van belang, maar de plaats van de vestiging van de omroeporganisatie. Op grond van de Mediawet is voor het uitzenden van programma’s toestemming van het Commissariaat voor de Media vereist, als de omroeporganisatie in Nederland is gevestigd. Bij Delta Radio is dat het geval. Een dergelijke toestemming is ook door het Commissariaat voor de Media verleend. Verder is voor het gebruik van frequenties een vergunning vereist op grond van de Telecommunicatiewet althans, voor zover deze wet van toepassing is. Dat laatste is het geval indien zenders in Nederland zijn opgesteld, maar ook als een zender is aan te merken als een installatie «ter zee in de zin van de Wet Installaties Noordzee», zie artikel 1.2 van de Telecommunicatiewet. Dat geldt voor de door Delta Radio nu beoogde locatie. Overigens kan een vergunning ook slechts worden verleend als de omroeporganisatie over de benodigde toestemming van het Commissariaat voor de Media beschikt. Hierboven is aangegeven dat dat het geval is. Wat de milieuwetgeving betreft, zijn slechts voor specifieke activiteiten op het Continentaal Plat bepaalde milieuwetten, krachtens een uitdrukkelijk daartoe strekkende bepaling in die wetten, van toepassing. Het gaat hierbij om mijnbouw (Mijnwet continentaal Plat), scheepvaart (Wet voorkoming verontreiniging door schepen), het lozen van afvalstoffen (Wet verontreiniging zeewateren). Zonder een uitdrukkelijke voorziening is de Nederlandse wetgeving, dus ook b v. de Wet milieubeheer, slechts van toepassing op het Nederlands grondgebied, d.w.z. op zee binnen de 12-mijlszone. Overigens bereid ik een wetsvoorstel voor om op basis van de naderende instelling van een Nederlandse EEZ het vergunningstelsel van de Wet beheer rijkswaterstaatswerken van toepassing te doen zijn in die zone. Vooruitlopend daarop is een interimbesluit vergunningplicht installaties ter zee in voorbereiding. Interdepartementaal wordt op initiatief van V&amp;W bezien of mogelijk ook andere wetgeving van toepassing moet worden. </antwoord>
      <antwoord nummer="5">Zoals hierboven is aangegeven moeten de omroeporganisatie en de programma’s voldoen aan de bepalingen van de Mediawetgeving. Deze bepalingen bevatten mede bepalingen over reclame. Het Commissariaat voor de Media ziet toe op naleving van de Mediawetgeving. </antwoord>
      <antwoord nummer="6">De termijn waarbinnen Delta Radio de toegewezen frequentie daadwerkelijk diende te gebruiken is drie keer verlengd, en wel op 2 oktober 1996, 29 december 1997 en 22 juli 1998. Bij besluit van 29 december 1997 is aangegeven dat de alsdan toegewezen verlenging van de termijn niet nog eens verlengd zou worden. Tegen dit besluit heeft Delta Radio bezwaar ingediend, resulterend in een beslissing op bezwaar van 22 juli 1998 waarbij de termijn is verlengd tot 1 juli 2000. Omdat er geen sprake was van nalatigheid of verwijtbaar gedrag van Delta Radio maar van externe oorzaken, waaronder de lange duur van de procedures om de benodigde vergunningen te verkrijgen (zoals aangegeven in het antwoord op vraag 1), was het niet redelijk de vergunning in te trekken. </antwoord>
      <antwoord nummer="7">De termijn waarbinnen Delta Radio gebruik moet hebben gemaakt van de aan haar toegewezen frequentie eindigt, zoals gezegd, op 1 juli 2000. Alsdan zal moeten worden beoordeeld of een weigering de termijn andermaal te verlengen gerechtvaardigd is. </antwoord>
      <noten afkomstig="antwoord"/>
   </antwoorden>
</kvr>
