<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over de besteding van ingezamelde gelden door charitatieve instellingen. (Ingezonden 4 maart 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2802
</item>
         <item attribuut="Inhoud">Betreft o.a. het misbruik van de acceptgiro's voor het 'goede doel', toezicht op de aanwending van de gelden en de rol van het Centraal Bureau Fondensenwerving (CBF).</item>
         <item attribuut="Rubriek">Criminaliteit en openbare orde (Fraude) Geld (Giraal geld) Handel en economie (Economische delicten)</item>
         <item attribuut="Trefwoorden">Belangenorganisaties Betaalmiddelen Fraude Schenkingen</item>
         <item attribuut="Vindplaats">Kamervragen met antwoord 1995-1996, nr. 851, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1996-03-26</item>
         <item attribuut="Datum_indiening">1996-03-04</item>
         <item attribuut="Document-id">KVR2802</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1725" allpagenumbers="1725 1726" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="851" onderwerp="" indiendatum="1996-03-4">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="1996-03-26">
         <antwoorder functie="minister" ministerie="Financie¨n">Zalm</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen dat uit een onderzoek van banken blijkt dat veel charitatieve instellingen de girokaart voor het «goede doel» misbruiken? <voetnoot nummer="1"/>
      </vraag>
      <vraag nummer="2">Welk bedrag wordt per jaar in Nederland door charitatieve instellingen ingezameld? </vraag>
      <vraag nummer="3">Wie houdt er toezicht op dat de aanwending van de gelden strookt met de doelstelling van de charitatieve instelling? </vraag>
      <vraag nummer="4">Kan inzicht worden gegeven welk deel van de ingezamelde gelden bestemd is voor «bedrijfskosten»? </vraag>
      <vraag nummer="5">Gaat zoals het artikel stelt 50% van de opbrengst van een inzameling op aan het verzenden van folders? </vraag>
      <vraag nummer="6">Is het Centraal Bureau Fondsenwerving voldoende uitgerust om zowel de rechtmatigheid als de doelmatigheid van de bestede financie¨le middelen te controleren? </vraag>
      <vraag nummer="7">Op welke wijze krijgt de publieke verantwoording gestalte en hoe kan dit naar uw inzichten verbeterd worden? </vraag>
      <noten afkomstig="vraag">
         <noot nummer="1" datum="1996-02-27" bron="Haagsche Courant">Haagsche Courant, 27 februari 1996</noot>
      </noten>
   </vragen>
   <antwoorden aantal="4">
      <antwoord nummer="1">Het onderzoek, waarnaar verwezen wordt is niet uitgevoerd door de banken, doch het onderzoeksbureau Mediat te Rotterdam. Naar aanleiding van deze publicatie hebben de banken aangekondigd binnenkort een onderzoek te starten naar het gebruik van acceptgiro’s door fondsen. </antwoord>
      <antwoord nummer="2">Het jaarverslag 1994 van het Centraal Bureau Fondsenwerving (CBF) geeft een inzicht in het resultaat van de inzamelingen door charitatieve, culturele, wetenschappelijke of andere het algemeen nut beogende instellingen. Aan 534 instellingen is gevraagd het CBF te informeren over de (voorlopige) resultaten van hun fondsenwerving in 1994. 345 instellingen hebben tijdig de gegevens verstrekt. Totaal hebben de 345 instellingen via «eigen fondsenwerving» 1118 miljoen gulden ingezameld. Onder eigen fondsenwerving wordt verstaan: inkomsten verkregen uit collecten, mailing acties, nalatenschappen, incidentele giften en schenkingen, donaties, adopties, contributies, opbrengst van eigen loterijen minus prijzengeld en overige eigen activiteiten zoals braderiee¨n en sponsorlopen, etc. De kosten eigen fondsenwerving bedroeg 156 miljoen gulden. De netto opbrengst is derhalve 1032 miljoen gulden. Naast deze netto opbrengst eigen fondsenwerving zijn er ook resultaten uit beleggingen (117 miljoen gulden), inkomsten uit acties van derden en samenwerkingsverbanden (293 miljoen gulden) en subsidies van overheden (479 miljoen gulden). In totaal kwam in 1994 bijna 2 miljard gulden beschikbaar voor de doelen van 345 instellingen. </antwoord>
      <antwoord nummer="3 en 7">Het beheren en besteden van fondsen ten behoeve van charitatieve doelstellingen is een zaak van het particulier initiatief. Een terughoudende opstelling van de overheid ten aanzien van het spectrum van activiteiten van fondsen en fondsenwervende instellingen heeft de laatste jaren hierbij als uitgangspunt gegolden. Als algemene beleidslijn is de voorkeur gegeven aan een maatschappelijke controle die ontstaat via zelfregulering door het particuliere initiatief. De overheid dient daarnaast slechts algemene randvoorwaarden te scheppen zodat de feitelijke controle uit de samenleving kan komen. Dit laatste is geen fictie. Er zijn geı¨nteresseerde individuele burgers, kritische media, organisaties die consumentenbelangen vertegenwoordigen en het Centraal Bureau Fondsenwerving dat gelet op zijn doelstelling in dit geheel een belangrijke spilfunctie vervult bij de maatschappelijke controle op het terrein van de fondsenwerving. De doelstelling van het CBF is onder meer om te bevorderen dat de werving van fondsen door en voor charitatieve, culturele, wetenschappelijke of andere het algemeen nut beogende rechtspersonen, en de publieke verantwoording die door hen in dat kader wordt gegeven, op verantwoorde wijze plaatsvinden. Bij het CBF vinden twee vormen van beoordeling plaats, te weten: de Verklaring van Steunwaardigheid en het CBF-Keur. In 1992 nam het bestuur van het CBF het besluit tot voorbereiding van de beoogde invoering van een eigen keurmerk (CBF-Keur). Het CBF-Keur wordt verstrekt aan fondsenwervende instellingen die voldoen aan een aantal beoordelingscriteria. Deze criteria hebben betrekking op basisregels voor bestuur, beleid en propaganda en voorlichting, besteding van de middelen en verslaggeving. Het betreft hier protocollering en certificering. Het is een nieuw instrument, dat hoge eisen stelt aan de fondsenwervende instellingen die het keurmerk aanvragen. De beoordelaar, het CBF, staat ze`lf onder toezicht van de Raad voor Accreditatie. De raad is het tripartite orgaan van werkgevers, werknemers en overheid dat instellingen en bedrijven legitimeert een keurmerk toe te kennen mits voldaan wordt aan de strenge kwaliteitseisen. De voorbereiding van het keurmerk bleek langer te duren dan was voorzien. In 1995 werd het CBF-Keurmerk door staatssecretaris Terpstra officieel ten doop gehouden. Naar verwachting zullen op het eind van dit jaar de eerste keurmerken door het CBF worden uitgereikt. Naast dit keurmerk blijft het CBF «Verklaringen van Steunwaardigheid» afgeven. Deze verklaringen zijn bedoeld als voorloper van het keurmerk en zijn met name bestemd voor beginnende instellingen. Van het CBF-Keur zijn inhoud en procedures precies gesteld dan bij de Verklaring van Steunwaardigheid. De jaarlijkse verslaggeving van fondsenwervende instellingen (de verantwoording naar het publiek) dient voor het verkrijgen van het CBF-Keur en de Verklaring van Steunwaardigheid ingericht te zijn conform de «Richtlijn Verslaggeving Fondsenwervende Instellingen» (Richtlijn FW). De accountant dient afzonderlijk te verklaren of de jaarrekening gedeeltelijk of geheel conform de Richtlijn FW is opgenomen. Deze richtlijn is opgenomen in de zogenoemde «rode bundel» Richtlijnen voor de jaarverslaggeving van de Raad voor de Verslaggeving. Volgens de Richtlijn FW dient het verslag van fondsenwervende instellingen zo´ transparant en helder te zijn, dat het publiek een antwoord krijgt op drie vragen: – welk deel van de gift blijft over voor het goede doel? Anders gezegd: hoe hoog zijn de kosten van fondsenwerving in relatie tot de opbrengsten? – wordt het geld wel besteed? Of wordt het geheel of voor een groot deel opgepot? – wordt het geld daadwerkelijk besteed aan het doel? Of wordt het achteraf aan andere, eventueel minder populaire doelen besteed? Uit onderzoek is gebleken dat het publiek dit beschouwt als drie essentie¨le vragen. Gemeenten, aangesloten bedrijven en anderen worden door middel van het CBF-kwartaalblad «Mededelingen» geı¨nformeerd over de steunwaardigheid van de fondsenwervende instellingen. Per kwartaal wordt een geactualiseerde lijst opgemaakt van de uitkomst van de beoordelingen ten behoeve van de Verklaring van Steunwaardigheid. Deze informatie geeft het publiek en gemeenten houvast bij het nagaan aan welke instellingen een donatie of een collectevergunning kan worden gegeven. Steun van het publiek aan een fondsenwervende instelling berust op vertrouwen. De naleving van een aantal door het CBF verlangde gedragscodes moet een aanwijzing zijn dat een instelling dat vertrouwen niet beschaamt. De verantwoordelijkheid daarvoor berust bij het bestuur van de desbetreffende instelling. Het kan daarop door het publiek worden aangesproken. Met de introductie van het CBF-keurmerk zal naar mijn mening de publieke verantwoording in de toekomst nog beter verlopen. </antwoord>
      <antwoord nummer="4, 5 en 6">De beoordeling vindt plaats op basis van aangeleverde stukken door de fondsenwervende instelling zoals de jaarstukken, al dan niet goedgekeurd door een accountant, de statuten e.d. Bij het CBF ze`lf vindt geen onderzoek plaats naar de rechtmatigheid en doelmatigheid van de bestede financie¨le middelen. Het bureau is daartoe ook niet uitgerust. Deze rechtmatigheid en doelmatigheid moet dus blijken uit de aangeleverde jaarstukken. Het CBF onderzoekt of er voldoende waarborgen aanwezig zijn voor een verantwoorde fondsenwerving en besteding. </antwoord>
      <noten afkomstig="antwoord"/>
   </antwoorden>
</kvr>
