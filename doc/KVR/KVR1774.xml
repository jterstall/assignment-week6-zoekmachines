<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over het registreren van telefoongesprekken. (Ingezonden 5 juli 1995); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1774
</item>
         <item attribuut="Rubriek">Bedrijfsleven en industrie (Ondernemingen) Communicatie, media en informatievoorziening (Telecommunicatie) Staats- en bestuursrecht (Privacy)</item>
         <item attribuut="Trefwoorden">Privacy Telefonie</item>
         <item attribuut="Vindplaats">Kamervragen met antwoord 1994-1995, nr. 1117, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1995-08-18</item>
         <item attribuut="Datum_indiening">1995-07-05</item>
         <item attribuut="Document-id">KVR1774</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2299" allpagenumbers="2299" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1117" onderwerp="" indiendatum="1995-07-5">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1995-08-18">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Worden bij een groot aantal ondernemingen, waaronder Shell, door medewerkers gepleegde telefoongesprekken geregistreerd? <voetnoot nummer="1"/>
      </vraag>
      <vraag nummer="2">Deelt u de opvatting dat het registreren van telefoongesprekken de privacy van werknemers kan aantasten en daarmee strijd kan opleveren met de Wet Persoonsregistraties? </vraag>
      <vraag nummer="3">Is deze berichtgeving voor u een reden om maatregelen te treffen jegens de werkorganisaties? Zo ja, bent u bereid de Kamer daarover in te lichten? </vraag>
      <noten afkomstig="vraag">
         <noot nummer="1" datum="1995-06-24" bron="NRC">NRC, 24 juni 1995</noot>
      </noten>
   </vragen>
   <antwoorden aantal="3">
      <antwoord nummer="1">De technische mogelijkheden om via telefooncentrales door medewerkers gepleegde (uitgaande) telefoongesprekken te registreren op nummer en tijdsduur van het gesprek («loggen») zijn voorhanden. Dat gebruik maken is bekend, maar gegevens over de omvang waarin dit gebeurt zijn, voorzover bekend, niet beschikbaar. Navraag bij de Registratiekamer, die toeziet op de werking van persoonsregistratie overeenkomstig het bepaalde bij en krachtens de Wet Persoonsregistraties (WPR), leert dat daar tot nu toe geen klachten van werknemers zijn ontvangen. Wel ontvangt de Registratiekamer regelmatig signalen waaruit afgeleid kan worden dat dergelijke registraties in toenemende mate voorkomen. </antwoord>
      <antwoord nummer="2">Ik deel de opvatting dat het «loggen» door werkgevers van door werknemers gevoerde telefoongesprekken, voorzover dit herleidbaar is tot de individuele werknemer, een inbreuk op de privacy van de werknemers vormt. De Wet Persoonsregistraties (WPR) is daarop van toepassing. Of een dergelijke registratie in strijd komt met de WPR hangt af van het doel van de registratie. De WPR vereist immers dat een registratie een doel moet dienen waartoe het belang van de houder van die registratie redelijkerwijs aanleiding geeft. Hierin kunnen bijzondere omstandigheden gelegen zijn die een inbreuk op de privacy rechtvaardigen. Dit betekent dat wanneer er bijvoorbeeld reden is misbruik van de telefoonfaciliteiten tegen te gaan, de werkgever dit belang dient af te wegen tegen het privacybelang van zijn werknemers. Wordt voor dat doel een persoonsregistratie aangelegd, dan dient de werkgever voorts zijn werknemers daarover te informeren op grond van artikel 28 van de Wet persoonsregistraties. Dit voorkomt dat zonder medeweten van de betrokken werknemers voor een doel dat zij niet kennen gegevens over hen worden vastgelegd. Slechts in bijzondere gevallen is er een uitzondering op deze informatieplicht mogelijk ingevolge artikel 30 van de Wet persoonsregistraties. Indien aan de eisen van de WPR niet wordt voldaan dan levert het registreren van door werknemers gevoerde telefoongesprekken tevens strijd op met de eis van een goed werkgeverschap als bedoeld in artikel 1638z van Boek 7a van het Burgerlijk Wetboek. </antwoord>
      <antwoord nummer="3">Ik zie geen aanleiding om op korte termijn naast het bestaande kader van de WPR inhoudelijke maatregelen te treffen. Binnenkort zal in het kader van de implementatie van de Europese richtlijn inzake de bescherming van persoonsgegevens de Nederlandse wetgeving op dit gebied aangepast moeten worden. In dat verband zal dit onderwerp tevens aandacht krijgen. </antwoord>
      <noten afkomstig="antwoord"/>
   </antwoorden>
</kvr>
