<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Binnenlandse Zaken en Koninkrijksrelaties en van Justitie en de staatssecretaris van Binnenlandse Zaken en Koninkrijksrelaties over het stadsdeelverbod voor verslaafden in Rotterdam. (Ingezonden 31 juli 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16239
</item>
         <item attribuut="Inhoud">Aanvullende vragen op eerder gestelde vragen van het lid Rietkerk, ingezonden 24 juli 2002, over onder meer of de aanpak van burgemeester Opstelten van Rotterdam om 97 drugsverslaafden overdag een wijkverbod op te leggen binnen de grenzen van de Gemeentewet blijft.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Criminaliteit en openbare orde (Handhaving openbare orde)</item>
         <item attribuut="Trefwoorden">Criminaliteitsbestrijding Drugsbestrijding Openbare orde en veiligheid</item>
         <item attribuut="Vindplaats">Kamervragen met antwoord 2001-2002, nr. 1644, Tweede Kamer</item>
         <item attribuut="Vraagnr_bij_indiening">2010213280</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-09-10</item>
         <item attribuut="Datum_indiening">2002-07-31</item>
         <item attribuut="Document-id">KVR16239</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3493" allpagenumbers="3493 3494" vetnummer="2010213280" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16239" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1644" onderwerp="" indiendatum="2002-07-31">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-09-10">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op hoogte van het nieuwe beleid van de gemeente Rotterdam om 97 verslaafden een ontzegging te geven van maximaal 6 maanden om zich overdag in het stadsdeel Delfshaven te vertonen? <voetnoot nummer="1"/>
      </vraag>
      <vraag nummer="2">Deelt u de mening dat de Gemeentewet een dergelijk lange gebiedsontzegging zonder dat er voorafgaand daaraan strafbare feiten behoeven te hebben plaatsgevonden, in strijd komt met de bewegingsvrijheid van burgers, zoals gewaarborgd door de Grondwet en internationale verdragen? Zo neen, waarom niet? </vraag>
      <vraag nummer="3">Heeft het Rotterdamse Openbaar Ministerie in samenspraak met de gemeente Rotterdam geprobeerd de betreffende verslaafden te laten opnemen via de wet Strafrechtelijke Opvang Verslaafden? Zo neen, waarom niet? </vraag>
      <vraag nummer="4">Wat gaat u ondernemen om de gemeente Rotterdam te stimuleren een andere openbare orde aanpak van verslaafden te ontwikkelen die niet slechts leidt tot verplaatsing van de problemen? </vraag>
      <vraag nummer="5">Welke mogelijkheden heeft een gemeente om verslaafden die in het verleden overlast hebben veroorzaakt, in het kader van de bescherming van de openbare orde tot de orde te roepen? </vraag>
      <noten afkomstig="vraag">
         <noot nummer="1" datum="2002-07-29" bron="NOS-journaal van 18.00 en 20.00 uur">NOS-journaal van 18.00 en 20.00 uur, 29 juli 2002</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Rietkerk, ingezonden 24 juli 2002. </toelichting>
   <antwoorden aantal="5">
      <antwoord nummer="1">Ja, met dien verstande dat volgens informatie van de burgemeester van Rotterdam de gebiedsontzeggingen uiteindelijk zijn opgelegd aan 52 personen, die deel uitmaken van de in de media genoemde groep van 97 personen. </antwoord>
      <antwoord nummer="2" voetnoot="1">In de Grondwet is geen expliciet recht op bewegingsvrijheid opgenomen. In artikel 2 van het vierde protocol van het EVRM is het recht op bewegingsvrijheid wel uitdrukkelijk opgenomen. Daarbij is bepaald dat dit recht kan worden beperkt, indien aan een aantal strikte voorwaarden wordt voldaan. Het staat niet ter discussie dat de onderhavige gebiedsontzeggingen het recht op bewegingsvrijheid van betrokkenen beperkt. Deze beperking is niet in strijd met genoemd artikel 2, indien is voldaan aan de volgende vereisten: – de beperking is bij de wet voorzien; – de beperking is noodzakelijk voor de handhaving van de openbare orde; en – de beperking weegt met het oog op het aangevoerde belang op tegen de door een democratische samenleving gestelde eisen (vereiste van proportionaliteit). Daarnaast is echter ook de voorzienbaarheid van belang. Het gaat erom of de betrokkene in staat was de gevolgen van zijn handelingen te voorzien en de gelegenheid heeft gehad zijn gedrag aan te passen voordat hem een gebiedsontzegging gedurende een gedeelte van de dag voor de duur van zes maanden werd opgelegd. De gebiedsontzeggingen zijn gebaseerd op artikel 172, derde lid, van de Gemeentewet. Zoals al is aangegeven in de beantwoording van de kamervragen van het lid Rietkerk over een wijkverbod voor drugsverslaafden in Rotterdam <voetnoot nummer="1"/>moet de opvatting van de burgemeester van Rotterdam gedeeld worden, dat alle mogelijke middelen dienen te worden ingezet om de openbare orde te herstellen en de bewoners van het desbetreffende gebied te beschermen. Deze middelen dienen uiteraard wel te passen binnen de geldende wet- en regelgeving. Met betrekking tot de onderhavige gebiedsontzeggingen is inmiddels op 6 september jl. op verzoek van een aantal belanghebbenden een belangwekkende voorlopige uitspraak gedaan door de Rotterdamse bestuursrechter (voorzieningenrechter) over de houdbaarheid van een wijkverbod/gebiedsontzegging op basis van artikel 172, derde lid, van de Gemeentewet (LJN-nummer: AE7306). In die voorlopige voorzieningsprocedure is geoordeeld dat de burgemeester in beginsel bevoegd was om in de onderhavige gevallen toepassing te geven aan deze bepaling. Daarbij heeft hij de jurisprudentie van het Europees Hof voor de Rechten van de Mens betrokken. Tegelijkertijd heeft de voorzieningenrechter evenwel bepaald dat de bestreden besluiten inhoudende een wijkverbod/gebiedsontzegging voor wat betreft de vereiste proportionaliteit de toets der kritiek niet kunnen doorstaan. «In aanmerking nemende de inbreuk die verweerder door gebruik te maken van de bevoegdheid ex artikel 172, derde lid, van de Gemeentewet op het recht van verzoekers op bewegingsvrijheid maakt, had verweerder eerst moeten nagaan of minder verstrekkende maatregelen in dit geval tot een oplossing hadden kunnen leiden. (.....) De voorzieningenrechter houdt het voor mogelijk dat ten aanzien van gebiedsontzeggingen voor de duur van 4 weken niet was geconcludeerd dat sprake is van disproportionaliteit.» De voorzieningenrechter heeft de bestreden besluiten geschorst met ingang van het tijdstip dat is gelegen 4 weken na bekendmaking (uitreiking) van die besluiten. Het is aan de bestuursrechter om in beroep in definitieve zin uitspraken te doen omtrent de mogelijkheden en reikwijdte van gebiedsontzeggingen. </antwoord>
      <antwoord nummer="3">In Rotterdam is een lijst opgesteld met personen die in aanmerking komen voor de dwangmaatregel strafrechtelijke opvang verslaafden, de z.g. SOV-lijst. Een van de vereisten voor het opleggen van de SOV-maatregel is dat een verslaafde een misdrijf heeft begaan waarvoor voorlopige hechtenis is toegelaten (artikel 38m van het Wetboek van Strafrecht). Zodra een persoon die op de SOV-lijst staat een misdrijf pleegt waarvoor voorlopige hechtenis is toegelaten en deze is vervolgens bevolen, zal de officier van justitie, indien mogelijk, de SOV-maatregel eisen. Verslaafden komen in aanmerking voor een gebiedsontzegging op grond van de APV (te onderscheiden van die op basis van artikel 172, derde lid van de Gemeentewet) van 24 uur, 48 uur danwel 14 dagen indien zij overlast veroorzaken op het gebied van drugs en prostitutie. Handelen in strijd met de APV is een overtreding en derhalve geen feit waarvoor de SOV-dwangmaatregel kan worden opgelegd. Evenmin kan de maatregel worden opgelegd na overtreding van de gebiedsontzegging, omdat voor het misdrijf van artikel 184 van het Wetboek van strafrecht geen voorlopige hechtenis is toegelaten. De burgemeester beschikt in gevallen als de onderhavige niet over andere middelen om de bewegingsvrijheid van verslaafden te beperken dan een gebiedsontzegging van ten hoogste 14 dagen op grond van de APV of een gebiedsontzegging op grond van artikel 172, derde lid, van de Gemeentewet. Zoals gezegd, is in geen van beide gevallen bij overtreding een SOV-maatregel mogelijk. Ingeval een op de SOV-lijst geplaatste verslaafde (en mogelijk in bezit van een gebiedsontzegging) verdacht wordt van een misdrijf waarvoor voorlopige hechtenis is toegelaten en bevolen, wordt door de officier van justitie te Rotterdam oplegging van de SOV-maatregel gevorderd. Tot nu toe hebben dergelijke gevallen zich niet voorgedaan. </antwoord>
      <antwoord nummer="4" voetnoot="1">Zoals blijkt uit de beantwoording van de eerdergenoemde vragen van het lid Rietkerk <voetnoot nummer="1"/>, heeft de gemeente Rotterdam ten aanzien van de groep personen waar het hier om gaat, reeds alle mogelijke maatregelen geprobeerd, waaronder hulpverlening, echter zonder blijvend resultaat. Ondanks alle inspanningen van de gemeente blijven deze personen ernstige overlast voor de buurtbewoners veroorzaken. Nog afgezien van het feit dat de verantwoordelijkheid voor de handhaving van de openbare orde bij de gemeente ligt, bestaat op dit ogenblik geen zicht op effectieve alternatieve oplossingsrichtingen. Ik ben overigens altijd bereid om daarover met de VNG, dan wel afzonderlijke gemeentebesturen, van gedachten te wisselen, indien men daaraan behoefte heeft. </antwoord>
      <antwoord nummer="5">Allereerst kan worden gewezen op de autonome verordenende bevoegdheid van de gemeenteraad. In het kader van de openbare orde kan de raad in de APV bijvoorbeeld openlijk druggebruik en/of het weggooien van spuiten e.d. verbieden. Ook kan de raad bij verordening de burgemeester de bevoegdheid verlenen aan overlastgevende druggebruikers een verblijfsontzegging voor beperkte tijd op te leggen. De raad kan het handelen in strijd met de APV als overtreding strafbaar stellen. Daarnaast is de burgemeester krachtens de Gemeentewet bevoegd overlastgevende drugspanden te sluiten («Wet Victoria») en is hij op grond van de Opiumwet bevoegd bestuursdwang toe te passen indien er in voor publiek toegankelijke lokalen drugs worden verhandeld («Wet Damocles»). Krachtens de Woningwet hebben vervolgens burgemeester en wethouders de mogelijkheid de eigenaar van een door de burgemeester gesloten drugspand aan te schrijven om het pand aan een ander in beheer te geven, terwijl krachtens de Onteigeningswet de gemeenteraad kan besluiten het pand te onteigenen indien de aanschrijving geen uitzicht heeft geboden op een duurzaam herstel van de openbare orde rond het pand («Wet Victor»). Naast het gebruik van de genoemde bestuurlijke instrumenten, kan de gemeente natuurlijk maatregelen treffen op het gebied van zorg, welzijn, opvang e.d. In Rotterdam worden deze al dan niet wettelijke instrumenten ook ingezet. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1642" documentjaargang="2001-2002">Aanhangsel Handelingen, nr. 1642, vergaderjaar 2001–2002.</noot>
      </noten>
   </antwoorden>
</kvr>
