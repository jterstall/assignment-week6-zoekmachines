<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over de stijgende energieprijzen. (Ingezonden 18 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22742
</item>
         <item attribuut="Inhoud">Vragen naar aanleiding van uitspraken van minister Brinkhorst (EZ) in het achtuurjournaal van 16 maart 2005 over koopkrachtachteruitgang van minima als gevolg van stijgende energieprijzen.</item>
         <item attribuut="Rubriek">Consument (Consumentenprijzen) Energie, water en grondstoffen (Algemeen) Inkomen en rechtspositie (Inkomens)</item>
         <item attribuut="Trefwoorden">Besteedbaar inkomen Energie Prijzen</item>
         <item attribuut="Vindplaats">Kamervragen met antwoord 2004-2005, nr. 1393, Tweede Kamer</item>
         <item attribuut="Vraagnr_bij_indiening">2040510870</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-04-13</item>
         <item attribuut="Datum_indiening">2005-03-18</item>
         <item attribuut="Document-id">KVR22742</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2963" allpagenumbers="2963 2964" vetnummer="2040510870" code="0405tkkvr1393" lopendefooter="Tweede Kamer, vergaderjaar 2004–2005, Aanhangsel" filenaam="KVR22742" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1393" onderwerp="" indiendatum="2005-03-18">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-04-13">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat vindt u van het feit dat vanwege de stijgende energieprijzen minima en middeninkomens nog verder in koopkracht achteruitgaan? <voetnoot nummer="1"/>
      </vraag>
      <vraag nummer="2">Deelt u de mening dat deze groep mensen dit kan voorkomen door nog meer aan energiebesparing te doen? Zo ja, hoe? Welke temperatuur is volgens u nog acceptabel? Zo neen, waar moet deze groep mensen dan op besparen om deze achteruitgang in koopkracht op te vangen? </vraag>
      <vraag nummer="3">Kunt u ingaan op de volgende mogelijkheden om de stijgende energieprijzen aan te pakken en uw bereidheid om deze mogelijkheden te gebruiken, te weten – het instellen van een maximum gasprijs op basis van artikel 44 derde lid van de Gaswet, – het loskoppelen van de gas- en olieprijs, en de mogelijkheid tot – het terugsluizen van de extra aardgasbaten naar de minima. Kunt u uw antwoord op iedere mogelijkheid toelichten? </vraag>
      <vraag nummer="4">Bent u bereid iets te doen aan de stijgende energieprijs? Zo ja, wat? Zo neen, waarom niet? </vraag>
      <noten afkomstig="vraag">
         <noot nummer="1">Naar aanleiding van de uitspraken van minister Brinkhorst in het NOS journaal op 16 maart 2005 om 20.00 uur</noot>
      </noten>
   </vragen>
   <antwoorden aantal="3">
      <antwoord nummer="1">De energieprijzen werken door in de koopkracht van alle huishoudens, waaronder ook minima en middeninkomens. De koopkrachtontwikkeling van huishoudens wordt echter door een veelvoud aan factoren bepaald. Voor een deel betreft dit factoren die evenals de energieprijzen via de inflatie gemeten worden. Het gaat hierbij bijvoorbeeld om de kosten van levensmiddelen, maar ook om het effect van de ontwikkeling van de dollarkoers. Voor een deel betreft het ook elementen die direct op het inkomen invloed hebben (zoals belasting- en premietarieven). Voor alle elementen geldt dat de ene keer sprake kan zijn van positieve koopkrachteffecten, en een volgende keer van negatieve koopkrachteffecten. Een uiteindelijk oordeel hangt af van de totaalsom van alle effecten op het totale inkomensbeeld. Dit totaaloverzicht en het oordeel wordt gepresenteerd in het jaarverslag c.q. de begroting van SZW. </antwoord>
      <antwoord nummer="2">Elke consument maakt keuzes en stelt prioriteiten voor het uitgavenpatroon. Het beperken of uitbreiden van het energieverbruik is één element van dit uitgavenpatroon. Het is niet aan de overheid om in deze individuele verantwoordelijkheid te treden. Wel geeft de overheid voorlichting (bijv. www.consument-en-energie.nl) om de consument te ondersteunen bij het maken van keuzes. </antwoord>
      <antwoord nummer="3 en 4">Bovenstaande vragen betreffen zowel de mogelijkheid om extra aardgasbaten terug te sluizen, de internationale groothandelsmarkt voor gas, en de vooralsnog grotendeels nationale retail-gasmarkt. In onderstaande beantwoording zal ik deze onderwerpen successievelijk behandelen. Terugsluizen aardgasbaten Hiervoor is al aangegeven dat het koopkrachtbeeld van vele factoren afhankelijk is. Het beschouwen van één factor, zoals de energieprijzen, geeft dus geen uitsluitsel over het totaalbeeld. Een conclusie dat extra maatregelen nodig zouden zijn op basis van slechts één factor in het koopkrachtbeeld, acht ik dan ook voorbarig. De formulering «terugsluizen van extra aardgasbaten» kan overigens het beeld oproepen dat de overheidsinkomsten per definitie stijgen met een hogere olieprijs. Ik acht het van belang om dit beeld te corrigeren. Omdat het grootste deel van de winst op gasproductie in Nederland toevalt aan de overheid, stijgen de gasbaten met de gasprijs. Echter, als deze stijging van de gasprijs samengaat met een olieprijsstijging, is er ook een drukkend effect op de overheidsinkomsten. Door een olieprijsstijging daalt namelijk de economische groei en daarmee belastinginkomsten, zodat niet geconcludeerd mag worden dat het totaal aan overheidsinkomsten per definitie zal stijgen als gevolg van een hogere olieprijs. Groothandelsmarkt gas Op de groothandelsmarkt concurreren partijen als E.ON/Ruhrgas, Gaz de France, Gasunie Trade&amp;Supply en DONG (Dansk Olie og Naturgas) onderling om gas naar de markt te brengen. Het is in deze groothandelsmarkt dat van oudsher vaak contractueel een koppeling tussen de olie en gasprijs is vastgelegd. Omtrent deze koppeling rijzen dikwijls twee misverstanden: de koppeling zou zijn ontstaan uit wet- en regelgeving, en zonder contractuele koppeling zou de gasprijs geen verband meer hebben met de olieprijs. Beide aannames stroken niet met de onderstaande feiten. Zoals gezegd is een expliciete koppeling, waar deze nog bestaat, contractueel vastgelegd. Dit is een uitkomst van privaatrechtelijke onderhandelingen tussen aanbieders en vragers op de groothandelsmarkt. De overheid legt geenszins een wettelijke verplichting op om een olieprijskoppeling te hanteren, het is daarmee ook niet aan deze overheid om een koppeling op te heffen. Verder blijkt uit o.a. de Noord-Amerikaanse gasmarkt dat zonder contractuele koppeling de gas- en olieprijzen elkaar toch volgen. Dit valt ook te verwachten omdat gas en olie tot op zekere hoogte elkaar kunnen vervangen als brandstof. De mogelijkheid voor met name grootverbruikers om bij een te groot prijsverschil over te schakelen op het goedkopere alternatief maximeert het prijsverschil tussen olie en gas. Prijsplafond op de groothandelsmarkt? Het instellen van een prijsplafond op deze groothandelsmarkt acht ik onwenselijk om verschillende redenen. Ik zal drie redenen kort uitwerken, en tevens de haalbaarheid van een dergelijk plafond beschouwen. Ten eerste is een prijsplafond onwenselijk met het oog op nieuwe investeringen en daarmee het waarborgen van de leveringszekerheid. Welke investeerder is immers bereid te investeren in de Nederlandse gasvoorziening als de prijs bij ons niet mag stijgen bij fluctuerende vraag/aanbod-verhoudingen, zodat hij mogelijk met verlies moet verkopen? Ten tweede zal een prijsplafond de noodzaak tot concurreren en innoveren overbodig verklaren. Welke vrager op de groothandelsmarkt zal nog moeite doen om scherp in te kopen als voor hem ministeriële bescherming tegen prijsstijgingen geldt? Ten derde is het kunstmatig goedkoop houden van natuurlijke hulpbronnen desastreus voor het milieu. Een stijgende prijs van fossiele brandstoffen is een zeer belangrijk marktsignaal, wellicht het belangrijkste, om te streven naar een duurzame energievoorziening. De broodnodige «sense of urgency» om de energievoorziening duurzaam te maken zal d.m.v. een prijsplafond onder het tapijt worden geveegd. Dit acht ik ongewenst. Buiten deze redenen om een prijsplafond ongewenst te verklaren, is het de vraag of in een Europese groothandelsmarkt een plafond voor afnemers in Nederland überhaupt mogelijk is. Een poging tot het creëren van een «status aparte» van Nederland binnen de EU zou miskennen dat het verschillend behandelen van binnenlandse en buitenlandse afnemers en leveranciers niet mag. Verder zou een dergelijke poging allerlei mogelijkheden bieden tot manipulatie met import- en exportstromen. Retailmarkt gas Analoog aan de redenering voor de groothandelsmarkt, acht ik ook voor de retailmarkt een absoluut prijsplafond dat geen rekening houdt met internationale ontwikkelingen ongewenst. Wel toetst de Dienst uitvoering en toezicht Energie (DTe) op basis van artikel 44, derde lid van de Gaswet of de prijsstelling van leveranciers aan kleinverbruikers niet onredelijk is. De onredelijkheid moet hier gezocht worden in onvoldoende concurrentie of overwinsten, niet in Europese of wereldwijde ontwikkelingen zoals een hoge olieprijs. Het gaat er om of de effecten van doelmatige bedrijfsvoering in voldoende mate terugkomen in de prijsstelling richting consument, niet om te pogen prijsstijgingen op wereldschaal te mitigeren. De toets van DTe is geenszins een papieren tijger: onlangs heeft DTe een leverancier aan kleinverbruikers gesommeerd de leveringstarieven bij te stellen. De afwezigheid van een bovengenoemd prijsplafond verhindert overigens geenszins dat de kleinverbruiker kan kiezen voor een contract met prijsdemping. Vergelijkbaar met de hypotheekmarkt, worden er contracten aangeboden met vaste en variabele prijzen. </antwoord>
      <noten afkomstig="antwoord"/>
   </antwoorden>
</kvr>
