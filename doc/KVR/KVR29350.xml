<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Snijder-Hazelhoff (VVD) aan de minister van Landbouw, Natuur en Voedselkwaliteit over diertransporten en risico's voor MKZ. (Ingezonden 17 augustus 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29350
</item>
         <item attribuut="Inhoud">Vragen naar aanleiding van bericht 'Veehandel vreest MKZ door diereninvoer' (Nederlands Dagblad, 14 augustus 2007). In de [ons] omringende landen zouden net getraceerde evenhoevigen worden verzameld en getransporteerd worden naar Nederland. Indiener stelt dat dit afbreuk doet aan de anti-MKZ-voorzorgsmaatregelen die in Nederland genomen zijn. Welke risico's brengen genoemde transporten met zich mee?</item>
         <item attribuut="Rubriek">Handel en economie (Import) Veeteelt (Dierenvervoer) Veeteelt (Veeziekten)</item>
         <item attribuut="Trefwoorden">Dierenvervoer Import Veeziekten</item>
         <item attribuut="Vindplaats">Kamervragen met antwoord 2006-2007, nr. 2666, Tweede Kamer</item>
         <item attribuut="Vraagnr_bij_indiening">2060723290</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2007-09-12</item>
         <item attribuut="Datum_indiening">2007-08-17</item>
         <item attribuut="Document-id">KVR29350</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5645" allpagenumbers="5645 5646" vetnummer="2060723290" code="0607tkkvr2666" lopendefooter="Tweede Kamer, vergaderjaar 2006–2007, Aanhangsel" filenaam="KVR29350" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2666" onderwerp="" indiendatum="2007-08-17">
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-09-12">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Veehandel vreest MKZ door diereninvoer»? <voetnoot nummer="1"/>
      </vraag>
      <vraag nummer="2">Klopt het dat in de omringende landen (niet getraceerde) evenhoevigen worden verzameld en worden getransporteerd naar Nederland? </vraag>
      <vraag nummer="3">Deelt u de mening dat deze vervoersbewegingen afbreuk doen aan de voorzorgsmaatregelen die in Nederland genomen zijn? Kunt u aangegeven welke risico’s deze transporten met zich meebrengen? </vraag>
      <vraag nummer="4">Bent u bereid duidelijke afspraken te maken met het buitenland om deze transporten in de toekomst te voorkomen en zo effectiever een insleep van mond- en klauwzeer in Nederland tegen te gaan? Zo ja, op welke wijze en op welke termijn? Zo neen, kunt u aangeven waarom? </vraag>
      <vraag nummer="5">Kent u het Epidemiologisch rapport van het Department of Environment, Food and Rural Affairs van het Verenigd Koningrijk, welke in gaat op de situatie op 13 augustus 2007 omtrent de uitbraak van mond- en klauwzeer? Bent u bereid om op basis hiervan de transportbeperkingen ten aanzien van alle evenhoevigen verder te versoepelen? Zo ja, per wanneer? Zo neen, kunt u aangeven hoe u de transportbeperkingen verder gaat afbouwen en waarvan dit afhankelijk is? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-08-14" bron="Nederlands Dagblad">Nederlands Dagblad, 14 augustus 2007</noot>
         <noot nummer="2">Zie http://www.defra.gov.uk/footandmouth/</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op basis van Europese beschikking 2007/554/EG zijn alle lidstaten verplicht om dieren die in de risicovolle periode vanuit het Verenigd Koninkrijk zijn geïmporteerd te traceren, te isoleren en te onderzoeken teneinde een besmetting met mond-en-klauwzeer uit te sluiten. Wel konden in de ons omringende landen evenhoevigen worden verzameld en getransporteerd naar Nederland, ook toen het verzamelen van evenhoevigen in Nederland nog niet toegestaan was. In Nederland zijn uit voorzorg striktere nationale maatregelen tegen mond-en-klauwzeer genomen dan elders. Reden hiervoor is dat Nederland een land is met een hoge veedichtheid en een intensieve veehandel, zowel nationaal als internationaal. In de twee maanden vanaf 1 juni zijn alleen al uit het Verenigd Koninkrijk bijna 20.000 nuchtere kalveren naar Nederland geïmporteerd. Deze kwamen niet alleen rechtstreeks maar ook via andere lidstaten naar Nederland. Het traceren van grote hoeveelheden geïmporteerde dieren, zeker als rekening gehouden moet worden met vervoer via andere lidstaten, is zeer tijdrovend. Daarom zijn uit voorzorg in Nederland striktere maatregelen genomen dan elders, inclusief een vervoersverbod en een verzamelverbod voor evenhoevigen. Naast Nederland heeft ook Frankrijk vergelijkbare maatregelen genomen. Alle andere lidstaten hebben volstaan met het traceren van evenhoevigen die in de risicoperiode uit het Verenigd Koninkrijk zijn geïmporteerd. Landen die geen of weinig dieren uit het Verenigd Koninkrijk hadden geïmporteerd, waren hier snel mee klaar. Dat in deze landen geen verzamelverbod van kracht is geweest, is gezien het verschil in risico zeer begrijpelijk. </antwoord>
      <antwoord nummer="3">In het antwoord op vraag 2 is aangeven waarom verschillende lidstaten ook verschillende maatregelen hebben getroffen. Landen met weinig of geen handelscontacten met het Verenigd Koninkrijk liepen minder risico en derhalve waren de maatregelen in deze landen minder verstrekkend dan in Nederland. De door u genoemde vervoersbewegingen hebben dan ook geen afbreuk gedaan aan de Nederlandse maatregel tegen mond-en-klauwzeer. </antwoord>
      <antwoord nummer="4">Inmiddels zijn de vervoersbeperkingen en verzamelverboden die vanwege de uitbraak van mond-en-klauwzeer in het Verenigd Koninkrijk waren ingesteld weer opgeheven. Ik zie geen aanleiding om in de toekomst anders te handelen wanneer ik word geconfronteerd met een soortgelijke situatie. Zoals in het antwoord op vraag 2 is aangegeven, ben ik van mening dat de vervoersbewegingen verantwoord waren en geen afbreuk deden aan de maatregelen die in Nederland zijn getroffen. </antwoord>
      <antwoord nummer="5">Ik ben bekend met het rapport. De transportbeperkingen en verzamelverboden zijn inmiddels opgeheven. Ik heb u hiervan op de hoogte gebracht middels mijn brief van 15 augustus jl. (Tweede Kamerstuk, vergaderjaar 2006–2007, 27 622, nr. 135). </antwoord>
      <noten afkomstig="antwoord"/>
   </antwoorden>
</kvr>
