<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Buijs (beiden CDA) aan de staatssecretaris van Volkshuisvesting, Ruimtelijke Ordening en Milieubeheer over het aanbod van huurwoningen met zorgverlening. (Ingezonden 7 juni 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15945
</item>
         <item attribuut="Inhoud">Vragen over de productie en de betaalbaarheid van woonzorgwoningen.</item>
         <item attribuut="Rubriek">Bouw (Woningbouw) Gezondheidszorg (Maatschappelijke gezondheidszorg) Volkshuisvesting (Aangepaste woningen)</item>
         <item attribuut="Trefwoorden">Aangepaste woningen Thuiszorg Woningbouw</item>
         <item attribuut="Vindplaats">Kamervragen met antwoord 2001-2002, nr. 1389, Tweede Kamer</item>
         <item attribuut="Vraagnr_bij_indiening">2010211110</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2002-07-11</item>
         <item attribuut="Datum_indiening">2002-06-07</item>
         <item attribuut="Document-id">KVR15945</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2939" allpagenumbers="2939 2940 2941" vetnummer="2010211110" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15945" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1389" onderwerp="" indiendatum="2002-06-7">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Buijs</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-07-11">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u inmiddels het gesprek aangegaan met de sociale huursector over de berekeningswijze van onrendabele toppen bij nieuwbouwinvesteringen? <voetnoot nummer="1"/>
      </vraag>
      <vraag nummer="2">In hoeverre wijken de onrendabele toppen bij nieuwbouw van woonzorgwoningen af van die bij de bouw van gewone sociale huurwoningen? </vraag>
      <vraag nummer="3">Bent u van mening dat zorggarantiewoningen in de sociale huursector door de extra kwaliteitseisen moeilijker te financieren zijn dan de gewone sociale huurwoningen? </vraag>
      <vraag nummer="4">Zijn er inmiddels initiatieven bekend van woningcorporaties om tot collegiale financiering van woonzorgprojecten te komen, om zodoende onrendabele toppen te verminderen? </vraag>
      <vraag nummer="5">Erkent u dat het moderniseren van verzorgingshuizen, waarbij sociale wooneenheden worden samengevoegd en het aantal daarom dus vermindert, een extra vraag oproept naar nieuwe woonzorgwoningen met een relatief lage huurprijs? </vraag>
      <vraag nummer="6">Wordt deze extra vraag voldoende in de behoefteraming van woonzorgwoningen verdisconteerd? </vraag>
      <vraag nummer="7">Kunt u aangeven hoe een verzorgingshuis in samenwerking met woningcorporaties deze extra benodigde capaciteit kan financieren, in geval er sprake is van financieel zwakke woningcorporaties? Kan het geld dat via het woonzorgstimuleringsfonds beschikbaar komt de tekorten dan in voldoende mate compenseren? </vraag>
      <vraag nummer="8">In hoeverre kan aanvullende financiering vanuit de AWBZ een rol spelen bij het op peil brengen van de productie van woonzorgwoningen en het betaalbaar houden van deze woningen? </vraag>
      <noten afkomstig="vraag">
         <noot nummer="1">Zie uw antwoord in Aanhangsel Handelingen nr. 1076, Vergaderjaar 2001–2002</noot>
      </noten>
   </vragen>
   <antwoorden aantal="9">
      <antwoord nummer="1">Ja, kortgeleden zijn de gesprekken over het hanteren van de onrendabele top gestart, met name met het Waarborgfonds Sociale Woningbouw. </antwoord>
      <antwoord nummer="2">De stichtingskosten van een «woonzorgwoning» of «zorggarantiewoning» hangen samen met de hoeveelheid extra’s binnen of buiten de woning, benodigd voor het leveren van zorg aan de bewoner. Naarmate de zorgbehoefte van de doelgroep toeneemt zullen ook de voorzieningen binnen of buiten de woning toenemen en daarmee de stichtingskosten. In die zin zijn de termen «woonzorgwoning» en «zorggarantiewoning» niet eenduidig en betreft het een heel scala aan woningen die zich onderscheiden door verschillende specifieke aanpassingen of voorzieningen. Aan de ene kant van het spectrum zijn er woningen geschikt (gemaakt) voor het geven van eenvoudige zorg, aan de andere kant woningen in een woonzorgcomplex waar 24-uurszorg gegeven kan worden. Daartussenin kunnen «woonzorgwoningen» of «woningen bestemd voor ouderen» geplaatst worden. De eerste categorie heeft beperkte aanpassingen/voorzieningen binnen de woning en dientengevolge nauwelijks extra stichtingskosten. De categorie woningen in woonzorgcomplexen heeft daarentegen meer voorzieningen in de woning en met name ook veel voorzieningen buiten de woning: brede gangen, grotere liften, alarmeringsvoorziening, ruimten voor zorgverlening, gemeenschappelijke ruimten en dergelijke. Wat betreft de categorie «woningen bestemd voor ouderen» laat het onderzoek Bewoners Nieuwe Woningen (2002) zien dat de gemiddelde koopprijzen van nieuwe woningen bestemd voor ouderen, in het goedkope en middeldure segment, ca. 3.000 hoger zijn dan de overige nieuwbouwwoningen in het zelfde segment. Wat betreft de categorie «woningen in woonzorgcomplexen» becijferden de Stuurgroep Experimenten Volkshuisvesting en het Nederlands Instituut voor Zorg en Welzijn in 2000 de extra kosten voor zorgruimten en gemeenschappelijke ruimten (excl. atriums/wintertuinen) op ca. 9.500 per woning. In hoeverre er sprake is van een onrendabele top hangt echter niet alleen af van de extra stichtingskosten, maar uiteraard ook van de huurstelling. Als de meerkosten van de extra’s in de woning kostendekkend in de huur worden verdisconteerd, is er geen sprake van een (extra) onrendabele top. Het onderzoek Bewoners Nieuwe Woningen (2002) laat zien dat de gemiddelde huurprijs van nieuwe «woningen bestemd voor ouderen» in het goedkope en middeldure segment (binnen de huursubsidiegrenzen) iets hoger is dan die van de overige nieuwbouwhuurwoningen ( </antwoord>
      <antwoord nummer="418">tegen 405). Harde conclusies over extra onrendabele toppen bij dit type zorgwoningen zijn hieruit niet te trekken. Er vanuit gaande dat het verschil in stichtingskosten tussen «woningen bestemd voor ouderen» en overige nieuwbouwwoningen vergelijkbaar is met het bovenvermelde verschil in koopprijzen in de nieuwbouw, lijkt het bouwen van «woningen bestemd voor ouderen» slechts in beperkte mate tot extra onrendabele toppen te leiden. Bij woningen in de sociale huursector voor mensen met een zwaardere zorgbehoefte zoals woonzorgcomplexen, zal de onrendabele top wel substantieel hoger liggen. </antwoord>
      <antwoord nummer="3">Uit het antwoord op vraag 2 blijkt dat zorgwoningen een (beperkt) hogere onrendabele top hebben dan gewone sociale huurwoningen. De financiële positie van vrijwel alle corporaties maakt financiering van dergelijke onrendabele toppen zeker mogelijk. Maar van belang is wel de bereidheid van de sector om zorgwoningen te bouwen. Onder meer uit de voorlopige resultaten van de Projectimpuls (initiatief van Aedes, Arcares, MOgroep en Landelijke Vereniging van Thuiszorg onder meer gericht op het bouwen van extra zorgwoningen) blijkt dat die bereidheid in elk geval bij een aantal corporaties aanwezig is. Derhalve meen ik dat de stelling dat zorgwoningen moeilijker te financieren zijn dan gewone sociale huurwoningen lang niet voor alle corporaties opgaat. </antwoord>
      <antwoord nummer="4">Op beperkte schaal vindt collegiale financiering plaats. Meestal betreft dit investeringen in stedelijke vernieuwing, waarvan woonzorgprojecten een onderdeel kunnen zijn. </antwoord>
      <antwoord nummer="5">Met «sociale wooneenheden» worden in het beleid ten aanzien van het wonen in het algemeen zelfstandige woningen met een lage huur- of koopprijs bedoeld en geen intramurale verblijfsplaatsen binnen een verzorgingshuis. Bij het moderniseren van verzorgingshuizen kan het samenvoegen van deze laatste categorie ten behoeve van kwaliteitsverhoging aan de orde zijn. Het aantal bewoners in verzorgingshuizen nam in de afgelopen jaren licht af (van 107.806 in 1998 naar 101.930 in 2001 (Jaarbeeld Zorg 2001 (p. 36), Ministerie van Volksgezondheid Welzijn en Sport). Dit is ten dele het gevolg van het moderniseren van verzorgingshuizen, maar een andere, belangrijkere, oorzaak is het deconcentreren van (intramurale) verzorgingshuiscapaciteit naar (extramurale) zelfstandige woonvormen met zorg, zoals bijvoorbeeld woonzorgcomplexen of kleinschalige woonvoorzieningen in de wijk. Deze (zij het lichte) afname van capaciteit van verzorgingshuizen levert in combinatie met de toenemende vergrijzing inderdaad een extra vraag op naar (al dan niet nieuwe) zorgwoningen (ook met een relatief lage huurprijs). Dit past in het rijksbeleid dat er op is gericht dat mensen zoveel mogelijk zelfstandig kunnen blijven wonen. </antwoord>
      <antwoord nummer="6">Ja. De gevolgen van de demografische ontwikkelingen op de woningbehoefte worden meegenomen in de periodieke ramingen van de woningbehoefte die in opdracht van het Ministerie van VROM worden uitgevoerd (PRIMOS). Daarnaast heeft ABF Research uit Delft in 2001 een analyse uitgevoerd naar de effecten van deconcentratie van zorginstellingen op de woningbehoefte. Op basis van gegevens over de huidige, totale instellingsbevolking (waaronder naast verzorgingshuizen ook verpleeghuizen, instellingen voor gehandicapten, gezinsvervangende tehuizen, psychiatrische en zwakzinnigeninrichtingen) en (scenario-gewijze) aannames over de verwachte ontwikkelingen in omvang van de instellingsbevolking de komende 10 jaar, zijn schattingen gemaakt over de (mogelijke) extra woningbehoefte die hieruit voortvloeit. Naar aanleiding van dit onderzoek is de woningbehoefte met 50.000 zorgwoningen over een periode van 10 jaar opgehoogd ten opzichte van de ramingen die tot dusver werden gehanteerd. </antwoord>
      <antwoord nummer="7">Financieel zwakke woningcorporaties die in samenwerking met een verzorgingstehuis een extra aanbod van woonzorgwoningen willen realiseren, kunnen, indien ze dit zelf niet kunnen financieren, een aanvraag voor projectsteun indienen via het College Sluitend Stelsel bij het Centraal Fonds voor de Volkshuisvesting (CFV). Het CFV kan subsidie verstrekken indien die wooncorporatie zonder die projectsteun het gewenste aanbod van woonzorgwoningen niet kan realiseren. Ook kan een corporatie voor projecten collegiale financiering zoeken bij een andere corporatie. De subsidie van de Tijdelijke woonzorgstimuleringsregeling is niet bedoeld voor het dekken van de tekorten. Deze subsidie is enerzijds bedoeld voor het stimuleren van vernieuwende projecten en anderzijds voor het realiseren van een zorginfrastructuur buiten de woning. Indien een woningcorporatie een subsidie voor zorginfrastructuur ontvangt vanuit de Tijdelijke woonzorgstimuleringsregeling dan betekent dat wel dat de financiering van de kosten voor het realiseren van een wooncomplex met voorzieningen voor zorg en begeleiding lager uitkomt. Op deze wijze draagt de Tijdelijke woonzorgstimuleringsregeling financieel bij aan de productie van woonzorgwoningen. </antwoord>
      <antwoord nummer="8">Aanvullende financiering vanuit de AWBZ is mogelijk voor de kosten van de zorginfrastuctuur ten behoeve van woonzorgwoningen, niet voor de woningen zelf. Voor de kosten van de realisatie van de zorginfrastructuur kan of de woningcorporatie een bijdrage aanvragen op grond van de Tijdelijke woonzorgstimuleringsregeling of kan het verzorgingstehuis een bijdrage aanvragen op grond van de Wet ziekenhuis voorzieningen (in te dienen bij het College bouw ziekenhuisvoorzieningen). Indien het verzorgingstehuis de bijdrage aanvraagt voor de zorginfrastructuur komen de kosten hiervan ten laste van de AWBZ en deze drukken dan niet op van de financiering van de woonzorgwoningen. </antwoord>
      <noten afkomstig="antwoord"/>
   </antwoorden>
</kvr>
