<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tjon-A-Ten (PvdA) aan de minister voor Ontwikkelingssamenwerking over de rechten van kinderen. (Ingezonden 24 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23041
</item>
         <item attribuut="Inhoud">Vragen over de aandacht voor de rechten van het kind bij de armoedebestrijding.</item>
         <item attribuut="Rubriek">Staats- en bestuursrecht (Grondrechten) Welzijn (Jeugdigen)</item>
         <item attribuut="Trefwoorden">Jeugdigen Mensenrechten Ontwikkelingssamenwerking</item>
         <item attribuut="Vindplaats">Kamervragen met antwoord 2004-2005, nr. 1669, Tweede Kamer</item>
         <item attribuut="Vraagnr_bij_indiening">2040511380</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Tjon-A-Ten</persoon>
         </item>
         <item attribuut="Datum_reaktie">2005-05-19</item>
         <item attribuut="Datum_indiening">2005-03-24</item>
         <item attribuut="Document-id">KVR23041</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3559" allpagenumbers="3559 3560" vetnummer="2040511380" code="0405tkkvr1669" lopendefooter="Tweede Kamer, vergaderjaar 2004–2005, Aanhangsel" filenaam="KVR23041" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1669" onderwerp="" indiendatum="2005-03-24">
         <vrager partij="PvdA" oorsprong="parlement">Tjon-A-Ten</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="19 mei 2005), zie ook Aanhangsel Handelingen nr. 1407, vergaderjaar 2004–2005">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van de publicatie «Small Voices, big Concerns. A Child Rights Approach to HIV/Aids. Recommendations for meeting European Community Commitments to Poverty Reduction»? <voetnoot nummer="1"/>
      </vraag>
      <vraag nummer="2" voetnoot="2">Wat vindt u van de volgende stelling in deze publicatie «Although the EU and Member States have already made many commitments to children, to a great extent these principles are not being implemented in external policy and programmes»? <voetnoot nummer="2"/>Geldt dit ook voor Nederland? Zo ja, wat bent u van plan hieraan te doen? Zo neen, waarom niet? </vraag>
      <vraag nummer="3">Deelt u de mening dat in het Nederlandse beleid voor ontwikkelingssamenwerking en humanitaire hulp sprake is van een holistische benadering mede vanuit het perspectief van de rechten van het kind? Zo ja, kunt u toelichten waaruit dit blijkt? Zo neen, waarom niet? </vraag>
      <vraag nummer="4" voetnoot="3">Deelt u de in deze publicatie gehuldigde visie dat «(...) achieving poverty reduction requires the deliberate promotion and protection of children’s rights as a cross cutting concern throughout all development action»? <voetnoot nummer="3"/>Zo neen, waarom niet? </vraag>
      <vraag nummer="5">Deelt u de opvatting dat in het Nederlandse beleid voor ontwikkelingssamenwerking ten aanzien van kinderen vooral sprake is van een «needs-based benadering» in plaats van een «rights-based» benadering? Zo neen, kunt u toelichten waaruit dit blijkt? </vraag>
      <vraag nummer="6">Kunt u een overzicht geven met betrekking tot de landen waarmee Nederland een bilaterale samenwerkingsrelatie onderhoudt, en waar in de Country Strategy Papers (CSP) specifieke interventies worden benoemd ten aanzien van kinderen in relatie tot HIV/Aids, malaria en TBC? </vraag>
      <vraag nummer="7" voetnoot="4">Bent u bereid om het huidige Nederlandse beleid voor ontwikkelingssamenwerking onder de loep te nemen vanuit het perspectief van de «Table Leg Test»? <voetnoot nummer="4"/>Zo neen, waarom niet? </vraag>
      <vraag nummer="8" voetnoot="5 6">Hebt u kennisgenomen van de «child rights-based benadering» die Zweden <voetnoot nummer="5"/>en Canada <voetnoot nummer="6"/>hanteren in hun beleid voor ontwikkelingssamenwerking? Zo ja, hoe kwalificeert u het door Zweden en Canada gehanteerde beleid voor ontwikkelingssamenwerking ten aanzien van kinderen? </vraag>
      <vraag nummer="9" voetnoot="6">Wat vindt u van de door SIDA ingenomen stelling dat «the child-rights perspective is the basis for a coherent development policy»? <voetnoot nummer="6"/>
      </vraag>
      <vraag nummer="10">Hebben Nederlandse vertegenwoordigingen in het buitenland, gezien hun eigenstandige rol bij het uitvoeren van programma’s, richtlijnen die mede gebaseerd zijn op het perspectief van de rechten van het kind? Zo neen, waarom niet? Zo ja, kunt u de Kamer hierover informeren? </vraag>
      <vraag nummer="11">Bent u bereid om de Inspectie Ontwikkelingssamenwerking en Beleidsevaluatie (IOB) opdracht te geven om na te gaan of het Nederlandse beleid voor ontwikkelingssamenwerking ingericht is vanuit een «child rights-based benadering»? En om na te gaan welke impact het Nederlandse beleid voor ontwikkelingssamenwerking heeft op kinderen in ontwikkelingslanden, in het bijzonder die waarmee Nederland een bilaterale samenwerkingsrelatie onderhoudt? Zo neen, waarom niet? Zo ja, op welke termijn? </vraag>
      <noten afkomstig="vraag">
         <noot nummer="1">World Vision EU Liaison Office, 2004; Auteurs: Jane Backhurst, Sarah Collen &amp; Helen Young</noot>
         <noot nummer="2">Zie noot 1, p 8</noot>
         <noot nummer="3">Zie noot 1, p. 12</noot>
         <noot nummer="4" titel="[...] this illustrates how the best interests of the child, non-discrimination, participation and implementation (ensuring the necessary resources to realise children’s rights) underpin the ultimate goal of the CRC (Convention of the Rights of the Child): the right to life survival and development.">Zie noot 1, p. 17. «[...] this illustrates how the best interests of the child, non-discrimination, participation and implementation (ensuring the necessary resources to realise children’s rights) underpin the ultimate goal of the CRC (Convention of the Rights of the Child): the right to life survival and development.»</noot>
         <noot nummer="5">Swedish International Development Cooperation Agency (SIDA); Canadian International Development Agency (CIDA)</noot>
         <noot nummer="6">Zie noot 1, p. 19</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ik ben van mening dat dit niet voor Nederland geldt. Zoals reeds aangegeven en toegelicht in mijn brief aan uw commissie van 19 oktober 2004 (26 150, nr. 12) en de beantwoording van kamervragen van 8 juli 2004 inzake de SAVVN Kindertop (29 234, nr. 30) heb ik aangegeven waar en op welke wijze binnen Ontwikkelingssamenwerking de positie van kinderen een plaats heeft gekregen in mijn notitie «Aan elkaar verplicht» (AEV). </antwoord>
      <antwoord nummer="3">Ja. In het Nederlands beleid voor ontwikkelingssamenwerking en humanitaire hulp is structureel aandacht voor de armste en meest kwetsbare bevolkingsgroepen, waaronder kinderen. Humanitaire hulp wordt per definitie geboden aan de meest kwetsbaren in landen waar de noden het hoogst zijn. Hiertoe behoren vrijwel altijd ook kinderen. Om zeker te zijn dat de meest behoeftigen worden bereikt, besteedt het ministerie veel aandacht aan de selectie van uitvoerende organisaties. Een van de organisaties waarmee een intensieve samenwerking bestaat is UNICEF, dat gemandateerd is voor de bescherming van kinderen. Daarnaast worden, als de situatie daartoe aanleiding geeft, NGO-projecten of programma’s gefinancierd die speciaal gericht zijn op het welzijn van kinderen. Voorbeelden hiervan zijn te vinden in Noord-Oeganda, Oost-Congo en West-Afrika. </antwoord>
      <antwoord nummer="4">Ja. Ik meen dat in deze vraag wordt geciteerd uit een deel van de publicatie waarin staand EU-beleid wordt omschreven, waaraan ook Nederland deel heeft. De betreffende visie kan ik derhalve volledig onderschrijven. </antwoord>
      <antwoord nummer="5">Het Nederlandse beleid voor ontwikkelingssamenwerking gaat veeleer uit van de rechtenbenadering dan van een zogenaamde «needs-based benadering». Dit komt tot uiting in de mensenrechtenbenadering die het ministerie thans verder ontwikkelt en introduceert. De mensenrechtenbenadering is de zienswijze dat mensenrechten onlosmakelijk verbonden zijn aan ontwikkeling en veiligheid en alleen indien mensenrechten een centraal onderdeel vormen van beleid, een evenwichtige maatschappelijke ontwikkeling bereikt kan worden, waarin individuen waardig, veilig en in welzijn kunnen leven. Vanuit deze zienswijze streeft het ministerie er naar mensenrechten zichtbaar verder te integreren in het Nederlands buitenlands beleid, waaronder ontwikkelingssamenwerking. Hierbij ligt de nadruk op het vergroten van de bewustwording en capaciteit van enerzijds de dragers van rechten (bevolking) om hun rechten te claimen en anderzijds de dragers van plichten (overheid) om hun plichten na te komen. De plichten en rechten vloeien voort uit de internationale mensenrechtenverdragen. In het geval van kinderen betekent dit bijvoorbeeld dat de plichten die overheden zijn aangegaan middels de ratificatie van het kinderrechtenverdrag leidend zijn voor die onderdelen van het ontwikkelingsbeleid die op kinderen betrekking hebben, zoals bijvoorbeeld het onderwijsbeleid. Aan de andere kant betekent het bijvoorbeeld ook dat kinderen bewust moeten worden gemaakt van hun recht om naar school te gaan. Met name bij dit laatste is het extra belangrijk er op toe te zien dat meisjes niet gediscrimineerd worden vis à vis jongens. </antwoord>
      <antwoord nummer="6">Van de landen waarmee Nederland een bilaterale relatie onderhoudt op het terrein van basic health hebben Burkina Faso, Zambia, Mozambique, Bangladesh, Nicaragua, Ethiopië, Tanzania en Mali specifieke interventies benoemd ten aanzien van kinderen in relatie tot HIV/Aids, malaria en TBC. Zuid-Afrika heeft specifieke interventies op het gebied van kinderen en HIV/Aids benoemd, Ghana op het gebied van HIV/Aids alsmede Malaria. </antwoord>
      <antwoord nummer="8">De in de publicatie «Small Voices, Big Concerns» omschreven uitgangspunten van het beleid van Zweden en Canada komen overeen met de rechtenbenadering zoals omschreven in het antwoord op vraag vijf. Ik kwalificeer dit beleid dan ook als zinvol. </antwoord>
      <antwoord nummer="9">Zie de antwoorden op vraag 5 en 8. </antwoord>
      <antwoord nummer="10">De jaarplannen en strategische meerjarenplannen van posten worden op een aantal punten beoordeeld. Eén van deze punten is in hoeverre het onderwerp mensenrechten, waaronder ook de rechten van kinderen, als sectordoorsnijdend thema in het voorgenomen beleid van de post aan de orde komt. </antwoord>
      <antwoord nummer="7 en 11">Neen, ik ben hiertoe niet bereid. Zoals reeds aangegeven en toegelicht in mijn brief aan uw commissie van 19 oktober 2004 alsmede tijdens het Algemeen Overleg op 24 november 2004 heeft Nederland geen doelgroepenbeleid meer. In de bilaterale en multilaterale samenwerking liggen de aanknopingspunten voor specifieke aandacht voor kinderen en jongeren vooral in de mainstreaming binnen met name de thema’s onderwijs, HIV/AIDS en seksuele en reproductieve gezondheid en rechten. Ik ben van mening dat dit beleid in voldoende mate de rechten en positie van kinderen waarborgt en beschermt. Om deze reden zie ik geen aanleiding een aparte test in te voeren, noch een onderzoek in te laten stellen dat gericht is op een specifieke doelgroep. </antwoord>
      <noten afkomstig="antwoord"/>
   </antwoorden>
</kvr>
