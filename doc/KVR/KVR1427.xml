<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Huys (PvdA) over de uitwerking van de Interimwet Ammoniak en Veehouderij (Ingezonden 7 april 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1427
</item>
         <item attribuut="Rubriek">Milieu (Verzuring) Veeteelt (Organische mest) Veeteelt (Veehouderij)</item>
         <item attribuut="Trefwoorden">Milieuvergunningen Organische mest Veehouderij Verzuring</item>
         <item attribuut="Vindplaats">Kamervragen met antwoord 1994-1995, nr. 785, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Huys</persoon>
         </item>
         <item attribuut="Datum_reaktie">1995-05-08</item>
         <item attribuut="Datum_indiening">1995-04-07</item>
         <item attribuut="Document-id">KVR1427</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1595" allpagenumbers="1595 1596" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="785" onderwerp="" indiendatum="1995-04-7">
         <vrager partij="PvdA" oorsprong="parlement">Huys</vrager>
         <vraagt-aan/>
      </vraagdata>
      <antwoorddata antwoorddatum="1995-05-8">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hoe hebben de lagere overheden, provincies en gemeenten, tot nu toe uitwerking gegeven aan de Interimwet Ammoniak en Veehouderij? </vraag>
      <vraag nummer="2">Waar zijn er problemen opgetreden bij de uitwerking van de Interimwet? Wat is het karakter van die problemen? </vraag>
      <vraag nummer="3">In hoeveel gemeenten is inmiddels een zogenaamd Ammoniakreductieplan conform artikel 8 gemaakt? Voor hoeveel daarvan is inmiddels provinciale instemming verkregen? </vraag>
      <vraag nummer="4">In hoeverre hebben gemeenten bij het maken van Ammoniak- reductieplannen gebruik gemaakt van de zg. saldomethode? Kunt u specifieke voorbeelden van die methode geven? </vraag>
      <vraag nummer="5">Welke rol spelen verschillende partijen, zoals landbouw- en natuurbeschermingsorganisaties, bij de uitwerking van de Interimwet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Om de uitvoering van de Interimwet door de provincies en gemeenten te kunnen volgen is aan de inspectie milieuhygie¨ne opdracht gegeven hierover halfjaarlijks te rapporteren (Rapportage voortgang vergunningverlening veehouderij). In de eerste rapportage, die ik de Tweede Kamer een dezer dagen zal toezenden, is de situatie zoals die was op 1 januari 1995 vastgelegd. De volgende rapportage zal het eerste halfjaar van 1995 omvatten en zal ik eveneens ter informatie aan de Tweede Kamer toezenden. De Interimwet Ammoniak en Veehouderij kent twee doelen: a. legaliseren van bedrijven zonder of met een ontoereikende milieuvergunning, teneinde zo spoedig mogelijk over de gehele sector op een adequaat vergunningenniveau te komen; b. bedrijfsontwikkeling stimuleren met als milieuwinst reductie van zowel de emissie als de depositie van ammoniak. ad a: De gemeenten hebben het legaliseren van bedrijven na het in werking treden van de Interimwet voortvarend in gang gezet. Inmiddels is een inhaalslag op gang gekomen, mede met inzet van extra menskracht, om dit proces af te ronden. Een en ander past ook binnen de door de gemeenten aangegane verplichtingen m.b.t. de uitvoering van BUGM en VOGM. ad b: Reductie van ammoniakemissie en -depositie als gevolg van bedrijfsontwikkeling (renovatie, uitbreiding of nieuwbouw) is binnen een mestoverschotgebied alleen mogelijk op basis van een Ammoniakreductieplan. Vrijwel alle in een mestoverschotgebied gelegen gemeenten zijn aan de gang gegaan met het opstellen van Ammoniakreductieplannen. Daarbij worden de belanghebbende partijen over het algemeen zoveel mogelijk betrokken, teneinde voldoende draagvlak voor uitvoering te verkrijgen. De praktijk wijst uit dat dit de nodige tijd vraagt. Ook bij gemeenten die buiten een mestoverschotgebied zijn gelegen is de discussie over Ammoniakreductieplannen op gang gekomen, maar daar gaat de discussie vooral over de voor- en nadelen van het opstellen van een dergelijk plan. Een gemeentelijk Ammoniakreductieplan moet worden goedgekeurd door de provincie. Inmiddels hebben voor zover bekend drie provincies toetsingscriteria voor de beoordeling van Ammoniakreductieplannen vastgesteld. In de overige provincies heeft men daarover ofwel overeenstemming bereikt met de betrokken partijen maar dit nog niet in een plan vastgesteld, of is de discussie nog gaande. In provincies waar geen Ammoniakreductieplannen te verwachten zijn is men terughoudend met het ondernemen van akties op provinciaal niveau. </antwoord>
      <antwoord nummer="2">De uitvoering van de Interimwet geeft aanleiding tot veel overleg op lokaal, regionaal en nationaal niveau tussen overheden, bedrijfsleven en milieuorganisaties. In de meeste gevallen kunnen oplossingen voor de gesprekspunten worden gevonden binnen het kader van de Interimwet. Op 1 maart jl. heeft de Federatie van Land- en Tuinbouworganisaties, LTO Nederland, de Minister van Volkshuisvesting, Ruimtelijke Ordening en Milieubeheer een brief geschreven waarin de organisatie haar zorgen kenbaar maakt over de uitvoering van de Interimwet. In de brief concludeert LTO-Nederland: «LTO-Nederland en de aangesloten organisaties zijn niet langer bereid om gesprekken met lagere overheden te blijven voeren over ammoniakreductieplannen die qua ambitieniveau uitstijgen boven de bedoeling van de Interimwet». Op grond van genoemde brief en overeenkomstige signalen die de Ministeries van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer vanuit regionale landbouworganisaties bereikten, is besloten middels gesprekken van VROM- en LNV-medewerkers met secretariaatsmedewerkers van de landbouworganisaties en ambtelijke delegaties van IPO en VNG om de signalen vanuit het Landbouwbedrijfsleven nader te onderzoeken. Bij het onderzoek zijn tevens de signalen m.b.t. dezelfde aspecten betrokken die de IPO adviesgroep Mest en Ammoniakbeleid heeft neergelegd in haar notitie van 17 november 1994 die ook ter kennisneming aan mij is toegezonden. Op basis van de gesprekken zijn door LNV en VROM enige voorlopige conclusies geformuleerd, die binnenkort plenair besproken zullen worden met de genoemde organisaties. Voor dit overleg zullen ook de milieuorganisaties worden uitgenodigd. Na bestuurlijke terugkoppeling van de resultaten van het overleg zal een verslag worden vastgesteld. Dit verslag zal ik u medio juni 1995 toezenden. In mijn reactie op bovengenoemde signalen hanteer ik de volgende vertrekpunten. 1. De resultaten van de derde fase van het Additioneel Programma Verzuringsonderzoek en het «expert judgement» over ammoniak geven geen nieuwe feiten over de wetenschappelijke onderbouwing van het ammoniakbeleid ten opzichte van hetgeen bekend was bij de parlementaire behandeling van de Interimwet. 2. De Interimwet is pas betrekkelijk recent in werking getreden. Ik vind het van essentieel belang tot een goede uitvoering van de wet te komen. 3. De verdere invulling van het ammoniakbeleid is onderwerp van de Integrale notitie mest- en ammoniakbeleid die mijn collega van LNV en ik aan de Tweede Kamer hebben toegezegd. </antwoord>
      <antwoord nummer="3">Ten behoeve van de halfjaarlijkse rapportages over de uitvoering van de Interimwet heeft de Inspectie Milieuhygie¨ne de situatie zoals die was op 1 januari 1995 vastgelegd. Voor zover bekend was er op dat moment door e´e´n gemeente een Ammoniakreductieplan vastgesteld dat tevens door de provincie was goedgekeurd. Inmiddels zijn er door meer gemeenten Ammoniakreductieplannen vastgesteld. In de rapportage over het eerste halfjaar van 1995 zal hieromtrent meer inzicht worden gegeven. </antwoord>
      <antwoord nummer="4">In het bij vraag 3 genoemde Ammoniakreductieplan en in alle conceptplannen voor zover bekend, hebben de gemeenten een vorm van de saldomethode opgenomen. De concrete invulling verschilt sterk per regio. In sommige gevallen dient bij elke vergunningaanvraag i.v.m. bedrijfsuitbreiding in hetzelfde plan- of deelgebied een rechtsgeldige milieuvergunning te worden gewijzigd of ingetrokken voor de met de uitbreiding overeenkomstige dieren, en dient bovendien de totale ammoniakdepositie af te nemen. In andere gevallen kan een toename van de ammoniakdepositie op een verzuringsgevoelig gebied worden gecompenseerd door een vermindering van de ammoniakdepositie die een ander bedrijf veroorzaakt, mits de vermindering per saldo minimaal 10% bedraagt. </antwoord>
      <antwoord nummer="5">Voor zover bekend worden beide genoemde partijen in alle gevallen betrokken bij de opstelling van (toetsingskaders voor) Ammoniakreductieplannen; de wijze waarop en het stadium waarin verschillen echter. Overigens is dit een consequentie van de opzet van de Interimwet, waarbij er immers voor is gekozen om de lagere overheden meer beleidsruimte te bieden. Bij de uitvoering van de legalisatie van individuele bedrijven is er geen sprake van betrokkenheid zoals bij het opstellen van Ammoniakreductieplannen. Partijen worden in de gelegenheid gesteld bezwaren in te brengen en kunnen, indien hieraan onvoldoende tegemoet wordt gekomen, in beroep gaan. </antwoord>
      <noten afkomstig="antwoord"/>
   </antwoorden>
</kvr>
