<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de staatssecretaris van Justitie over witte illegalen. (Ingezonden 6 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12698
</item>
         <item attribuut="Inhoud">Is het waar dat de rechter in negen van de zeventien beroepszaken van witte illegalen heeft uitgesproken dat er niet mag worden uitgezet, omdat er vragen zijn te stellen bij de werkwijze van de IND?</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2000-2001, nr. 324, Tweede Kamer</item>
         <item attribuut="Vraagnr_bij_indiening">2000102100</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2000-11-28</item>
         <item attribuut="Datum_indiening">2000-11-06</item>
         <item attribuut="Document-id">KVR12698</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="671" allpagenumbers="671 672" vetnummer="2000102100" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12698" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="324" onderwerp="" indiendatum="2000-11-6">
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat de rechter in negen van de zeventien beroepszaken van witte illegalen heeft uitgesproken dat er niet mag worden uitgezet omdat er vragen zijn te stellen bij de werkwijze van de IND? <voetnoot nummer="1"/>
      </vraag>
      <vraag nummer="2">Welke vragen heeft de rechter bij de werkwijze van de IND gesteld? </vraag>
      <vraag nummer="3">Welke consequenties heeft dit voor het verdere verloop van de desbetreffende procedures en voor betrokkenen? </vraag>
      <vraag nummer="4">Bent u van plan om, mede gezien de opmerkingen van de rechter, in het kader van de lopende procedures gebruik te blijven maken van de diensten van de commissie van burgemeesters? Zo ja, aan welke diensten denkt u dan? </vraag>
      <vraag nummer="5" voetnoot="2">Vindt u nog steeds dat de Tijdelijke regeling witte illegalen het einde van een zoektocht is, nu de regeling voor een belangrijk gedeelte de facto onderuit dreigt te worden gehaald? <voetnoot nummer="2"/>
      </vraag>
      <vraag nummer="6">Kunt u concreet uiteenzetten wanneer, concreet in de tijd gezien, en op welke wijze het einde van de zoektocht zal zijn bereikt? </vraag>
      <vraag nummer="7">Deelt u de mening dat ten aanzien van volledig uitgeprocedeerde witte illegalen sprake is van concrete aanwijzingen van illegaal verblijf? </vraag>
      <vraag nummer="8" voetnoot="2">Wat is precies de betekenis van uw opmerking dat inzake uitgeprocedeerde witte illegalen het reguliere vreemdelingentoezicht van toepassing is, hetgeen, naar u stelt, actieve handhaving van het vreemdelingenrecht met zich brengt, bijvoorbeeld door middel van adrescontroles? Betekent «actieve handhaving» in dit verband, dat u in de desbetreffende gevallen slechts zult overgaan tot adrescontroles en niet tot daadwerkelijke uitzetting uit Nederland? <voetnoot nummer="2"/>
      </vraag>
      <vraag nummer="9">Is het waar dat de hoge IND-voorraden af te handelen reguliere zaken VTV en VTV-bezwaar met name worden veroorzaakt door het grote aantal aanvragen van witte illegalen? Wat is hierdoor de concrete verlenging van de afhandelingsduur van bezwaar- en beroepsprocedures in reguliere zaken? </vraag>
      <noten afkomstig="vraag">
         <noot nummer="1" datum="2000-11-1" bron="Volkskrant">Volkskrant, 1 november 2000</noot>
         <noot nummer="2">Zie Aanhangsel Handelingen nr. 560, Vergaderjaar 2000–2001</noot>
      </noten>
   </vragen>
   <antwoorden aantal="6">
      <antwoord nummer="1, 2 en 3">Tot op heden zijn 234 uitspraken bekend met betrekking tot aanvragen op grond van de Tijdelijke regeling witte illegalen (TBV 1999/23). Het betreft hier allen uitspraken in voorlopige voorziening. In 81 zaken heeft de rechtbank het verzoek niet-ontvankelijk verklaard. In 107 zaken is het verzoek om een voorlopige voorziening afgewezen. In 59 van deze zaken heeft de rechtbank, naast afwijzing van het verzoek om de voorlopige voorziening, ook direct doorgepakt en het door de betrokken vreemdeling ingediende bezwaarschrift ongegrond verklaard. In 46 zaken werd het verzoek om een voorlopige voorziening toegewezen, ongeveer 20 procent van het totaal. Onder deze 46 zaken vallen ook de 9 zaken die in vraag 1 zijn genoemd. Inmiddels zijn de eerste schriftelijke uitspraken binnen van de zaken die de krant hebben gehaald. Uit de motivering van deze uitspraken is nog geen algemene lijn af te leiden. Wel kan worden vastgesteld dat de rechtbank niet heeft geconcludeerd tot onzorgvuldigheid dan wel willekeurige toepassing van het beleid door de IND. Ook heeft de rechtbank niet geoordeeld dat het witte illegalenbeleid onredelijk zou zijn. De motivering van de uitspraken is op de individuele situatie van de vreemdeling toegespitst. Wat overigens van belang is, is de aard van de gevraagde voorziening: De vreemdeling vraagt de rechtbank om zijn bezwaarschrift in Nederland te mogen afwachten. Het gaat hier derhalve niet om beroepszaken. Het gevolg van een toegewezen voorlopige voorziening is beperkt. Een toewijzing betekent enkel dat de vreemdeling de bezwaarfase in Nederland mag afwachten en dat de IND in dat individuele geval nog een aantal onderdelen nader zal moeten uitzoeken, dan wel nader zal moeten motiveren. Het betekent niet dat de aanvragen alsnog ingewilligd zouden moeten worden. </antwoord>
      <antwoord nummer="4">De rechtbank heeft in de uitspraken geen oordeel gegeven over de advisering van de commissie van burgemeesters. Ik zal overigens gebruik blijven maken van de diensten van de commissie van burgemeesters in de bezwaarfase. Indien een vreemdeling immers in bezwaar alsnog aantoont dat hij aan de acht genoemde criteria van de Tijdelijke Regeling witte illegalen (TBV 1999/23) voldoet, dient ook zijn aanvraag ter advisering te worden voorgelegd aan de commissie van burgemeesters. Dit geldt eveneens voor vreemdelingen van wie het beroep bij de rechtbank gegrond verklaard wordt en van wie de bezwaarprocedure weer opnieuw open valt. </antwoord>
      <antwoord nummer="5">Gelet op de beantwoording van vragen 1, 2 en 3 ben ik het niet eens met de stelling dat de regeling voor een belangrijk deel onderuit dreigt te worden gehaald. </antwoord>
      <antwoord nummer="6">De regeling zal zijn beëindigd op het moment dat in alle openstaande procedures van vreemdelingen die een beroep hebben gedaan op de Tijdelijke regeling witte illegalen een onherroepelijke positieve of negatieve beslissing is genomen. </antwoord>
      <antwoord nummer="7 en 8">Op volledig uitgeprocedeerde witte illegalen is het reguliere vreemdelingentoezicht van toepassing. Dit houdt in, dat een vreemdeling die een definitieve aanzegging heeft gekregen om Nederland te verlaten, door de Vreemdelingendienst wordt gevorderd om te verschijnen met een geldig paspoort en een vliegticket. Vreemdelingen zijn immers zelf verantwoordelijk voor hun vertrek uit Nederland. Indien de vreemdeling hieraan geen gehoor geeft, heeft hij zich onttrokken aan toezicht. In dat geval gaat de Vreemdelingendienst over tot actief vreemdelingentoezicht en zal betrokkene worden opgehaald op zijn laatste adres en zal zijn uitzetting worden geregeld door de Vreemdelingendienst. Dit geldt tevens indien betrokkene op een andere wijze zijn medewerking weigert te verlenen aan zijn vertrek. Indien de vreemdeling die niet meewerkt aan zijn vertrek uit Nederland bij een controle wordt aangetroffen, is er sprake van een concrete aanwijzing van illegaal verblijf. De uitzetting kan ook dan in gang worden gezet. </antwoord>
      <antwoord nummer="9">In de beantwoording van de schriftelijke vragen met betrekking tot de Justitiebegroting 2001 van 23 oktober 2000 is aangegeven dat de hoge voorraden bij VTV en VTV-bezwaar met name worden veroorzaakt door het grote aantal aanvragen van zogenaamde witte illegalen dat de IND in 2000 ter behandeling kreeg voorgelegd (in antwoord op vraag 27a). Voorts is meegedeeld dat de productiecapaciteit er thans op is ingericht om in 2001 en in de loop van 2002 de achterstand op het gebied van regulier bezwaar tot normale waarden terug te brengen (in antwoord op vraag 188). Dit is inclusief de extra voorraden die zijn veroorzaakt door de Tijdelijke regeling witte illegalen. </antwoord>
      <noten afkomstig="antwoord"/>
   </antwoorden>
</kvr>
