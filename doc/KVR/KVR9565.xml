<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Hoeven (CDA) aan de ministers van Sociale Zaken en Werkgelegenheid en van Onderwijs, Cultuur en Wetenschappen over het mogelijk terugbetalen van geld door leraren in de WAO. (Ingezonden 7 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9565
</item>
         <item attribuut="Inhoud">Vragen over mogelijke rekenfouten bij de Uitvoeringsinstelling Sociale Zekerheid van Overheid en Onderwijs (USZO), ten gevolge waarvan arbeidsongeschikte leraren vorderingen tot terugbetaling zullen ontvangen.</item>
         <item attribuut="Rubriek">Basisonderwijs (Onderwijspersoneel) Beroepsonderwijs en volwasseneneducatie (Onderwijspersoneel) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Speciaal onderwijs (Onderwijspersoneel)</item>
         <item attribuut="Trefwoorden">Onderwijsgevenden USZO WAO</item>
         <item attribuut="Vindplaats">Kamervragen met antwoord 1998-1999, nr. 1553, Tweede Kamer</item>
         <item attribuut="Vraagnr_bij_indiening">2989912660</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1999-06-14</item>
         <item attribuut="Datum_indiening">1999-05-07</item>
         <item attribuut="Document-id">KVR9565</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3103" allpagenumbers="3103 3104" vetnummer="2989912660" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9565" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1553" onderwerp="" indiendatum="1999-05-7">
         <vrager partij="CDA" oorsprong="parlement">Van der Hoeven</vrager>
         <vraagt-aan>de ministers van Sociale Zaken en Werkgelegenheid en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-06-14">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Heeft u kennisgenomen van het feit dat arbeidsongeschikte leraren ten gevolge van door de uitvoeringsorganisatie Uszo <voetnoot nummer="1"/>gemaakte rekenfouten, bedragen moeten terugbetalen, die variëren van een paar duizend tot tachtigduizend gulden? <voetnoot nummer="2"/>
      </vraag>
      <vraag nummer="2">Is dit bericht waar? Zo ja, hoeveel gevallen betreft het hier? </vraag>
      <vraag nummer="3">Heeft de Uszo in Heerlen toegezegd afspraken te zullen maken met de gedupeerde arbeidsongeschikten over de vorderingen tot terugbetaling? Zo ja, welke? </vraag>
      <vraag nummer="4">Is het u bekend dat de voormalig minister van Onderwijs, Cultuur en Wetenschappen, dhr. Ritzen beterschap beloofde na een reeks fouten bij de Uszo in Groningen? Welke maatregelen zijn sindsdien genomen? Zijn deze contractueel vastgelegd? Wat zijn de resultaten daarvan? </vraag>
      <vraag nummer="5">Hoe kan nu niettemin een fout van een dergelijke omvang voorkomen? Welke veranderingen in de regelgeving hebben hiertoe aanleiding gegeven? </vraag>
      <vraag nummer="6">Bent u bereid snel maatregelen te nemen om een dergelijke gang van zaken in de toekomst te voorkomen? Zo ja, welke? </vraag>
      <noten afkomstig="vraag">
         <noot nummer="1">Uitvoeringsinstelling Sociale Zekerheid van Overheid en Onderwijs</noot>
         <noot nummer="2" datum="1999-05-1" bron="De Telegraaf">De Telegraaf, 1 mei 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Uit een rapportage van de directie Uszo blijkt dat er ruim 22 000 vorderingen zijn ontstaan, waarvan er inmiddels 6000 zijn geïncasseerd of worden afgelost. Van de overige 12 000 vorderingen weet ruim 90%, via de aan hen toegezonden betaalspecificatie, dat er sprake is van een vordering. Bij het merendeel van deze cliënten moet de vordering nog worden ingesteld. In onderling overleg met de cliënt zal een betalingsregeling worden afgesproken. Van de eerdergenoemde 22 000 vorderingen zijn er 9000 die onderwijspersoneel betreffen. Daarnaast is van de zijde van Uszo aangegeven dat het voor het gehele bestand om de volgende aantallen en bedragen gaat: 53% kleiner dan f 1000,– 29% meer dan f 1000,– en minder dan f 5000,– 9% meer dan f 5000,– en minder dan f 10 000,– 9% meer dan f 10 000,–. </antwoord>
      <antwoord nummer="3">Uszo Heerlen neemt met die cliënten, bij wie een vordering openstaat, contact op. Boven de f 1000,– wordt persoonlijk contact opgenomen, onder dit bedrag vindt de afhandeling schriftelijk plaats. De bedoeling van dit contact is te komen tot een terugbetaalafspraak. Bij het maken van de afspraak tussen cliënt en Uszo geldt dat rekening wordt gehouden met de financiële situatie waarin de cliënt verkeert, de wet- en regelgeving en de hoogte van de uitkering die de cliënt ontvangt. </antwoord>
      <antwoord nummer="4" voetnoot="1">Voordat ik inga op de beantwoording van deze vraag lijkt het mij goed de verantwoordelijkheidsstructuur terzake aan te geven. De uitvoering van de arbeidsongeschiktheidsregelingen, waar het artikel in de Telegraaf d.d. 1 mei jl. over gaat, wordt verzorgd door het verwerkingscentrum van Uszo te Heerlen. Dit geschiedt in opdracht van het Lisv onder verantwoordelijkheid van de Staatssecretaris van Sociale Zaken en Werkgelegenheid (SZW). De uitvoering van de wachtgeld- en suppletieregelingen in het onderwijs wordt verzorgd door het verwerkingscentrum van Uszo te Groningen (de zogenaamde B-poot van Uszo). De Staatssecretaris van SZW heeft hiervoor geen verantwoordelijkheid. De Minister van OC&amp;W is opdrachtgever voor de uitvoering van de wachtgeld- en suppletieregelingen in het onderwijs, die door het verwerkingscentrum in Groningen worden uitgevoerd. Als gevolg van de problematiek rond de wachtgeldregelingen bij het verwerkingscentrum van Uszo te Groningen heeft de toenmalige Minister van OC&amp;W maatregelen genomen op het terrein van de uitvoering van de wachtgeldregelingen. Minister Ritzen heeft de Kamer daarna regelmatig geïnformeerd over de ontwikkelingen rond de wachtgelduitkeringen bij het verwerkingscentrum van Uszo te Groningen. <voetnoot nummer="1"/>Met het verwerkingscentrum van Uszo te Groningen zijn afspraken gemaakt over normen op grond waarvan de prestaties beoordeeld zouden worden. Op 7 november 1997 zijn deze afspraken vastgelegd in een nadere overeenkomst, waarin negen eenduidige prestatienormen zijn benoemd waaraan het verwerkingscentrum te Groningen dient te voldoen. In het voorjaar van 1998 is beoordeeld of aan de hand van de geleverde prestaties, de samenwerking tussen OC&amp;W en het verwerkingscentrum van Uszo te Groningen voortgezet kon worden. Deze prestaties afgezet tegen de gestelde normen hebben geleid tot continuering van de uitvoering van het werkloosheidscontract door het verwerkingscentrum van Uszo te Groningen. Over de resultaten op deze prestatie-indicatoren wordt elke kwartaal aan OC&amp;W gerapporteerd. Sedertdien zijn steeds maandelijks de overeengekomen normen op de onderscheiden prestatie-indicatoren gehaald, behoudens de 1% rechtmatigheidsnorm. Deze wordt nog belast door fouten in uitkeringen van voor 1998. </antwoord>
      <antwoord nummer="5">Uit het antwoord op vraag 4 blijkt dat de onderhavige problematiek geen verband houdt met de wachtgelduitvoering in Groningen, maar geheel gelokaliseerd is in de uitvoering van de WAO door Uszo-Heerlen. De ontstaansoorzaken van de WAO-vorderingen zijn inmiddels door de Uszo in kaart gebracht. Uszo meent dat de conclusie thans moet zijn dat de invoeringstermijn van zowel de WAO-conforme regeling per 1–1-’92 als voor de invoering van de WAO per 1-1-’98 te kort is geweest. Daarnaast is er sprake geweest van een te snelle uitvoering van geautomatiseerde systemen. Er zijn destijds uitvoeringstoetsen verricht die uitwezen dat invoering per gewenste datum naar verwachting mogelijk was. Ik stel vast dat deze verwachting niet is uitgekomen. </antwoord>
      <antwoord nummer="6">Uszo heeft enige tijd geleden een projectplan opgesteld voor de aanpak van de afhandeling van de WAO-vorderingsproblematiek, dat mede gericht is op het voorkomen van nieuwe problemen op dit vlak. Dit projectplan is besproken met het Landelijk instituut sociale verzekeringen (Lisv). Het Lisv heeft vertrouwen in de aanpak door Uszo. Ook het College van toezicht sociale verzekeringen (Ctsv) is deze mening toegedaan. Ik zal nauwlettend de voortgang rondom de vorderingenproblematiek volgen. </antwoord>
      <noten afkomstig="antwoord">
         <noot nummer="1">Brieven van 28 mei 1997 (TK 1996/97, 24 706, nr. 16), 11 juli 1997 (TK 1996/97, 24 706, nr. 18), 7 november 1997 (TK 1997/98, 24 706, nr. 20) en 17 juli 1998 (RZ))/dit/1999/31146)</noot>
      </noten>
   </antwoorden>
</kvr>
