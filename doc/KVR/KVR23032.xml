<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hijum (CDA) aan de minister van Verkeer en Waterstaat over de verkeersonveiligheid op de N50. (Ingezonden 26 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23032
</item>
         <item attribuut="Inhoud">Vragen naar aanleiding van een ernstig verkeerongeval op 24 april 2005 tussen het knooppunt Hattemerbroek en Kampen.</item>
         <item attribuut="Rubriek">Verkeer, vervoer en waterstaat (Verkeersveiligheid)</item>
         <item attribuut="Trefwoorden">Verkeersveiligheid</item>
         <item attribuut="Vindplaats">Kamervragen met antwoord 2004-2005, nr. 1663, Tweede Kamer</item>
         <item attribuut="Vraagnr_bij_indiening">2040513740</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
         </item>
         <item attribuut="Datum_reaktie">2005-05-18</item>
         <item attribuut="Datum_indiening">2005-04-26</item>
         <item attribuut="Document-id">KVR23032</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3547" allpagenumbers="3547 3548" vetnummer="2040513740" code="0405tkkvr1663" lopendefooter="Tweede Kamer, vergaderjaar 2004–2005, Aanhangsel" filenaam="KVR23032" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1663" onderwerp="" indiendatum="2005-04-26">
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-05-18">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat zich zondagavond 24 april jl. wederom een ernstig verkeersongeval heeft voorgedaan op de N50 tussen het knooppunt Hattemerbroek en Kampen? </vraag>
      <vraag nummer="2">Deelt u de zorgen van de regio over het hoge aantal verkeersongevallen op de rijksweg N50, die mede het gevolg zouden zijn van te smalle rijbanen en te scherpe bochten? </vraag>
      <vraag nummer="3">Kunt u inzicht verschaffen in het aantal ongevallen op de N50 sinds de openstelling? Hoe verhoudt dit aantal zich tot het aantal slachtoffers op vergelijkbare rijkswegen? Wat zijn hiervan de oorzaken? </vraag>
      <vraag nummer="4">Ziet u in de verkeersonveiligheid op de N50 aanleiding om extra maatregelen te treffen? Zo ja, welke? </vraag>
      <vraag nummer="5">Welke mogelijkheden ziet u om de verkeersveiligheid te verbeteren door de N50 op termijn te verbreden tot een drie- of vierbaans weg? Hoe staat het in dat verband met de toezegging, gedaan bij de behandeling van het MIT op 20 december 2004 , om te bezien of bij het groot onderhoud aan de N50 een driebaans weg kan worden gerealiseerd («werk met werk maken»)? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Kamerstuk" kamerstuk-id="29 800 A" documentnummer="43">Kamerstuk 29 800 A, nr. 43</noot>
      </noten>
   </vragen>
   <antwoorden aantal="5">
      <antwoord nummer="1">Ik ben op de hoogte van dit verkeersongeval. </antwoord>
      <antwoord nummer="2">Ik deel de zorg. De verkeersongevallen kunnen echter niet worden toegerekend aan te smalle rijbanen of te scherpe bochten. De N50 tussen Hattemerbroek en Kampen heeft een wegbreedte die voldoet aan de normen voor autowegen en heeft bochten (boogstralen) conform de norm voor autosnelwegen. </antwoord>
      <antwoord nummer="3">Het gedeelte van de N50 tussen Hattemerbroek en Kampen is in 1988 voor het verkeer opengesteld. De passage Kampen en de kruising met de IJssel tot de Ramspolbrug is begin 2003 voor het verkeer opengesteld. De intensiteiten op de verschillende wegvakken zijn daardoor sterk toegenomen met ruim 50% tot nu circa 23 000 motorvoertuigen/per etmaal. Tot en met 2003 was de N50 niet extreem onveilig (9 doden, 68 gewonden in tien jaar tijd). Over 2004 is nog geen analyse beschikbaar. In vergelijking met andere N-wegen heeft de N50 een matig tot redelijk veiligheidsniveau (acceptabel risico). De oorzaak van de ongevallen moet voor een belangrijk deel gezocht worden in het gedrag van de weggebruikers. Inhalende automobilisten veroorzaken een groot deel van de ernstige ongevallen. Op het traject tussen Hattemerbroek en Kampen geldt een inhaalverbod. Naast gedragsgerelateerde oorzaken kan de ligging van de weg in een vlakke polder het moeilijker maken voor de weggebruiker om de verkeerssituatie goed in te schatten met name bij verslechterende weersomstandigheden en invallende duisternis. Ook de draagkracht van de wegbermen in het veengebied speelt mogelijk een rol. </antwoord>
      <antwoord nummer="4">Voor het deel van de N50 tussen Ramspol (ten westen van Kampen) en Ens is in het MIT een bedrag gereserveerd om onder andere de brug in de N50 te vervangen door een bredere brug waarbij het langzaam verkeer en het doorgaande snelverkeer van elkaar worden gescheiden. Hierdoor verbetert de verkeersveiligheid op het traject Ramspol–Ens aanzienlijk. De verwachte start realisatie is 2007. Zie voor het traject Kampen–Hattemerbroek het antwoord op vraag 5. </antwoord>
      <antwoord nummer="5">Na de toezegging over de N50 die ik de Kamer heb gedaan bij de MIT-behandeling van 20 december 2004 heb ik Rijkswaterstaat gevraagd de opties in kaart te brengen voor het verbeteren van de verkeersveiligheid op het traject Hattemerbroek–Kampen in samenloop met het geplande groot onderhoud en de bouwactiviteiten voor de Hanzelijn bij Kampen. Momenteel wordt nog bezien wat de procedurele mogelijkheden zijn en welke meerkosten het met zich meebrengt om een driestrooks autoweg te realiseren (afwisselend 1 of 2 rijstroken per richting). Wanneer deze informatie beschikbaar komt, zal ik een beslissing nemen over de mogelijke verdere verbetering van de verkeersveiligheid op de N50 bij de onderhoudswerkzaamheden. Voor de langere termijn wordt onderzocht of voor de passage Kampen een autoweg van 2x2 rijstroken noodzakelijk is voor het waarborgen van de verkeersveiligheid. Zodra hierover meer helderheid is, zal ik uw Kamer informeren. </antwoord>
      <noten afkomstig="antwoord"/>
   </antwoorden>
</kvr>
