<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de administratieve kosten die woningzoekenden in rekening worden gebracht. (Ingezonden 18 juni 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7490
</item>
         <item attribuut="Inhoud">Vragen over het in rekening brengen van kosten door de gemeenten Maassluis, Vlaardingen en Schiedam ten behoeve van inschrijving als woningzoekende.</item>
         <item attribuut="Rubriek">Volkshuisvesting (Woonruimteverdeling)</item>
         <item attribuut="Trefwoorden">Woonruimteverdeling</item>
         <item attribuut="Vindplaats">Kamervragen met antwoord 1997-1998, nr. 1528, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-07-15</item>
         <item attribuut="Datum_indiening">1998-06-18</item>
         <item attribuut="Document-id">KVR7490</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3135" allpagenumbers="3135 3136" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7490" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1528" onderwerp="" indiendatum="1998-06-18">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1998-07-15">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u ervan op de hoogte dat de gemeenten Maassluis, Vlaardingen en Schiedam woningzoekenden f 170 in rekening brengen, alvorens een urgentieverklaring in behandeling te nemen? <voetnoot nummer="1"/>
      </vraag>
      <vraag nummer="2">Hebt u een overzicht van regionale verschillen in de bedragen die woningzoekenden in rekening worden gebracht voor respectievelijk: – inschrijving als woningzoekende; – afgifte urgentieverklaring; – afgifte woonruimtevergunning; – contractkosten/administratiekosten? </vraag>
      <vraag nummer="3">Acht u regionale verschillen in de orde van honderden guldens acceptabel? </vraag>
      <vraag nummer="4">Acht u administratieve kosten van bij elkaar vele honderden guldens voor woningzoekenden met benedenmodale inkomens acceptabel? </vraag>
      <vraag nummer="5">Bent u bereid met richtlijnen te komen voor het uniformeren en beperken van de kosten die huurders in rekening gebracht worden alvorens ze de woning kunnen betrekken? </vraag>
      <noten afkomstig="vraag">
         <noot nummer="1">Overeenkomst woonruimteverdeling Maassluis, Vlaardingen en Schiedam 1997, reglement voor urgentiebepaling, art. 7</noot>
      </noten>
   </vragen>
   <antwoorden aantal="5">
      <antwoord nummer="1">Ja, het is mij bekend dat in het reglement behorend bij de overeenkomst woonruimteverdeling van de gemeenten Maassluis, Vlaardingen en Schiedam met de 6 in die gemeenten gevestigde woningcorporaties een dergelijke bepaling is opgenomen. De kosten worden overigens niet door de gemeenten in rekening gebracht maar door de woningcorporaties. Het bedrag van f 170,– is afgeleid van de kosten die gemoeid zijn met een medische keuring door de GG/GD. De kosten voor de behandeling van een urgentie-aanvraag worden niet in rekening gebracht aan woningzoekenden met een minimuminkomen op of onder de wettelijk bepaalde bijstandsnorm. In 1997 viel 63 % van de aangevraagde urgentieverklaringen onder deze categorie. Ook aan stadsvernieuwingsurgenten of bij calamiteiten worden de kosten niet in rekening gebracht. </antwoord>
      <antwoord nummer="2">Nee, over een dergelijk overzicht beschik ik niet. Ook de koepelorganisaties VNG, Aedes en de Woonbond bleken bij navraag niet over een dergelijk overzicht te beschikken. Wel is mij bekend dat er lokale en regionale verschillen bestaan t.a.v. in rekening gebrachte kosten. </antwoord>
      <antwoord nummer="3">Het in rekening brengen van kosten aan woningzoekenden door gemeenten of woningcorporaties vind ik acceptabel zolang zij een relatie hebben met de werkelijk gemaakte kosten. In de toelichting op artikel 14 van de Huisvestingswet is deze opvatting ook verwoord in de zin dat gemeenten een redelijke vergoeding voor inschrijfkosten kunnen vragen. Gemeenten kunnen dit doen in de vorm van leges (gemeentelijke belastingen) op grond van de Gemeentewet. Woningzoekenden kunnen op grond van het belastingrecht tegen leges bezwaar maken. Bij een overeenkomst over de woonruimteverdeling tussen gemeenten en woningcorporaties op grond van artikel 4 van de Huisvestingswet, bepalen laatstgenoemden als privaatrechtelijke partij wat een redelijke vergoeding is voor gemaakte kosten. In dit geval kunnen woningzoekenden bezwaar maken bij een onafhankelijke klachtencommissie ingesteld op grond van artikel 4 van de Huisvestingswet of bij de kantonrechter. In belangrijke mate kunnen verschillen in kosten voor woningzoekenden ontstaan door de bereidheid van gemeenten om deze kosten uit de algemene middelen te bekostigen of te compenseren aan de woningcorporaties. Dat is een keuze van het gemeentebestuur. </antwoord>
      <antwoord nummer="4">In het verlengde van mijn voorgaande antwoord vind ik het in rekening brengen van kosten aan minima ook acceptabel, zolang dit niet meer dan de werkelijke kosten betreft. De gemeente of de woningcorporatie kan zelf besluiten om voor deze kwetsbaarder doelgroep een uitzondering te maken. De gemeente kan dit doen op basis van het kwijtscheldingsbeleid. </antwoord>
      <antwoord nummer="5">Ik zie geen aanleiding om met richtlijnen te komen. Gemeenten zelf hebben de bestuurlijke keuzevrijheid om gebruik te maken van de mogelijkheid leges te heffen of uit de algemene middelen de kosten te vergoeden aan woningcorporaties. Verder betrek ik hierbij de verzelfstandigde positie van woningcorporaties, waarbij ik er van uit ga dat zij als niet-winstbeogende instellingen niet meer dan de werkelijke kosten aan woningzoekenden doorberekenen. </antwoord>
      <noten afkomstig="antwoord"/>
   </antwoorden>
</kvr>
