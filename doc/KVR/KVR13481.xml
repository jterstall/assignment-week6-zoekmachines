<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ross-van Dorp en Atsma (beiden CDA) aan de staatssecretaris van Onderwijs, Cultuur en Wetenschappen, mw. Adelmund, over de kwaliteit van het onderwijs in het Fries. (Ingezonden 7 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13481
</item>
         <item attribuut="Inhoud">Betreft krantenartikelen waaruit blijkt dat de kwaliteit van het onderwijs in het Fries op basisscholen volgens de onderwijsinspectie slecht is.</item>
         <item attribuut="Rubriek">Basisonderwijs (Eindtermen en schoolvakken) Basisonderwijs (Kwaliteit van het basisonderwijs)</item>
         <item attribuut="Trefwoorden">Eindtermen Friese taal Kwaliteit van het basisonderwijs</item>
         <item attribuut="Vindplaats">Kamervragen met antwoord 2000-2001, nr. 1014, Tweede Kamer</item>
         <item attribuut="Vraagnr_bij_indiening">2000107550</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Ross-van Dorp</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2001-04-09</item>
         <item attribuut="Datum_indiening">2001-03-07</item>
         <item attribuut="Document-id">KVR13481</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2111" allpagenumbers="2111 2112" vetnummer="2000107550" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13481" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1014" onderwerp="" indiendatum="2001-03-7">
         <vrager partij="CDA" oorsprong="parlement">Ross-van Dorp</vrager>
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2001-04-9">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de artikelen <voetnoot nummer="1"/>over de kwaliteit van het onderwijs in het Fries op basisscholen? </vraag>
      <vraag nummer="2">Is het waar dat de onderwijsinspectie concludeert dat de kwaliteit van het onderwijs in het Fries slecht is? Zo ja, wat zijn de oorzaken? </vraag>
      <vraag nummer="3">Bent u van mening dat de kerndoelen voor het Fries in het basisonderwijs niet meer reëel zijn? Zo ja, op welke wijze kunnen de kerndoelen worden bijgesteld? </vraag>
      <vraag nummer="4">Vindt u dat er meer ruimte moet komen voor het gebruik van Fries als voertaal binnen het onderwijs? Zo ja, op welke wijze zou dit gerealiseerd kunnen worden? </vraag>
      <vraag nummer="5">Welke mogelijkheden bieden nieuwe informatie- en communicatietechnieken voor versterking van de positie van het Fries binnen het onderwijs? </vraag>
      <vraag nummer="6">Bent u bereid ook in financiële zin extra aandacht te besteden aan beleidsmatige versterking van de positie van het Fries op scholen, die daarvoor op dit moment onvoldoende middelen en mogelijkheden hebben? </vraag>
      <vraag nummer="7">Hoe oordeelt u over de stelling dat het provinciaal bestuur van Fryslân een sterke stimulerende, coördinerende en regisserende rol dient te krijgen als het gaat om bevordering van het Fries binnen het onderwijs? </vraag>
      <noten afkomstig="vraag">
         <noot nummer="1" datum="2001-02-28" bron="Leeuwarder Courant en Friesch Dagblad, beide van 27 februari jl. en ANP-bericht">Leeuwarder Courant en Friesch Dagblad, beide van 27 februari jl. en ANP-bericht, 28 februari 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De inspectie concludeert in het inspectierapport, «Het onderwijs in het Fries op de basisscholen in Friesland .... » van februari 2001, dat «Twintig jaar na de invoering van de verplichting tot het geven van onderwijs in het Fries blijkt dat de kwaliteit van het onderwijs in het Fries nogal te wensen over laat.» De inspectie heeft daarvoor de volgende oorzaken gevonden bij de scholen: – Er is geen sprake geweest van een gerichte implementatie en evaluatie. – Er is geen taalbeleid ontwikkeld door de scholen. – Het leerstofaanbod voldoet niet aan de kerndoelen. – De lessen van veel leraren zijn kwalitatief niet sterk. </antwoord>
      <antwoord nummer="3">Met betrekking tot de kerndoelen voor het basisonderwijs heb ik de commissie Kerndoelen ingesteld, onder voorzitterschap van de heer W.H.F.W. Wijnen. Deze commissie zal zich richten op die zaken die van wezenlijke betekenis zijn voor de kansen van leerlingen op het succesvol vervolgen van de onderwijsloopbaan na het basisonderwijs. De constatering van de inspectie dat Fries geïsoleerd van andere leergebieden wordt gegeven, geeft mij aanleiding om de commissie te vragen om de mogelijkheden te bezien om meer samenhang te brengen tussen de kerndoelen Fries en de kerndoelen voor andere leergebieden. Dit advies wacht ik af. In voorkomende gevallen kunnen de kerndoelen Fries een te grote opgave zijn voor scholen. Gedeputeerde Staten van de provincie Fryslân hebben de bevoegdheid om scholen in het primair onderwijs ontheffing te verlenen voor het geven van Fries. Met hen wil ik de mogelijkheid bespreken om scholen gedeeltelijke ontheffing te verlenen voor het geven van Fries. De huidige wetgeving biedt daartoe reeds de mogelijkheid. </antwoord>
      <antwoord nummer="4">De Friese basisscholen kunnen het Fries mede als voertaal voor het onderwijs gebruiken. Deze formulering uit de Wet op het primair onderwijs biedt aan basisscholen maximale ruimte om Fries als voertaal bij het onderwijs te gebruiken. De school bepaalt in welke mate hiervan gebruik wordt gemaakt. In het Europees Handvest voor regionale talen of talen van minderheden heeft Nederland op zich genomen om een aanmerkelijk deel van het primair onderwijs te bieden in het Fries. De inspectie van het onderwijs heeft een daling van het gebruik van Fries als voertaal geconstateerd. Met Gedeputeerde Staten van Fryslân zal overleg worden gevoerd over de mogelijkheden om deze ontwikkeling te keren. Zij bepalen het algemene beleid voor het Fries en dragen zorg voor de uitvoering daarvan. </antwoord>
      <antwoord nummer="5">Men kan op in het onderwijs gebruikte lokale of regionale ict-netwerken de Friese taal hanteren. Een positief effect hiervan op de versterking van de positie van het vak Fries is denkbaar, maar zeker niet gegarandeerd. In het algemeen werken moderne informatie- en communicatietechnieken globaliserend en niet ten gunste van «kleinere» talen. </antwoord>
      <antwoord nummer="6">Het beleidvoerend vermogen van scholen zal in het algemeen worden vergroot (zie de onderwijsbeleidsbrief «Onderwijs in stelling»). Dit betekent dat scholen beter in staat moeten zijn om eigen, op de situatie aangepaste keuzes te maken, zoals de wijze waarop de school zal voldoen aan wettelijke bepalingen voor bijvoorbeeld het Fries. Het kabinet is een verkenning gestart naar de middellange termijn problematiek in het onderwijs. De uitkomst hiervan moet inzicht bieden in de vraag wat de komende jaren de belangrijkste knelpunten en prioriteiten in het onderwijs zijn. Dit vormt een voor de komende jaren in het onderwijs op te stellen meerjarig investeringsprogramma. Het onderwijs in Fryslân wordt nu al extra ondersteund om de positie van het vak Fries te verbeteren. De provincie Fryslân ontvangt daarvoor van het ministerie van OCenW jaarlijks een doeluitkering. In 2001 f 1,4 miljoen, de komende jaren oplopend naar 1,5 miljoen, om Fries in het onderwijs te bevorderen. Met de Gedeputeerde Staten van Fryslân is afgesproken dat het beleidvoerend vermogen van scholen (i.c. het voeren van een kwaliteitsbeleid voor het vak Fries) een specifiek aandachtspunt is bij de inzet van deze middelen. </antwoord>
      <antwoord nummer="7">Met het provinciaal bestuur van Fryslân is in het kader van de totstandkoming van de Bestuursafspraak Friese taal en cultuur afgesproken dat het Rijk het algemene onderwijsbeleid bepaalt en dat het provinciaal bestuur van Fryslân het beleid voor het Fries bepaalt en zorg draagt voor de uitvoering hiervan. Een sterke en coördinerende rol van het provinciaal bestuur van Fryslân past binnen deze taakverdeling. </antwoord>
      <noten afkomstig="antwoord"/>
   </antwoorden>
</kvr>
