<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Rehwinkel (beiden PvdA) over de enkelvoudige voordracht van het College van Gedeputeerde Staten van de provincie Zuid-Holland. (Ingezonden 15 oktober 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4021
</item>
         <item attribuut="Inhoud">Betreft de gang van zaken bij de voordracht voor de benoeming van een griffier.</item>
         <item attribuut="Rubriek">Staats- en bestuursrecht (Provincies)</item>
         <item attribuut="Trefwoorden">Gedeputeerde Staten</item>
         <item attribuut="Vindplaats">Kamervragen met antwoord 1996-1997, nr. 350, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">1996-11-28</item>
         <item attribuut="Datum_indiening">1996-10-15</item>
         <item attribuut="Document-id">KVR4021</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="721" allpagenumbers="721 722" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="350" onderwerp="" indiendatum="1996-10-15">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan/>
      </vraagdata>
      <antwoorddata antwoorddatum="28 november 1996), zie ook Aanhangsel nr. 251, Vergaderjaar 1996–1997">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Hebt u kennisgenomen van de voordracht van het College van Gedeputeerde Staten (G.S.) van de provincie Zuid-Holland inzake de benoeming van de griffier dd. 8 oktober 1996 en de besluitvorming daarover in de vergadering van Provinciale Staten dd. 10 oktober 1996? </vraag>
      <vraag nummer="2">Gaat het volgens u feitelijk en/of formeel om een enkelvoudige in plaats van een meervoudige voordracht zoals die in artikel 98 van de Provinciewet is voorgeschreven? </vraag>
      <vraag nummer="3">Kunt u toelichten waarom in artikel 98 van de Provinciewet een meervoudige voordracht is voorgeschreven? </vraag>
      <vraag nummer="4">Wat is de betekenis van artikel 98 als daarvan feitelijk en/of formeel kan worden afgeweken? </vraag>
      <vraag nummer="5">Onder welke condities acht u een afwijking gerechtvaardigd? Verdient het aanbeveling het desbetreffende artikel aan die opvatting aan te passen? </vraag>
      <vraag nummer="6">Welke inspanning heeft het College van G.S. geleverd om wel aan artikel 98 van de Provinciewet te voldoen? </vraag>
      <vraag nummer="7">Heeft over deze kwestie overleg plaatsgevonden tussen het ministerie van Binnenlandse Zaken en de provincie? Zo ja, welke concrete suggesties zijn door het ministerie gedaan om wel aan het gestelde in artikel 98 te voldoen? </vraag>
      <vraag nummer="8">Hebben zich eerder vergelijkbare situaties bij dit soort voordrachten en benoemingen voorgedaan en hoe is daarin tot besluitvorming gekomen? </vraag>
      <vraag nummer="9">Leent het besluit van Provinciale Staten op basis van de onderhavige enkelvoudige voordracht zich in beginsel voor voordracht door de Commissaris der Koningin (CdK) tot vernietiging door de Kroon? Wat is in dit verband de rol van de CdK als voorzitter van het College dat de enkelvoudige voordracht heeft gedaan? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. Naar aanleiding daarvan heb ik gedeputeerde staten van Zuid-Holland verzocht mij omtrent de gang van zaken te informeren. </antwoord>
      <antwoord nummer="2">Artikel 98 van de Provinciewet bepaalt dat gedeputeerde staten voorafgaand aan de benoeming een aanbeveling van twee personen opmaken (en dus geen – juridisch sterker bindende – voordracht, zoals de vragen veronderstellen). Op de ontwerp-aanbeveling zoals die aan provinciale staten zou worden voorgelegd kwamen twee namen voor. De kandidaat die als tweede op de aanbeveling zou worden vermeld heeft zich echter op het laatste moment teruggetrokken. Daarop hebben gedeputeerde staten besloten alleen de overgebleven kandidaat op de aanbeveling op te nemen. Het gaat hier dus om een enkelvoudige aanbeveling. </antwoord>
      <antwoord nummer="3, 4 en 5" voetnoot="1">In de memorie van toelichting bij de Provinciewet is de meervoudige aanbeveling gemotiveerd vanuit het belang van een keuzemogelijkheid voor provinciale staten <voetnoot nummer="1"/>. Het IPO had eerder bepleit door het inlassen van de woorden «zo mogelijk» de eis van een meervoudige aanbeveling te versoepelen. Met een beroep op genoemd belang wees de regering dit af; zij vervolgde: «De door het IPO geschetste complicaties (er zijn onvoldoende geschikte kandidaten of de tweede persoon trekt zich terug) hoeven zich praktisch gesproken niet voor te doen of zijn te ondervangen door een nieuwe voordracht te doen». In het onderhavige geval is de verwachting die de regering destijds uitsprak niet bewaarheid. Tegelijkertijd stel ik echter vast dat het hier gaat om een zeer uitzonderlijk geval. Uit de naoorlogse bestuurspraktijk – die tot 1994 zelfs moest voldoen aan het wettelijke voorschrift van een drievoudige voordracht (zie art. 67 oude Provinciewet) – is mij slechts e´e´n vergelijkbare situatie bekend; zie hierna het antwoord op vraag 8. In de praktijk wordt het voorschrift van de meervoudige aanbeveling derhalve in nagenoeg alle gevallen nageleefd en wordt dus recht gedaan aan de aan dat voorschrift ten grondslag liggende bedoeling. Reeds om die reden zie ik geen aanleiding artikel 98 van de Provinciewet aan te passen. De essentie van sommige wettelijke bepalingen – zoals in casu de tweede volzin van artikel 98 – is dat zij aan bestuursorganen een inspanningsverplichting opleggen. Het kan voorkomen dat een bestuursorgaan – ondanks de nodige pogingen daartoe – er uiteindelijk niet in slaagt aan een dergelijke verplichting te voldoen. In die gevallen, die hoge uitzondering moeten blijven en dat ook blijken te zijn, ben ik van oordeel dat afwijking van de wettelijke bepaling acceptabel kan zijn, mits wordt aangetoond dat men zich de nodige inspanningen heeft getroost om aan de wet te voldoen. </antwoord>
      <antwoord nummer="6">Blijkens de informatie die ik heb ontvangen van gedeputeerde staten is de wervingsprocedure voor een nieuwe griffier gestart in januari jl. Op basis van een profielschets werden enkele wervingsbureaus benaderd met het verzoek gezamenlijk een zoekopdracht naar potentie¨le kandidaten uit te voeren. Dit bleek niet mogelijk. Vervolgens heeft een nieuw benaderd wervingsbureau vo´o´r de zomer een (groot) aantal kandidaten aangedragen. Met zes van hen zijn gesprekken gevoerd door de selectiecommissie uit gedeputeerde staten. Geen der kandidaten werd echter geschikt bevonden. Na de zomer heeft het betrokken wervingsbureau twee nieuwe kandidaten aangedragen. Beide personen werden door het college geschikt geacht en werden daarop doorverwezen naar de verschillende gremia voor het uitbrengen van een advies (fractievoorzitters, directieteam, vertrouwenscommissie uit de ondernemingsraad). Uit de uitgebrachte adviezen bleek niet van een uitdrukkelijke keuze voor e´e´n van beide kandidaten. Het college was daarop voornemens beide personen op de aanbeveling aan provinciale staten te zetten, onder vermelding van een lichte voorkeur voor een van hen. Daarop heeft de andere kandidaat zich teruggetrokken. Gedeputeerde staten zagen zich vervolgens geconfronteerd met het verzoek om nogmaals op zoek te gaan naar een of meer geschikte andere kandidaten. Dat verzoek hebben zij na ampel beraad niet gehonoreerd, om een drietal redenen. Ten eerste, het feit dat de provincie reeds lange tijd een officieel door de staten benoemde griffier ontbeerde. Ten tweede, de verwachting dat de «markt» van geschikte personen reeds zodanig was doorgekamd dat een nieuwe poging te weinig perspectief bood. Ten derde, de inschatting van een herhaling van zetten in het politieke debat in de staten, hetgeen slechts extra vertraging zou hebben opgeleverd. Op 8 oktober hebben gedeputeerde staten vervolgens een enkelvoudige aanbeveling aan provinciale staten voorgelegd. </antwoord>
      <antwoord nummer="7">Staande de statenvergadering van 10 oktober jl., waarin de benoeming van de griffier aan de orde was, is er op verzoek van gedeputeerde staten op ambtelijk niveau contact geweest met Binnenlandse Zaken. In dat contact zijn door Binnenlandse Zaken geen concrete suggesties gedaan. Wel is aangegeven dat, mocht Binnenlandse Zaken worden geroepen tot een oordeel over een benoemingsbesluit op basis van een enkelvoudige aanbeveling, de afweging zoals hierboven verwoord in het slot van het antwoord op de vragen 3, 4, en 5, bij die beoordeling zou worden betrokken. </antwoord>
      <antwoord nummer="8">De enige mij bekende vergelijkbare situatie heeft zich voorgedaan in 1985, toen de griffier van de provincie Noord-Brabant werd benoemd op basis van een enkelvoudige voordracht, terwijl de Provinciewet toen nog een voordracht van drie personen voorschreef. Een verzoek tot schorsing en vernietiging werd niet gehonoreerd. </antwoord>
      <antwoord nummer="9">Het is aan de commissaris van de Koningin te beoordelen in welke gevallen hij aan de minister wie het aangaat een mededeling doet als bedoeld in artikel 266, eerste lid, van de Provinciewet. Overigens strekt zijn bevoegdheid in dezen zich in beginsel uit tot alle college- en statenbesluiten. Dat de commissaris voorzitter is van beide gremia doet daaraan niet af. Artikel 266 kent de commissaris een zelfstandige bevoegdheid toe. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="19 836 nr. 3, blz. 14">Kamerstuk 19 836 nr. 3, blz. 14</noot>
      </noten>
   </antwoorden>
</kvr>
