<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen het lid Heemskerk (PvdA) aan de minister van Volksgezondheid, Welzijn en Sport over de aanbieding van een nieuwe collectieve zorgpolis. (Ingezonden 30 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24701
</item>
         <item attribuut="Inhoud">Vragen naar aanleiding van bericht (Telegraaf, 28 december 2005) dat 'tienduizenden Nederlanders nog steeds wachten op een aanbieding voor hun nieuwe zorgpolis'. Indiener wil weten wat de oorzaak van die vertraging is, in het licht van de eerdere toezegging dat 'iedereen vóór half december een aanbod heeft voor een zorgverzekering'. Wat moeten betrokken werknemers doen?</item>
         <item attribuut="Rubriek">Arbeid (Werknemers) Gezondheidszorg (Zorgverzekeringen)</item>
         <item attribuut="Trefwoorden">Werknemers Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 701, Tweede Kamer</item>
         <item attribuut="Vraagnr_bij_indiening">2050605710</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2006-01-16</item>
         <item attribuut="Datum_indiening">2005-12-30</item>
         <item attribuut="Document-id">KVR24701</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1493" allpagenumbers="1493 1494" vetnummer="2050605710" code="0506tkkvr701" lopendefooter="Tweede Kamer, vergaderjaar 2005–2006, Aanhangsel" filenaam="KVR24701" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="701" onderwerp="" indiendatum="2005-12-30">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-01-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat «tienduizenden Nederlanders nog steeds wachten op een aanbieding voor hun nieuwe collectieve zorgpolis»? <voetnoot nummer="1"/>Zo ja, wat is daarvan de oorzaak? </vraag>
      <vraag nummer="2">Hoe verhoudt zich dit met de toezegging dat «iedereen vóór half december een aanbod heeft voor een zorgverzekering»? </vraag>
      <vraag nummer="3">Wat is de positie van werknemers als hun werkgever niet of niet tijdig tot overeenstemming komt met een zorgverzekeraar over een collectieve polis? </vraag>
      <vraag nummer="4">Raadt u werknemers aan alvast een zorgverzekering af te sluiten als hun werkgever nog niet tot overeenstemming is gekomen met een zorgverzekeraar over een collectief contract? </vraag>
      <vraag nummer="5">Wat is naar uw mening het uiterste moment waarop werknemers duidelijkheid moeten hebben over een eventuele collectieve zorgpolis? </vraag>
      <vraag nummer="6">Hoe wilt u dat verwezenlijken? </vraag>
      <noten afkomstig="vraag">
         <noot nummer="1" datum="2005-12-28" bron="Telegraaf">Telegraaf, 28 december 2005</noot>
      </noten>
   </vragen>
   <antwoorden aantal="5">
      <antwoord nummer="1 en 2">Het artikel in de Telegraaf, waarnaar deze vraag verwijst, gaat over werknemers, waarvan de werkgevers nog in gesprek zijn met verzekeraars over collectieve contracten voor zorgverzekeringen. Het is allereerst aan werkgevers om te besluiten of zij een collectief contract aan werknemers willen aanbieden en hen hierover adequaat te informeren. Ik heb geen inzicht in het aantal werkgevers dat van plan is een dergelijk collectief contract af te sluiten met een verzekeraar, noch heb ik inzicht in de voortgang van dergelijke gesprekken. Ik sluit niet uit dat een aantal werkgevers relatief laat is begonnen met de selectie van een collectieve verzekering. Voor de betrokken werknemers is dit in beginsel geen probleem, aangezien zij met de invoering van de Zvw vrij zijn in hun keuze van een zorgverzekering. Zij kunnen kiezen uit een ruim aanbod aan «individuele» polissen en veelal ook uit collectieve verzekeringen van bijvoorbeeld een vakbeweging of patiëntenorganisatie. Mocht een werkgever nog in onderhandeling zijn over een collectief contract, dan mag worden verwacht dat hij zijn werkgevers hierover adequaat informeert. Hij is daar zelf ook bij gebaat, aangezien veel werknemers anders hun definitieve keuze al gemaakt zullen hebben. Zorgverzekeraars hebben binnen Zorgverzekeraars Nederland (ZN) bovendien afgesproken dat zij al hun huidige verzekerden uiterlijk 16 december een passend aanbod zouden doen. Deze afspraak gold ook voor verzekerden, waarvan medio december de werkgever nog in onderhandeling was over een collectief contract of waarvan de werkgever inmiddels bij een andere verzekeraar een collectief contract had afgesloten. Het is nog te vroeg om definitieve uitspraken te doen over de wijze waarop de overgang is verlopen. Het CTZ houdt in mijn opdracht de vinger aan de pols. Op het moment dat het CTZ mij heeft gerapporteerd, zal ik de Kamer nader informeren. Maar voor zover bekend bij mijn departement en ZN, hebben vrijwel alle Nederlanders op tijd een aanbod ontvangen. Om hierover toch al op korte termijn meer zekerheid te verkrijgen, is naar aanleiding van de berichtgeving in de Telegraaf en andere media over dit onderwerp contact opgenomen met de desbetreffende verzekeraars. Op één na geven deze verzekeraars aan, dat als er nog contractonderhandelingen over collectieve contracten lopen, de desbetreffende verzekerden op tijd een «individueel» aanbod hebben ontvangen voor een zorgverzekering. Daarbij is dan vanzelfsprekend nog geen rekening gehouden met een eventuele collectiviteitkorting. Deze verzekerden ontvangen op het moment dat de contractonderhandelingen zijn afgesloten alsnog een aanbod voor de collectieve verzekering. Voor zover nu is na te gaan heeft zich bij één collectief contract van één verzekeraar door een samenloop van omstandigheden een andere situatie voorgedaan. Hier was sprake van een collectief contract, waarvan pas op 16 december bekend werd bij de verzekeraar dat het door de werkgever werd opgezegd. Daarbij is verzuimd de desbetreffende verzekerden tijdig een passend «individueel» aanbod te doen. De «oude» verzekeraar doet dit alsnog. Daarnaast ontvangen deze werknemers een aanbod van de verzekeraar waar de nieuwe collectieve verzekering is ondergebracht. Verder geldt vanzelfsprekend ook voor deze verzekeringsplichtigen de wettelijke bepaling dat zij, mits zij voor 1 mei een verzekering kiezen, met terugwerkende kracht zijn verzekerd per 1 januari. </antwoord>
      <antwoord nummer="3">Zie de antwoorden onder 1 en 2. </antwoord>
      <antwoord nummer="4">Het is niet aan mij om te treden in de afwegingen van verzekeringsplichtigen. Voor mij staat voorop dat zij verzekeringsplichtigen, mits zij voor 1 mei een verzekering kiezen, met terugwerkende kracht zijn verzekerd per 1 januari. </antwoord>
      <antwoord nummer="5">Verzekeringsplichtigen hebben tot 1 maart de gelegenheid om de aanbieding die zij van hun huidige verzekeraar hebben ontvangen te vergelijken met eventuele collectieve aanbiedingen en te besluiten over het eventueel beëindigen van hun huidige verzekering. Het ligt dan ook in de rede dat werkgevers en verzekeraars hun werknemers tijdig voor 1 maart informeren over eventuele collectieve aanbiedingen. </antwoord>
      <antwoord nummer="6">Het is aan werkgevers en verzekeraars om werknemers tijdig te informeren over eventuele collectieve aanbiedingen. </antwoord>
      <noten afkomstig="antwoord"/>
   </antwoorden>
</kvr>
