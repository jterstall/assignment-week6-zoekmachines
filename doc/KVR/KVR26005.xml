<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over het asielverzoek van S.O. (Ingezonden 22 februari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26005
</item>
         <item attribuut="Inhoud">S.O. is geïndiceerd op een posttraumatisch stresssyndroom en depressies. Ook is een geslachtsaanpassende behandeling geïndiceerd. Waarom wordt S.O. geen status verleend vanwege zijn medische omstandigheden?</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1823, Tweede Kamer</item>
         <item attribuut="Vraagnr_bij_indiening">2050608610</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-07-11</item>
         <item attribuut="Datum_indiening">2006-02-22</item>
         <item attribuut="Document-id">KVR26005</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3881" allpagenumbers="3881 3882" vetnummer="2050608610" code="0506tkkvr1823" lopendefooter="Tweede Kamer, vergaderjaar 2005–2006, Aanhangsel" filenaam="KVR26005" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1823" onderwerp="" indiendatum="2006-02-22">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="11 juli 2006), zie ook Aanhangsel Handelingen nr. 1114, vergaderjaar 2005–2006 en Aanhangsel Handelingen nr. 1373, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het asielrelaas van de Tsjetsjeen S.O.? <voetnoot nummer="1"/>
      </vraag>
      <vraag nummer="2">Klopt het dat de afdeling Kinder- en jeugdpsychiatrie van het Universitair Medisch Centrum te Utrecht in 2001 heeft geconcludeerd dat er bij S.O. sprake is van een extreme genderidentiteitsstoornis (DSM-IV 302.85)? Klopt het dat de behandelend artsen in 2001 een geslachtsaanpassende behandeling hebben geïndiceerd en zich hebben uitgesproken tegen de ongunstige woon- en leefsituatie in een asielzoekerscentrum waarin hij nog steeds als getraumatiseerde adolescent verkeert? </vraag>
      <vraag nummer="3">Op welke wijze is in de verblijfsprocedure het standpunt betrokken van het genderteam van het VU Medisch Centrum dat stoppen met de hormoontherapie voor S.O. psychisch en lichamelijk onmogelijk is en dat daarom de medische behandeling van S.O. in Nederland moet worden voortgezet? Deelt u de mening dat de door artsen geconstateerde psychische nood van S.O. om een geslachtsveranderende medische behandeling te ondergaan moet leiden tot een verblijfsrecht in Nederland, omdat anders volgens medici het gevaar dreigt van medisch onverantwoorde handelingen, mede veroorzaakt door de onomkeerbaarheid van de huidige medische behandeling? </vraag>
      <vraag nummer="4">Klopt het dat S.O. geïndiceerd is op een posttraumatisch stresssyndroom en depressies? Zo ja, waarom is hem dan geen status verleend vanwege zijn medische omstandigheden c.q. traumata? </vraag>
      <vraag nummer="5">Kunt u aangeven wat de positie is van transseksuelen in de Russische samenleving in het algemeen en de Tsjetjeense samenleving in het bijzonder? Klopt het dat transseksuelen onderhevig zijn aan discriminatoire uitsluiting, lichamelijk geweld en vernedering, waardoor er geen sprake kan zijn van een veilig vestigingsalternatief voor S.O.? </vraag>
      <vraag nummer="6">Bent u bereid om in ieder geval af te zien van uitzetting of overplaatsing van S.O., in afwachting van de beantwoording van deze vragen? </vraag>
      <noten afkomstig="vraag">
         <noot nummer="1">IND nr. 0101.06.2021</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De afdeling Kinder- en Jeugdpsychiatrie van het Universitair Medisch Centrum concludeert in de brief van 4 september 2001 dat bij S.O. sprake is van een extreme genderidentiteitsstoornis (DSM-IV 302.85) bij een gemiddeld intelligente, herhaaldelijk getraumatiseerde adolescent die in een ongunstige woon- en leefsituatie verkeert. Op grond hiervan is een geslachtsaanpassende behandeling geïndiceerd. Een eerste stap in deze procedure is de start van de hormoonbehandeling. Daarnaast dient nader onderzoek te worden verricht om na te gaan of bij S.O. tevens sprake is van een depressieve stoornis in engere zin of dat zijn klachten meer wijzen op een posttraumatisch stress syndroom. Hiertoe zal S.O. nog enige tijd op de desbetreffende afdeling worden gezien. </antwoord>
      <antwoord nummer="3">S.O. heeft op 31 maart 2006 een aanvraag om een verblijfsvergunning regulier ingediend. Het Bureau Medische Advisering wordt een deskundigenadvies gevraagd op basis waarvan zal worden beoordeeld of S.O. verblijf in Nederland zal worden toegestaan. </antwoord>
      <antwoord nummer="4">Zoals reeds vaker aan uw Kamer is gemeld, bijvoorbeeld bij de antwoorden op de vragen van 18 juli 2005 (2040518420, verzonden 22 september 2005), is er een speciaal beleid voor getraumatiseerde asielzoekers. Dat beleid vereist overigens niet, dat de betrokken asielzoeker getraumatiseerd ís, maar gaat er van uit dat bij een geloofwaardig relaas een bepaalde gebeurtenis als traumatiserend wordt aangemerkt. Het enkele gegeven dat de vreemdeling een medische behandeling ondergaat wegens een posttraumatische stress-stoornis leidt niet automatisch tot een verblijfsvergunning op grond van dat beleid. Als er geen reden is om de vreemdeling een verblijfsvergunning asiel op grond van het traumatabeleid te verlenen, dan volgt nog niet automatisch dat er een verblijfsvergunning regulier op grond van medische behandeling zal worden verleend. De betrokken vreemdeling zal daartoe, zoals in dit geval nu ook gebeurd is, een aanvraag moeten indienen, en aan de in het reguliere beleid gestelde voorwaarden moeten voldoen. Aanvullend hierop wil ik graag nog enige extra duidelijkheid verschaffen ten aanzien van zieke vreemdelingen, onder wie mensen met PTSS, in relatie tot de vraag of zij al dan niet terug zouden kunnen keren naar hun land van herkomst. Daarmee geef ik direct een nadere uitleg bij een reeds eerder verstrekt antwoord, te weten het antwoord op vraag 5 van kamervragen van het Kamerlid Vos, 18 juli 2005 (kenmerk: 2040518420). Het antwoord bij die vraag duidt er niet op dat het kabinetsbeleid, dat bij weigering van een verblijfsvergunning op grond van het traumatabeleid of een verblijfsvergunning regulier onder de beperking «verblijf vanwege medische noodsituatie», de vreemdeling Nederland dient te verlaten, een wijziging heeft ondergaan. Er zal uiteraard wel bezien worden in hoeverre een medische overdracht noodzakelijk is, en bij het vertrek of de eventuele uitzetting van de vreemdeling zal daar dan ook rekening mee worden gehouden. Het is evenwel niet zo, dat per definitie verblijf zal worden toegestaan omdat continuïteit in de behandeling uit medisch oogpunt wenselijk is. Dat neemt niet weg dat er zorgvuldig wordt beoordeeld of een fysieke overdracht van de zieke vreemdeling noodzakelijk is, gelet op diens gezondheidstoestand. Reeds in mijn antwoorden op de kamervragen naar aanleiding van het Protocol Medische Advisering, 8 november 2005 (kenmerk: 19637, nr. 999) heb ik geantwoord dat indien de BMA-arts, gelet op de gezondheidstoestand van een vreemdeling, als voorwaarde bij terugkeer in het advies opneemt dat fysieke overdracht van de vreemdeling onvermijdelijk is daarmee rekening zal worden gehouden, met het oog op de onmiddellijke voortzetting van de behandeling. De met de terugkeer belaste ambtenaren zorgen er in dergelijke gevallen voor dat de onmiddellijke voortzetting van de behandeling van betrokkene aldaar gegarandeerd wordt. Indien dat in de praktijk niet mogelijk blijkt, zal betrokkene niet worden uitgezet en heb ik besloten deze groep vreemdelingen, indien zij aan de overige toelatingsvoorwaarden voldoen, zoals het paspoortvereiste en het openbare ordevereiste, alsnog een verblijfsvergunning te verlenen. Dit beleidskader wordt thans door mijn ambtenaren uitgewerkt. Gelet op hetgeen ik hierboven uiteen heb gezet, ben ik van mening dat op een zorgvuldige wijze wordt omgegaan met de vraag of een zieke vreemdeling al dan niet naar zijn/haar land van herkomst kan terugkeren. Indien de fysieke overdracht zorgvuldig kan worden geregeld, kan de vreemdeling, indien medische zorg beschikbaar is, veelal terugkeren naar het land van herkomst. Derhalve is afronding van een reeds in Nederland aangevangen behandeling niet aan de orde, indien de medische zorg beschikbaar is en de fysieke overdracht, indien noodzakelijk, wordt geregeld. </antwoord>
      <antwoord nummer="5">Deze aspecten met betrekking tot transseksualiteit zijn reeds in de asielprocedure betrokken Bij uitspraak van 29 september 2005 heeft de rechtbank het beroep vervolgens ongegrond verklaard en is ingegaan op de gestelde gegronde vrees voor discriminatie als gevolg van de transseksualiteit. Gelet op de inhoud van deze uitspraak kan in het algemeen worden aangevoerd dat er geen reden is om aan te nemen dat de situatie van transseksuelen in de Russische Federatie en haar deelrepubliek Tsjetsjenië dusdanig is dat moet worden aangenomen dat er reden is om te concluderen tot prima facie vluchtelingschap of schending van artikel 3 EVRM. Dat betekent dat een eventueel uit dat land afkomstige transseksueel aannemelijk dient te maken dat deze heeft te vrezen voor vervolging dan wel een risico loopt op schending van artikel 3 EVRM, waarvan in deze zaak niet is gebleken. </antwoord>
      <antwoord nummer="6">S.O. mag de beslissing van de aanvraagprocedure van de verblijfsvergunning regulier hier te lande afwachten. </antwoord>
      <noten afkomstig="antwoord"/>
   </antwoorden>
</kvr>
