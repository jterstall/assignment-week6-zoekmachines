<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over geschorste artsen die toch hun beroep uitoefenen. (Ingezonden 28 januari 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31373
</item>
         <item attribuut="Inhoud">Aanvullende vragen op eerdere vragen van het lid Agema, ingezonden 28 januari 2008. De Inspectie voor de Gezondheidszorg heeft te weinig bevoegdheden om kwakzalvers die doorwerken terwijl ze geschorst zijn, te verbieden hun beroep uit te oefenen. De Wet BIG zou op dit punt aangepast moeten worden.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Alternatieve geneeskunde</item>
         <item attribuut="Vindplaats">Kamervragen met antwoord 2007-2008, nr. 1786, Tweede Kamer</item>
         <item attribuut="Vraagnr_bij_indiening">2070809840</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2008-03-26</item>
         <item attribuut="Datum_indiening">2008-01-28</item>
         <item attribuut="Document-id">KVR31373</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3645" allpagenumbers="3645 3646" vetnummer="2070809840" code="0708tkkvr1786" lopendefooter="Tweede Kamer, vergaderjaar 2007–2008, Aanhangsel" filenaam="KVR31373" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1786" onderwerp="" indiendatum="2008-01-28">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="26 maart 2008), zie ook Aanhangsel Handelingen nr. 1337, vergaderjaar 2007–2008">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hoe verklaart u dat geschorste artsen nog steeds aan het werk zijn als alternatief genezer? <voetnoot nummer="1"/>
      </vraag>
      <vraag nummer="2">Hoe verklaart u dat de Inspectie voor de Gezondheidszorg te weinig bevoegdheden heeft om deze mensen te verbieden hun beroep uit te oefenen? Welke maatregelen gaat u nemen om deze Inspectie op dit punt meer bevoegdheden te geven? </vraag>
      <vraag nummer="3">Bent u bereid op dit punt de Wet BIG (Beroepen Individuele Gezondheidszorg) aan te passen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2008-01-19" bron="Eénvandaag">Eénvandaag, 19 januari 2008</noot>
         <noot nummer="2" documenttype="Kamervragen" documentjaargang="2007-2008" documentnummer="478">Aanhangsel Handelingen, vergaderjaar 2007–2008, nr. 478.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Agema (PVV), ingezonden 28 januari 2008 (vraagnummer 2070809830). </toelichting>
   <antwoorden aantal="3">
      <antwoord nummer="1">De betreffende arts mag zijn titel niet dragen in Nederland. De betrokkene werkt niet meer in Roosendaal maar vanuit zijn woonhuis in België en niet als arts. De orthomoleculair therapeute is door haar beroepsvereniging geschorst tot de uitspraak van haar zaak bij het tuchtcollege van haar vereniging, de zitting hiervoor was bepaald op 7 februari. Omdat het verenigingstuchtrecht betreft kan zij ongeacht de uitspraak, haar werkzaamheden gewoon voortzetten. De Inspectie voor de Gezondheidszorg (IGZ) heeft niet de mogelijkheid om haar te beperken in haar beroepsuitoefening, omdat zij niet valt onder de in artikel 3 en bij artikel 34 van de Wet BIG geregelde beroepen. Ook de Kwaliteitswet Zorginstellingen is niet van toepassing op deze therapeute. </antwoord>
      <antwoord nummer="2">De bevoegdheden van de IGZ hebben mijn aandacht. Het was de eerste prioriteit van de IGZ dat de desbetreffende arts in ieder geval niet meer op basis van zijn artsentitel mocht handelen. Daarvoor is een spoeduitspraak gedaan door het Tuchtcollege te Eindhoven op verzoek van de IGZ. Nu betrokkene naar het zich laat aanzien toch met behandelen doorgaat, moet bezien worden of dit een strafbaar feit betreft. Dit is het geval volgens artikel 96 van de Wet BIG, indien er buiten noodzaak schade of een aanmerkelijke kans op schade aan de gezondheid van een ander wordt toegebracht. Deze bepaling is opgenomen om het mogelijk te maken – onder andere – beroepsbeoefenaren die niet onder artikel 3 of 34 vallen, strafrechtelijk te vervolgen. De IGZ heeft in dit geval aangifte hiervoor gedaan. Het is nu aan het Openbaar Ministerie om te bezien of strafrechtelijk onderzoek is aangewezen. Een knelpunt daarbij is dat betrokkenen niet werkzaam waren bij een instelling die valt onder de Kwaliteitswet Zorginstellingen. Een dergelijke instelling is volgens artikel 1, eerste lid, onder b, van deze wet: een organisatorisch verband dat strekt tot verlening van zorg. Zorg is «zorg als omschreven bij of krachtens de Zorgverzekeringswet en de Algemene Wet Bijzondere Ziektekosten» (artikel 1, eerste lid, onder a, van de wet). In een alternatieve instelling is van dergelijke zorg veelal geen sprake. Het geven van een aanwijzing door mij (op advies van de IGZ) of van een bevel door de IGZ, behoort dan ook niet tot de mogelijkheden om een dergelijk samenwerkingsverband te sluiten. Ik zal, waar aangewezen in overleg met het Ministerie van Justitie en OM, de mogelijkheden bezien om bestaande wet- en regelgeving aan te passen om een effectievere aanpak van de uitwassen binnen de (alternatieve) gezondheidszorg mogelijk te maken. </antwoord>
      <antwoord nummer="3">Ik bezie de mogelijkheden om de Wet BIG en de Kwaliteitswet Zorginstellingen aan te passen zodat een effectievere aanpak van de uitwassen binnen de (alternatieve) gezondheidszorg bereikt kan worden. Daarnaast wordt onderzocht of het mogelijk is om normen op te nemen ten aanzien van aanprijzing van een behandeling in aansluiting op bestaande wetgeving omtrent gezondheidsclaims op eet- en drinkwaren en geneesmiddelen. Dat houdt in dat als een behandelaar een behandeling aanprijst met een gezondheidsclaim – bijvoorbeeld genezing van kanker – deze behandelaar ook moet aantonen dat de behandeling effectief is voor deze claim. </antwoord>
      <noten afkomstig="antwoord"/>
   </antwoorden>
</kvr>
