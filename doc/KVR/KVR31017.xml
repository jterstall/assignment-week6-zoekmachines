<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de staatssecretaris van Justitie over kinderen in Nederland zonder nationaliteit. (Ingezonden 1 februari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31017
</item>
         <item attribuut="Inhoud">Hoe kan het dat Nederland zich wereldwijd inzet om alle kinderen een nationaliteit te geven, terwijl in Nederland zelf kinderen zijn die geen nationaliteit hebben.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Nationaliteitsrecht Vreemdelingen</item>
         <item attribuut="Vindplaats">Kamervragen met antwoord 2007-2008, nr. 1455, Tweede Kamer</item>
         <item attribuut="Vraagnr_bij_indiening">2070810310</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2008-02-26</item>
         <item attribuut="Datum_indiening">2008-02-01</item>
         <item attribuut="Document-id">KVR31017</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3115" allpagenumbers="3115 3116" vetnummer="2070810310" code="0708tkkvr1455" lopendefooter="Tweede Kamer, vergaderjaar 2007–2008, Aanhangsel" filenaam="KVR31017" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1455" onderwerp="" indiendatum="2008-02-1">
         <vrager partij="GroenLinks" oorsprong="parlement">Azough</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2008-02-26">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht <voetnoot nummer="1"/>dat Unicef en Defence for Children Nederland oproepen om kinderen zonder nationaliteit te hulp te komen? </vraag>
      <vraag nummer="2">Klopt het dat er in Nederland kinderen zijn zonder nationaliteit? Zo ja, om hoeveel kinderen gaat het? Wat zijn de precieze oorzaken van deze staatloosheid? </vraag>
      <vraag nummer="3">Deelt u de mening dat Nederland op grond van artikel 7 van het Internationaal Verdrag inzake de Rechten van het Kind verplicht is kinderen bij te staan in het verwerven van een nationaliteit, omdat elk kind het recht heeft een nationaliteit te verwerven en Nederland de verwezenlijking van dit recht dient te waarborgen? Zo ja, wat is tot nu toe het Nederlands beleid hieromtrent geweest? Welke concrete maatregelen heeft de Nederlandse regering genomen om kinderen zonder nationaliteit te helpen? Zo neen, waarom niet? </vraag>
      <vraag nummer="4">Bent u zich bewust van het feit dat Nederland in diverse verdragen zich eraan heeft verbonden om statenloosheid te allen tijde te voorkomen? Hoe verhoudt zich dat met de aanwezigheid van kinderen in Nederland zonder nationaliteit? </vraag>
      <vraag nummer="5">Bent u zich bewust van het feit dat Nederland, onder meer door de financiering van geboorteregistratie campagnes van Unicef, zich wereldwijd inzet om alle kinderen een nationaliteit te geven? Zo ja, is het dan niet vreemd dat in Nederland zelf kinderen zijn die geen nationaliteit hebben? </vraag>
      <vraag nummer="6">Bent u bereid om te onderzoeken in hoeverre het mogelijk is kinderen de Nederlandse nationaliteit te verschaffen als zij noch op basis van nationale nationaliteitswetten, noch op grond van het Internationaal Verdrag inzake de Voorkoming van Statenloosheid een nationaliteit kunnen bemachtigen? </vraag>
      <noten afkomstig="vraag">
         <noot nummer="1" datum="2008-01-31" bron="Algemeen Dagblad">Algemeen Dagblad, 31 januari 2008</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, er zijn in Nederland kinderen zonder nationaliteit. Het Centraal Bureau voor de Statistiek, Bevolkingsstatistieken, meldt dat op 1 januari 2007 in Nederland 1463 personen van 17 jaar en jonger ingeschreven waren in de gemeentelijke basisadministratie persoonsgegevens (GBA) met de vermelding «staatloos». Staatloosheid bestaat als een persoon door geen enkele staat, krachtens diens wetgeving, als onderdaan wordt beschouwd. Staatloosheid ontstaat door verschillende oorzaken. In de GBA komt ook wel voor dat de persoonsregistratie plaats heeft met vermelding van de nationaliteit als «onbekend». Bij vermelding «nationaliteit onbekend» in de GBA bezit betrokkene wél een vreemde nationaliteit, maar is dat bezit niet bij de inschrijving van de persoon in de GBA met de daarvoor door de Wet GBA aangewezen documenten aangetoond (namelijk door een verklaring van bezit van een bepaalde nationaliteit afgegeven door de daartoe bevoegde buitenlandse autoriteiten of een buitenlands paspoort). </antwoord>
      <antwoord nummer="3">Het recht van ieder kind om een nationaliteit te verwerven, wordt erkend door de bij het verdrag inzake de rechten van het kind (New York 1989, Trb. 1990, 170) aangesloten staten, waaronder Nederland. Mede ter uitvoering hiervan en van hetgeen het Europees verdrag inzake nationaliteit (Straatsburg 1997, Trb. 1998,10 en 149) bepaalt, bevat de Rijkswet op het Nederlanderschap voor de verkrijging van het Nederlanderschap soepelere voorwaarden voor staatlozen dan voor vreemdelingen die een nationaliteit bezitten. In dit verband wijs ik in het bijzonder op artikel 6, eerste lid en onder b RWN waarin de in Nederland als staatloos geboren vreemdeling een optierecht op het Nederlanderschap wordt verleend onder aanvullende voorwaarden van drie jaar toelating en hoofdverblijf. In beginsel betekent dit dat een in Nederland geboren staatloos, legaal verblijf houdend kind vlak na zijn derde verjaardag een direct uit te oefenen optierecht op het Nederlanderschap heeft. Daarnaast wijs ik op het feit dat voor een meerderjarige staatloze vreemdeling (niet geboren in Nederland) een periode van drie jaar toelating en hoofdverblijf in Nederland geldt alvorens een naturalisatieverzoek kan worden ingediend. Bij een dergelijk verzoek kan een verzoek om medenaturalisatie voor zijn minderjarig, eveneens niet in Nederland geboren, staatloze kind worden gevoegd. Met het oog op het redresseren van staatloosheid geldt hier een kortere periode dan de vijf jaar die als hoofdregel bestaat voor de indiening van een naturalisatieverzoek voor vreemdelingen mét een nationaliteit. </antwoord>
      <antwoord nummer="4">Nederland is aangesloten bij internationale verdragen, waaronder het Verdrag tot beperking de staatloosheid (New York 1961; Trb. 1967, 124 en 1985, 74). Dit verdrag bepaalt in artikel 1 dat iedere Verdragsluitende staat zijn nationaliteit verleent aan degene die geboren is op zijn grondgebied en die anders staatloos zou zijn en dat aan de verlening van deze nationaliteit voorwaarden kunnen worden gesteld. Eén van die voorwaarden die kan worden gesteld is, dat de belanghebbende gedurende een door de Verdragsluitende staat vast te stellen tijdvak zijn gewone verblijf op het grondgebied van die Staat heeft. Dat tijdvak mag niet op langer dan 10 jaar in totaal worden gesteld, noch op langer dan vijf jaar onmiddellijk voorafgaande aan de indiening van het verzoek. Met het in de RWN opgenomen tijdvak van drie jaar blijft Nederland dus geheel binnen de termen van dit verdrag. </antwoord>
      <antwoord nummer="5">Geboorteregistratie, waar ook ter wereld, dient te worden gestimuleerd. Registratie der geboorte en het volgens de ter plaatste geldende wettelijke bepalingen registreren van de naamgeving aan de pasgeborene alsmede registratie van diens afstammingsgegevens (namen moeder; namen vader indien bekend) betekent echter nog niet dat het kind daarmee ook een nationaliteit krijgt of zal hebben. Alleen indien een bepaalde nationaliteitswetgeving aan dit kind op dat moment een nationaliteit geeft, bezit het kind een nationaliteit. </antwoord>
      <antwoord nummer="6">De Nederlandse nationaliteitswetgeving bevat reeds soepeler voorwaarden voor de verkrijging van het Nederlanderschapvoor staatlozen in vergelijking met de voorwaarden voor de verkrijging van het Nederlanderschap door niet-staatloze vreemdelingen. Er bestaat geen aanleiding tot wijziging. In zijn algemeenheid geldt bovendien dat indien de afstamming van een minderjarige bekend is aan de hand van de nationaliteitswetgeving van de ouder(s) dient te worden bepaald of er een staat is die de minderjarige als onderdaan beschouwt. Dat laatste blijkt dan vaak het geval te zijn. Bij de toekenning van een verblijfsrecht op grond van de Vreemdelingenwet 2000 wordt bij reguliere vreemdelingen, ook bij jonge kinderen, in principe vastgehouden aan het vereiste een geldig document voor grensoverschrijding van de nationaliteit die zij bezitten, te overleggen. Reden hiervoor is dat identiteit en nationaliteit uit het document blijken. Van het vereiste tot overlegging wordt vrijstelling verleend indien de autoriteiten van het land, waarvan het kind onderdaan is, aantoonbaar niet aan betrokkene een paspoort zullen uitreiken. Het kan in de praktijk in sommige situaties ingewikkeld en langdurig zijn om de buitenlandse documenten met betrekking tot de vreemde nationaliteit te verkrijgen; een situatie waaraan evenwel niet de conclusie kan worden verbonden dat zich dan een geval van staatloosheid voordoet. </antwoord>
      <noten afkomstig="antwoord"/>
   </antwoorden>
</kvr>
