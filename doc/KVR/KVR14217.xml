<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over ziekenhuiszorg in Vlaardingen en Schiedam. (Ingezonden 16 juli 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14217
</item>
         <item attribuut="Inhoud">Vragen over de diverse bezwaren (beddenreductie, verkeersveiligheid) tegen de geplande nieuwbouw van het Vlietlandziekenhuis dat de huidige ziekenhuislocaties in Schiedam en Vlaardingen zal vervangen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2000-2001, nr. 1650, Tweede Kamer</item>
         <item attribuut="Vraagnr_bij_indiening">2000113760</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-08-30</item>
         <item attribuut="Datum_indiening">2001-07-16</item>
         <item attribuut="Document-id">KVR14217</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3439" allpagenumbers="3439 3440" vetnummer="2000113760" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14217" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1650" onderwerp="" indiendatum="2001-07-16">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-08-30">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het feit dat de bevolking van Vlaardingen en Schiedam massaal protest heeft aangetekend tegen de geplande nieuwbouw van het Vlietlandziekenhuis dat de huidige ziekenhuislocaties in Schiedam en Vlaardingen zal vervangen? (zie bijlage). <voetnoot nummer="1"/>
      </vraag>
      <vraag nummer="2">Welke betekenis kent u toe aan het feit dat de Regionale Huisartsen Vereniging (RHV), welke de 75 huisartsen in deze regio vertegenwoordigt, zich heeft uitgesproken tegen de nieuwbouw van het Vlietlandziekenhuis en de daarmee gepaard gaande beddenreductie? </vraag>
      <vraag nummer="3" voetnoot="2">Bent u met mij van mening dat de betrokkenheid en inspraak van de bevolking over de definitieve besluitvorming inzake de geplande nieuwbouw onvoldoende is geweest? <voetnoot nummer="2"/>Bent u van mening dat deze inspraak alsnog dient te worden gerealiseerd? </vraag>
      <vraag nummer="4">Hoe beoordeelt u de hiervoor geschetste gang van zaken mede in het licht van uw opvattingen verwoord in de brief «positionering algemene ziekenhuizen» van 18 september jl., waarin u stelt dat «het nieuwe ziekenhuisconcept moet steeds zeer zorgvuldig worden voorbereid en begeleid om te waarborgen dat ook degenen die van het ziekenhuis gebruik maken of ermee samenwerken, zich in die veranderingen kunnen vinden»? </vraag>
      <vraag nummer="5" voetnoot="1">Welk belang hecht u aan de bevindingen van de verenigde verkeersveiligheidsorganisatie 3VO die van mening is dat de gewenste verkeersveiligheid rondom de geplande nieuwbouwlocatie grote problemen zal opleveren met name daar waar een goede bereikbaarheid van ziekenhuiszorg, bijv. op het gebied van spoedeisende eerste hulp, aan de orde is? (zie bijlage). <voetnoot nummer="1"/>
      </vraag>
      <vraag nummer="6" voetnoot="3">Bent u van mening dat, mede gelet op de kamerdebatten inzake algemene ziekenhuizen als mede het debat over de WZV, de «omstandigheden» zoals in uw besluit <voetnoot nummer="3"/>van 5 oktober 1995 beschreven zich nu voordoen? Zo ja, welke procedures c.q. maatregelen staan u voor ogen? Zo neen, wilt u dat toelichten? </vraag>
      <vraag nummer="7">Bent u zo nodig bereid om het College Bouw Ziekenhuisvoorzieningen een onderzoek te laten verrichten naar de gewenste ziekenhuisspreiding in de regio Schiedam–Vlaardingen en de Tweede Kamer over de uitkomst daarvan te informeren? </vraag>
      <noten afkomstig="vraag">
         <noot nummer="1">Bijlage ondershands aan de regering gezonden</noot>
         <noot nummer="2">Navraag bij de directie van het Vlietlandziekenhuis leert dat er ondanks een wettelijke verplichting geen cliëntenraad is ingesteld</noot>
         <noot nummer="3" titel="toekomstige zich nog mogelijk wijzigende normen en uitgangspunten, alsmede omstandigheden van algemeen belang uiteraard nog gevolgen voor het onderhavig plan hebben zolang het onderhavige initiatief nog niet in aanbouw is">In uw besluit destijds voor het «ontwerp concentratie nieuwbouw» (5 oktober 1995, blz. 6) schreef u dat «toekomstige zich nog mogelijk wijzigende normen en uitgangspunten, alsmede omstandigheden van algemeen belang uiteraard nog gevolgen voor het onderhavig plan hebben zolang het onderhavige initiatief nog niet in aanbouw is»</noot>
      </noten>
   </vragen>
   <antwoorden aantal="7">
      <antwoord nummer="1">Ja. Inmiddels ben ik evenwel door de directie van het Vlietlandziekenhuis per brief geïnformeerd over het voornemen om de nieuwbouwlocatie Schiedam-Nieuwland te verruilen voor de bestaande Holy-locatie te Vlaardingen. </antwoord>
      <antwoord nummer="2">De met de nieuwbouw gepaard gaande beddenreductie past in het landelijke kader dat inhoudt dat in geval van nieuwbouw ten hoogste uitgegaan wordt van 2,8 bed per 1000 adherente inwoners, minder is heel wel mogelijk. In geval van het Vlietlandziekenhuis wordt uitgekomen op 2,2/2,4 bed per 1000 adherente inwoners. </antwoord>
      <antwoord nummer="3">De WZV voorziet in de mogelijkheid om na afgifte van o.a. verklaring en vergunning beroep in te stellen. In geval van het Vlietlandziekenhuis is de verklaring ex WZV afgegeven, afgifte van de vergunning heeft nog niet plaatsgevonden. Belanghebbenden hebben dus nog de mogelijkheid om tegen de afgifte van de vergunning beroep in te stellen. In mijn brief van 8 juni jl. aan de Tweede Kamer heb ik het belang van het betrekken van de «stakeholders» onderstreept. In de eerdergenoemde brief van de directie wordt aangekondigd dat uitvoerig met de inwoners van het verzorgingsgebied over het voornemen en het uiteindelijke besluit tot locatiewijziging zal worden gecommuniceerd. </antwoord>
      <antwoord nummer="4">Mijn brief van 8 juni jl. is te beschouwen als een verdere precisering van hetgeen ik schreef in de Nota positionering algemene ziekenhuizen van 18 september 2000. De bereidheid van de directie om niet alleen de bevolking maar ook de huisartsen en andere betrokkenen bij de nu voorgenomen locatiewijziging te betrekken past in het kader van de brief van 8 juni jl. </antwoord>
      <antwoord nummer="5">De verkeersveiligheid rond een individueel ziekenhuis is niet mijn primaire verantwoordelijkheid. Dat is een aspect dat nauw samenhangt met de locatiekeuze en die wordt vastgelegd via een gemeentelijke vergunning. </antwoord>
      <antwoord nummer="6">Neen, de redenen voor de samenvoeging van twee ziekenhuizen zijn door de kamerdebatten over algemene ziekenhuizen niet in een ander daglicht komen te staan. De samenvoeging van de twee (verouderde) locaties is enerzijds noodzakelijk om een volwaardig pakket van specialistische zorg te kunnen blijven bieden en anderzijds onontbeerlijk voor het ontwikkelen van sub-specialisaties en specifieke deskundigheid (zoals hemodialyse, klinische geriatrie en een multidisciplinaire oncologische unit). Dergelijke functies worden in nauw overleg met omringende ziekenhuizen en zorgverzekeraars ontwikkeld. </antwoord>
      <antwoord nummer="7">Tegen de achtergrond van mijn antwoord op vraag 6 beantwoord ik deze vraag ontkennend. </antwoord>
      <noten afkomstig="antwoord"/>
   </antwoorden>
</kvr>
