<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over een verhoogd risico op kanker door hoogspanningsmasten. (Ingezonden 10 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12808
</item>
         <item attribuut="Inhoud">Vragen over de relatie tussen (beroepsmatige) blootstelling aan elektromagnetische velden en het risico op bepaalde vormen van kanker. De vragen richten zich met name op advies door de Gezondheidsraad. Over dit onderwerp werden eerder vragen gesteld (Aanhangsel van de Handelingen, 2000-2001, nr. 125).</item>
         <item attribuut="Rubriek">Arbeid (Arbeidsbescherming) Energie, water en grondstoffen (Elektriciteit) Gezondheidszorg (Ziekten en ziektepreventie)</item>
         <item attribuut="Trefwoorden">Arbeidsbescherming Elektriciteit Gezondheidsraad Kanker Woningen</item>
         <item attribuut="Vindplaats">Kamervragen met antwoord 2000-2001, nr. 414, Tweede Kamer</item>
         <item attribuut="Vraagnr_bij_indiening">2000102270</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-12-19</item>
         <item attribuut="Datum_indiening">2000-11-10</item>
         <item attribuut="Document-id">KVR12808</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="855" allpagenumbers="855 856" vetnummer="2000102270" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12808" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="414" onderwerp="" indiendatum="2000-11-10">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-12-19">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Sociale Zaken en Welzijn, dhr</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Herinnert u zich uw antwoord op mijn eerdere vragen over «een verhoogd risico op kanker door hoogspanningsmast»? <voetnoot nummer="1"/>
      </vraag>
      <vraag nummer="2">Herinnert u zich tevens dat daarin door u is aangegeven dat de Gezondheidsraad «een redelijke consistente associatie tussen beroepsmatige werkzaamheden waarbij blootstelling aan ELF elektromagnetische velden plaatsvindt en het vóórkomen van onder andere lymfatische leukemie» heeft gesignaleerd, maar dat daarvoor «geen verklaring is gevonden»? </vraag>
      <vraag nummer="3">Is het u bekend dat bij mensen die beroepsmatig en derhalve met regelmaat aan elektromagnetische velden worden blootgesteld meer dan gemiddeld een zogenaamd astrocytoom type 4/5 vóórkomt? </vraag>
      <vraag nummer="4">Kunt u bevestigen dat resultaten van onderzoek in Zweden hiernaar onder machinisten die worden blootgesteld aan elektromagnetische velden rondom de elektromotoren van de trein dit beeld bevestigen? Is in het Zweedse onderzoek wel een verklaring gevonden voor de in vraag 2 bedoelde associaties? </vraag>
      <vraag nummer="5">Heeft ook de WHO hiernaar soortgelijk onderzoek gedaan, en geven die uitkomsten eenzelfde beeld te zien? </vraag>
      <vraag nummer="6">Waarom zijn de door de Gezondheidsraad gesignaleerde «redelijk consistente associaties» op zichzelf al niet voldoende «reden tot het nemen van maatregelen»? </vraag>
      <vraag nummer="7">Ziet u in de combinatie van uitkomsten van genoemd internationaal onderzoek en de bevindingen van de Gezondheidsraad nu wel «reden tot het nemen van maatregelen»? Zo neen, waarom niet? </vraag>
      <vraag nummer="8">Hoe kunt u een door de Gezondheidsraad gesignaleerde «redelijk consistente associatie tussen beroepsmatige werkzaamheden waarbij blootstelling aan ELF elektromagnetische velden plaatsvindt en het vóórkomen van onder andere lymfatische leukemie» enerzijds en het besluit tot het desondanks niet «nemen van maatregelen» anderzijds verantwoorden? </vraag>
      <vraag nummer="9">Waarom is niet nadrukkelijk aan het RIVM gevraagd óók en met name de «redelijke consistente associatie» in geval van beroepsmatige werkzaamheden te onderzoeken, zoals door de Gezondheidsraad al is gesignaleerd? </vraag>
      <vraag nummer="10">Bent u voornemens een verzoek van die strekking alsnog aan het RIVM voor te leggen? Zo neen, waarom niet? </vraag>
      <vraag nummer="11">Wat wordt bedoeld met het «bijhouden van ontwikkelingen omtrent de gezondheidsaspecten van elektromagnetische velden» door een commissie van de Gezondheidsraad? Heeft deze taak van de bedoelde commissie een meer passief karakter? Wanneer zou er in uw ogen «aanleiding zijn terzake te adviseren»? </vraag>
      <vraag nummer="12">Op welke «korte termijn zult u de Kamer informeren over uw conclusies uit het advies van de Gezondheidsraad»? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="125">Aanhangsel Handelingen, nr. 125, Vergaderjaar 2000–2001.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3 en 4">Het is mij bekend dat er onderzoeken zijn, waaruit de genoemde effecten volgens de onderzoekers zouden blijken. Maar het gaat hier om geïsoleerde onderzoeksresultaten uit een breed veld van vergelijkbaar onderzoek. Wetenschappelijk gezien is het niet verantwoord op grond van individuele epidemiologische onderzoeken zulke conclusies te trekken. Conclusies ten aanzien van een mogelijk oorzakelijk verband tussen enerzijds blootstelling aan elektromagnetische velden en anderzijds een ziekte of aandoening zijn alleen mogelijk op basis van het totaal pakket van voorliggende onderzoeksresultaten, waarin tevens aandacht is voor biologische mechanismen en dosis-effectrelaties. Daar komt nog bij dat in de door u aangehaalde onderzoeken naar beroepsgerelateerde aandoeningen doorgaans niet is vastgesteld wat de precieze blootstelling van de onderzochte personen is geweest. </antwoord>
      <antwoord nummer="5">De WHO doet zelf geen onderzoek naar de blootstellingseffecten van elektromagnetische velden. Wel loopt sedert 1996 bij deze organisatie het Internationale EMF Project. Dit project is er enerzijds op gericht over een aantal jaren zgn. criteriadocumenten uit te brengen, waarin conclusies worden getrokken over de mogelijke gezondheidseffecten van de blootstelling aan elektromagnetische velden. Anderzijds worden in het kader van het project de wetenschappelijke ontwikkelingen gevolgd en ten dele actief gestuurd door te wijzen op de belangrijkste lacunes in de wetenschappelijke kennis en door onderzoekers te stimuleren op die gebieden onderzoek te verrichten. De Gezondheidsraad is nauw bij dit WHO-project betrokken en heeft (voorlopige) resultaten ervan mee laten wegen in zijn advies. </antwoord>
      <antwoord nummer="6, 7 en 8">Volgens de Gezondheidsraad in zijn advies «Blootstelling aan elektromagnetische velden (0 Hz – 10 MHz)» van 7 maart 2000 is er weliswaar sprake van «een tamelijke consistente associatie tussen beroepsmatige werkzaamheden waarbij blootstelling aan ELF EM velden plaatsvindt en het optreden van chronische lymfatische leukemie» maar is het «onwaarschijnlijk dat er een oorzakelijk verband bestaat tussen beroepsmatig blootstelling aan ELF EM velden en genoemde vormen van kanker.» De raad baseert zich onder meer «op het feit dat in geen enkel onderzoek een dosis-effectrelatie is gevonden en dat enigerlei aanwijzing voor een biologisch mechanisme ontbreekt». Mede gelet op de antwoorden op de vragen 3 en 4 acht ik het op dit moment niet opportuun nadere maatregelen te nemen. </antwoord>
      <antwoord nummer="9 en 10">Volgens de Gezondheidsraad «wijzen de gegevens verkregen uit epidemiologisch onderzoek op een redelijk consistente associatie tussen wonen in de nabijheid van bovengrondse elektriciteitslijnen en een geringe verhoging van de kans op leukemie bij kinderen.» Voor de Minister van VROM was dat reden het RIVM te laten onderzoeken wat – overeenkomstig de door de Gezondheidsraad aangehaalde onderzoeken – in de Nederlandse situatie aangemerkt zou kunnen worden als «wonen in de nabijheid van» en wat volgens deze onderzoeken de toegevoegde risico’s voor leukemie bij kinderen in deze gebieden zouden zijn. De Gezondheidsraad wijst in zijn advies eveneens op «een tamelijk consistente associatie tussen beroepsmatige werkzaamheden waarbij blootstelling aan ELF EM velden plaatsvindt en het optreden van chronische lymfatische leukemie.» Verder zijn er volgens de Gezondheidsraad «zwakkere aanwijzingen (...) voor een associatie met leukemie in het algemeen en hersentumoren bij volwassenen.» Voor de Staatssecretaris van SZW, drs. J.F. Hoogervorst, waren die uitspraken evenwel geen reden een vergelijkbaar onderzoek als dat waartoe VROM opdracht gaf, te initiëren. Daarvoor is een aantal argumenten te noemen. ln de eerste plaats is volgens de Gezondheidsraad de «consistentie van deze associaties (...) nog minder sterk dan die tussen wonen nabij elektriciteitslijnen en leukemie bij kinderen, en (is) een oorzakelijk verband met blootstelling aan ELF EM velden (...) met deze gegevens niet vast te stellen.» De Gezondheidsraad ziet dan ook geen reden «het werken onder omstandigheden met een verhoogde blootstelling aan ELF EM velden te beperken.» In de tweede plaats is in opdracht van het ministerie van SZW reeds eerder vergelijkbaar onderzoek uitgevoerd. Gedoeld wordt op het rapport «Elektromagnetische straling in arbeidssituaties – Gezondheidsrisico’s» van augustus 1995 (ISBN 90-5250-958-1 VUGA). Dit rapport dat op 12 december 1995 aan de voorzitter van de Tweede Kamer werd toegezonden, gaat uitvoerig in op de blootstelling van werkenden aan elektromagnetische velden. Inzake de ELF EM velden bleven werkenden doorgaans onder de toegestane blootstellingslimieten. Verder verdient vermelding dat geen enkel land ter wereld overweegt op basis van de onderhavige onderzoeksgegevens maatregelen voor werkenden te treffen. Overigens is het wel zaak de ontwikkelingen op wetenschappelijk gebied nauwlettend te volgen. </antwoord>
      <antwoord nummer="11">De Gezondheidsraadcommissie «Elektromagnetische velden» volgt de wetenschappelijke ontwikkelingen op de voet. Zij gaat daarbij zeer actief te werk. Zo onderhoudt ze talloze internationale contacten met de betrokken onderzoekers en met de WHO, en is ze voortdurend alert op nieuwe onderzoeksgegevens. Wanneer zij daar aanleiding toe ziet, zal de commissie over de ontwikkelingen rapporteren. In ieder geval zal zij jaarlijks een voortgangsrapport uitgeven. </antwoord>
      <antwoord nummer="12">Begin volgend jaar zullen de Minister van Volkshuisvesting, Ruimtelijke Ordening en Milieubeheer, de Staatssecretaris van Sociale Zaken en Werkgelegenheid, drs J.F. Hoogervorst, en ik de Tweede Kamer informeren over de conclusies uit het advies van de Gezondheidsraad. Dan zal ook het RIVM-onderzoek aan de Kamer ter beschikking worden gesteld. </antwoord>
      <noten afkomstig="antwoord"/>
   </antwoorden>
</kvr>
