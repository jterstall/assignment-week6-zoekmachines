<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister van Buitenlandse Zaken over het bereikte akkoord over hulp aan Palestijnen. (Ingezonden 11 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25721
</item>
         <item attribuut="Inhoud">Vragen naar aanleiding van bericht (ANP, 10 mei 2006) dat de VN, Europa en VS en Rusland hebben besloten om binnenkort 'toch weer' tijdelijke financiële steun te geven aan de Palestijnse bevolking en dat de voorgenomen steun niet direct via de Palestijnse Hams-regering zal lopen. Indiener stelt dat de bevolking zelf voor Hamas heeft gekozen en dus ook daarvan de gevolgen moet dragen zoals verlies van Westerse ontwikkelingshulp. Indiener vraagt de regering om afstand te nemen van genoemd akkoord.</item>
         <item attribuut="Rubriek">Criminaliteit en openbare orde (Veiligheid) Ontwikkelingssamenwerking (Economische hulp)</item>
         <item attribuut="Trefwoorden">Nood- en humanitaire hulp Palestijnen Terrorisme</item>
         <item attribuut="Vindplaats">Kamervragen met antwoord 2005-2006, nr. 1574, Tweede Kamer</item>
         <item attribuut="Vraagnr_bij_indiening">2050613210</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-05-31</item>
         <item attribuut="Datum_indiening">2006-05-11</item>
         <item attribuut="Document-id">KVR25721</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3359" allpagenumbers="3359" vetnummer="2050613210" code="0506tkkvr1574" lopendefooter="Tweede Kamer, vergaderjaar 2005–2006, Aanhangsel" filenaam="KVR25721" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1574" onderwerp="" indiendatum="2006-05-11">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-05-31">
         <antwoorder functie="ministers" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het bericht <voetnoot nummer="1"/>waar dat het zogenaamde Kwartet van de Verenigde Naties, Europa, de Verenigde Staten en Rusland heeft besloten binnenkort toch weer tijdelijke financiële steun aan de Palestijnen te geven? </vraag>
      <vraag nummer="2">Is het waar dat deze hulp nu wordt gerechtvaardigd vanwege enerzijds de noden van de Palestijnse bevolking en anderzijds het feit dat de voorgenomen hulp niet direct via het Palestijnse Hamas-bestuur zal lopen? </vraag>
      <vraag nummer="3">Deelt u de mening dat de Palestijnse bevolking toch echt zelf de huidige terroristische Hamas-regering heeft gekozen? </vraag>
      <vraag nummer="4">Deelt u de mening dat derhalve de Palestijnse bevolking zelf en niemand anders verantwoordelijk is voor de verkiezingsoverwinning van Hamas en dus ook de gevolgen moet dragen van het kiezen van een terroristische Hamas-regering, zoals het staken van Westerse ontwikkelingshulp? Zo neen, waarom niet? </vraag>
      <vraag nummer="5">Bent u in dat kader bereid afstand te nemen van het in de eerste vraag genoemde akkoord van het Kwartet, niet over te gaan tot hervatting, direct of indirect, van de hulp aan de Palestijnen respectievelijk deze hulp te staken, en de hervatting ervan pas te overwegen vanaf het moment dat de Palestijnse Gebieden niet meer door een terreurorganisatie worden bestuurd? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-05-10" bron="ANP">ANP, 10 mei 2006</noot>
      </noten>
   </vragen>
   <antwoorden aantal="1">
      <antwoord nummer="1 t/m 5">De door Hamas geleide Palestijnse regering is tot stand gekomen na vrije en eerlijk verlopen verkiezingen in de Palestijnse Gebieden. Echter, aangezien Hamas op de Europese lijst van terroristische organisaties staat en zich tot dusverre niet wenst te committeren aan de drie eisen van het Kwartet (afzweren van geweld, erkennen van Israël en aanvaarden van eerdere akkoorden), kan er geen sprake zijn van directe steun aan de nieuwe Palestijnse regering. Dit beleid kan pas heroverwogen worden als door Hamas aan genoemde eisen voldaan wordt. Naast de internationale consensus over het belang van tegemoetkoming aan de drie eisen van het Kwartet door Hamas, bestaat er eveneens internationale consensus over de noodzaak om een humanitaire crisis in de Palestijnse Gebieden te voorkomen. Een humanitaire crisis zal een voedingsbodem vormen voor chaos, geweld en verdere radicalisering. Een dergelijke crisis zal de positie van de gematigde krachten in de Palestijnse samenleving verzwakken, de regionale veiligheid en stabiliteit ondermijnen en kansen op een vreedzame oplossing verkleinen. De Nederlandse regering verwelkomt dan ook de steun die onlangs door het Kwartet is gegeven aan de ontwikkeling van een tijdelijk internationaal mechanisme, dat de dreigende humanitaire nood aan Palestijnse zijde moet gaan lenigen, buiten de Palestijnse regering om. Een dergelijk mechanisme zal vergezeld moeten gaan van harde garanties tegen eventueel misbruik en «lekkage» van financiële middelen naar Hamas. Als bezettende mogendheid draagt ook Israël een belangrijke verantwoordelijkheid voor de economische en humanitaire situatie in de Palestijnse Gebieden. De regering zal ook daarom blijven aandringen op hervatting door Israël van de volledige afdracht van Palestijnse belasting- en invoergelden en vergroting van de bewegingsvrijheid van Palestijnen. </antwoord>
      <noten afkomstig="antwoord"/>
   </antwoorden>
</kvr>
