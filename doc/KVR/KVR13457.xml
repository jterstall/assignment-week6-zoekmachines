<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretarissen van Volksgezondheid, Welzijn en Sport en van Financiën over alphahulpen. (Ingezonden 8 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13457
</item>
         <item attribuut="Rubriek">Belastingen (Inkomstenbelasting) Gezondheidszorg (Maatschappelijke gezondheidszorg) Inkomen en rechtspositie (Inkomens)</item>
         <item attribuut="Trefwoorden">Besteedbaar inkomen Inkomstenbelasting Thuiszorg</item>
         <item attribuut="Vindplaats">Kamervragen met antwoord 2000-2001, nr. 994, Tweede Kamer</item>
         <item attribuut="Vraagnr_bij_indiening">2000107600</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-04-04</item>
         <item attribuut="Datum_indiening">2001-03-08</item>
         <item attribuut="Document-id">KVR13457</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2071" allpagenumbers="2071 2072" vetnummer="2000107600" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13457" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="994" onderwerp="" indiendatum="2001-03-8">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretarissen van Volksgezondheid, Welzijn en Sport en van Financiën</vraagt-aan>
      </vraagdata>
      <antwoorddata antwoorddatum="2001-04-4">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht «Alphahulpen betalen te veel belasting»? <voetnoot nummer="1"/>
      </vraag>
      <vraag nummer="2">Klopt het dat de alphahulpen er, na invoering van het nieuwe belastingstelsel en ondanks de bijzondere heffingskorting netto op achteruit gaan? Zo ja, waar wordt deze achteruitgang door veroorzaakt? Zo nee, waarom niet? </vraag>
      <vraag nummer="3">Wat hield de voorlichtingscampagne precies in, die begin dit jaar is gevoerd? Zijn alle alphahulpen met deze campagne bereikt? </vraag>
      <vraag nummer="4">Acht u op zeer korte termijn nog een herhaalde campagne wenselijk om de alphahulpen er nogmaals op te wijzen dat ze recht hebben op een aanvullende korting? Zo nee, waarom niet? Zo ja, op welke wijze en op welke termijn? </vraag>
      <vraag nummer="5">Deelt u de mening dat het gevaar van negatieve beeldvorming als gevolg van deze berichtgeving zeer groot is? Zo ja, bent u bereid acties te ondernemen om deze beeldvorming te corrigeren? Zo ja, welke zijn dit? Zo nee, waarom niet? </vraag>
      <noten afkomstig="vraag">
         <noot nummer="1">Nieuwsbrief Ouderenzorg nummer 4, februari 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja, met dank overigens voor het toezenden van de door u geciteerde nieuwsbron. </antwoord>
      <antwoord nummer="2" voetnoot="1">Nee, het bericht klopt niet, het bevat verkeerde informatie. Voor de goede informatie verwijs ik u naar de eerdere correspondentie op dit punt met de Kamer en naar de brochure die hierover in november 2000 is uitgebracht ten behoeve van de voorlichting aan het veld (zie bijlage). <voetnoot nummer="1"/>De aanleiding voor de berichtgeving is het persbericht dat de FNV begin februari jl. heeft verspreid naar aanleiding van een actie «meldlijn loonstrookjes». Daar kwam uit naar voren dat sommige alphahulpen een té lage voorlopige teruggaaf krijgen (i.e. een maandelijkse uitbetaling door de Belastingdienst als teruggaaf van inkomstenbelasting op basis van een daartoe ingediende aanvraag). Dat blijkt dan te wijten te zijn aan het feit dat zij het VT-formulier (= het formulier voorlopige teruggaaf, daarmee kan die maandelijkse teruggaaf worden verkregen) onjuist hebben ingevuld. Hun inkomsten als alphahulp gaven zij dan namelijk niet aan als «inkomsten uit overige werkzaamheden» maar als «inkomen uit loondienst». Daardoor wordt bij hun recht op voorlopige teruggaaf niet de tijdelijke verhoging van de algemene heffingskorting toegerekend waardoor hun voorschot op een te laag bedrag uitkomt en zij dus op dit moment meer belasting betalen dan noodzakelijk is. De berichtgeving over dit punt werd nog eens verwarrender omdat de Telegraaf het persbericht van de FNV op een onjuiste manier tot een krantenbericht heeft verwerkt. De Telegraaf kwalificeerde de manier waarop het VT-formulier nu juist wél ingevuld had moeten worden als de onjuiste en andersom. In de brochure van VWS, opgesteld in samenwerking met Financiën en de Landelijke Vereniging voor Thuiszorg, staat de juiste informatie. Op basis daarvan kan een alphahulp een juist ingevuld VT-formulier bij de Belastingdienst inleveren. Wanneer eerder een onjuist ingevuld VT-formulier is ingeleverd, kan het alsnog inleveren van een juist ingevuld VT-formulier bewerkstelligen dat de maandelijkse voorlopige teruggaaf wordt gecorrigeerd naar het juiste bedrag. Publieksvoorlichting van VWS, waar veel naartoe gebeld is over de gewijzigde positie van de alphahulpen, heeft de bellers naar aanleiding van het krantenbericht van de juiste informatie voorzien. Om misverstanden in de toekomst te voorkomen zal het VT-fomulier op dit punt duidelijker worden gemaakt. </antwoord>
      <antwoord nummer="3">Vorig jaar zomer heb ik een brief geschreven naar alle alphahulpen waarin ik heb gereageerd op signalen van onrust onder alphahulpen. Daarin heb ik gemeld dat het voor de alphahulpen per 1 januari 2001 (ondanks het vervallen van de invorderingsvrijstelling) nog steeds lonend blijft om als alphahulp te werken omdat het Kabinet compenserende maatregelen heeft genomen. Ik heb daarin ook een uitgebreide brochure aangekondigd waarin alle relevante informatie staat over de effecten van het nieuwe belastingstelsel op de beloning voor de alphahulpen. Die brochure is eind november 2000 verschenen, vervolgens op de internetsite van VWS gezet, ook nog eens verspreid via de betrokken koepelorganisaties (met een begeleidend schrijven van de staatssecretaris van VWS) en via een persbericht onder de aandacht gebracht van de overige media. Vlak vóór Kerstmis is ook nog eens een excerpt van die brochure verspreid via een advertentie in de huis-aan-huisbladen. Daarin is tevens gewezen op het bestaan van de brochure en de verkrijgbaarheid ervan via de koepels, de thuiszorginstellingen, de website van VWS etc. In een postbus-51-uitzending op radio 5 is de materie over de beloning van de alphahulpen in het kader van het nieuwe belastingstelsel ook nog eens uitvoerig aan de orde geweest. VWS en Financiën hebben op dit onderwerp gezamenlijk geopereerd waardoor beide departementen op de juiste wijze konden voorlichten. Op de eenheden van de Belastingdienst zijn exemplaren van de brochure beschikbaar. Verder hebben de verschillende koepelorganisaties en instellingen, ieder op hun eigen manier en onder hun eigen verantwoordelijkheid, ook gericht informatie verstrekt over deze materie. Bovendien zijn talloze telefonische en schriftelijke reacties door zowel publieksvoorlichting als door beleidsambtenaren afgehandeld, </antwoord>
      <antwoord nummer="4">Nee, tot nu toe bestaat de indruk (zie boven) dat er voldoende voorlichting is verstrekt. We blijven dit overigens wel volgen. Aangezien er geen financiële en fiscale reden is om te stoppen met het werk als alphahulp, zou het mogelijk moeten zijn om degenen die zijn gestopt alsnog te overtuigen dat ze best weer kunnen beginnen met hun werk. Die actie kan het beste op instellingsniveau plaatsvinden omdat men daar het overzicht heeft over de afhakers en er daar ook rechtstreeks contact mee had. Van diverse instellingen is vernomen dat zij zulks daadwerkelijk van plan zijn. </antwoord>
      <antwoord nummer="5">Het is erg moeilijk om de beeldvorming te bepalen. Ik acht de thuiszorginstellingen er uitstekend toe in staat om adequate informatie aan alphahulpen te verschaffen. Ik verwacht dan ook dat de instroom van alphahulpen geleidelijk wel weer zal terugkeren naar het oorspronkelijke niveau. Ik zal aan het eind van dit jaar bezien of de thuiszorginstellingen er in zijn geslaagd de dip aan het begin van dit jaar weer ten goede te keren. Als dan blijkt dat die verwachting niet gerealiseerd wordt, zal ik in overleg met het veld bekijken welke actie wenselijk is. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
