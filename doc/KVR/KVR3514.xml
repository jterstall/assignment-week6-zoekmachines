<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het bevolkings-onderzoek naar borstkanker. (Ingezonden 26 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3514
</item>
         <item attribuut="Inhoud">Vragen over het al dan niet langer uitsluiten van vrouwen boven 70 jaar van het bevolkingsonderzoek borstkanker.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Vrouwen)</item>
         <item attribuut="Trefwoorden">Kanker Preventieve gezondheidszorg Vrouwen</item>
         <item attribuut="Vindplaats">Kamervragen met antwoord 1995-1996, nr. 1546, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-08-14</item>
         <item attribuut="Datum_indiening">1996-06-26</item>
         <item attribuut="Document-id">KVR3514</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3145" allpagenumbers="3145 3146" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1546" onderwerp="" indiendatum="1996-06-26">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-08-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het pleidooi van het Integraal Kankercentrum Rotterdam om vrouwen boven 70 jaar niet langer uit te sluiten van het bevolkingsonderzoek borstkanker? <voetnoot nummer="1"/>
      </vraag>
      <vraag nummer="2">Heeft ook de stichting Bevolkingsonderzoek Borstkanker Zuid bij de Ziekenfondsraad recent ervoor gepleit de huidige leeftijdsgrens van 70 jaar los te laten? Wat is de mening van de overige projectleiders in het land? </vraag>
      <vraag nummer="3" voetnoot="2">Herinnert u zich, dat u de resultaten van het lopende Nijmeegse onderzoek naar het effect van screening voor vrouwen van 70 jaar en ouder wilde afwachten alvorens het bevolkingsonderzoek borstkanker uit te breiden naar vrouwen boven 70 jaar? <voetnoot nummer="2"/>
      </vraag>
      <vraag nummer="4">Zijn de resultaten van dit Nijmeegse onderzoek al in december 1995 door het Landelijk Referentiecentrum Borstkankerscreening ter beoordeling aan de Ziekenfondsraad aangeboden? </vraag>
      <vraag nummer="5">Wat zijn de resultaten en aanbevelingen van het Nijmeegse onderzoek? Is het effect van screening bij vrouwen boven 70 jaar vergelijkbaar met dat bij de huidige doelgroep 50–70 jaar? </vraag>
      <vraag nummer="6">Op welke termijn kan een advies van de Ziekenfondsraad worden verwacht? </vraag>
      <vraag nummer="7">Indien bevolkingsonderzoek borstkanker voor vrouwen boven 70 jaar duidelijke effecten heeft op morbiditeit en/of sterfte, bent u dan van mening dat deze vrouwen onder dezelfde condities als vrouwen tussen 50–70 jaar in staat gesteld moeten worden zelf te kiezen voor dit bevolkingsonderzoek? Zo ja, bent u bereid het bevolkingsonderzoek op korte termijn in deze zin uit te breiden? </vraag>
      <vraag nummer="8">Hoeveel vrouwen boven 70 jaar zullen dan naar verwachting deel gaan nemen aan het bevolkingsonderzoek? Hoeveel extra screening-units zijn hiervoor noodzakelijk? </vraag>
      <noten afkomstig="vraag">
         <noot nummer="1" datum="1996-06-24" bron="KRO ontbijt-TV">KRO ontbijt-TV, 24 juni 1996</noot>
         <noot nummer="2">Antwoorden op schriftelijke vragen van de commissie, VWS-95-348 n.a.v. brief minister van VWS inzake het bevolkingsonderzoek naar borstkanker, VWS-96-93</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. De overige projectleiders in het land kunnen zich met hun mening tot de Coo¨rdinatiecommissie Borstkankeronderzoek van de Ziekenfondsraad wenden. Naar ik begrepen heb staan zij achter het pleidooi van de stichting Bevolkingsonderzoek Borstkanker Zuid. </antwoord>
      <antwoord nummer="3">Ja. </antwoord>
      <antwoord nummer="4">Het rapport van het Landelijk Referentie Centrum voor bevolkingsonderzoek op Borstkanker (LRCB) is inderdaad enige tijd geleden in concept aan de Ziekenfondsraad aangeboden, maar pas in de vergadering van 18 juni jl. in de Coo¨rdinatiecommissie Borstkankeronderzoek aangeboden en daar toegelicht. De genoemde commissie heeft toen besloten om het Landelijk Evaluatie Team voor bevolkingsonderzoek naar Borstkanker (LETB) een kosteneffectiviteitsanalyse te laten uitvoeren, zoals dit indertijd voor de screening van de huidige doelpopulatie is gedaan. </antwoord>
      <antwoord nummer="5 en 6">Op de resultaten en aanbevelingen van het Nijmeegse onderzoek wil ik nog niet vooruitlopen, in afwachting van de aanbevelingen van de Ziekenfondsraad. Deze verwacht ik eind dit jaar. </antwoord>
      <antwoord nummer="7 en 8">In principe ben ik van mening dat, indien er duidelijke positieve effecten op de morbiditeit en/of mortaliteit worden aangetoond en de kosteneffectiviteit niet ongunstig is, het bevolkingsonderzoek met de doelpopulatie van vrouwen boven de 70 jaar uitgebreid moet worden. Wellicht zullen daarbij andere condities moeten gelden, zoals een screeningsinterval langer dan twee jaar. Een dergelijke uitbreiding dient m.i. ook gepaard te gaan met speciaal op deze groep afgestemde voorlichting, waarin tot uiting dient te komen dat er – zeker op oudere leeftijd – niet alleen maar voordelen verbonden zijn aan de vroege opsporing van borstkanker. Het is onzeker hoe groot de deelnamebereidheid van de genoemde categorie vrouwen aan het bevolkingsonderzoek is. Het doen van schattingen acht ik dan ook voorbarig. Evenzeer acht ik het prematuur om, gelet op het voorgaande, nu al uitspraken te doen over de te maken kosten, bv. ten behoeve van screeningunits. Het is aan de Ziekenfondsraad om te zijner tijd op bovenstaande punten aanbevelingen te formuleren. </antwoord>
      <noten afkomstig="antwoord"/>
   </antwoorden>
</kvr>
