<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de gevangenhouding van minderjarigen onder het regime van de noodwetgeving drugskoeriers. (Ingezonden 9 juli 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16010
</item>
         <item attribuut="Inhoud">Vragen over minderjarig gedetineerden die onder de werking van de Tijdelijke wet noodcapaciteit drugskoeriers met meerderjarigen gedetineerd worden, al dan niet op dezelfde kamer. Dit ondanks de toezegging van de minister naar aanleiding van aangenomen motie Dittrich (kamerstuk 28201, nr. 17).</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Drugsbestrijding Gevangeniswezen Jeugdigen</item>
         <item attribuut="Vindplaats">Kamervragen met antwoord 2001-2002, nr. 1446, Tweede Kamer</item>
         <item attribuut="Vraagnr_bij_indiening">2010212480</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-07-22</item>
         <item attribuut="Datum_indiening">2002-07-09</item>
         <item attribuut="Document-id">KVR16010</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3071" allpagenumbers="3071 3072" vetnummer="2010212480" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16010" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1446" onderwerp="" indiendatum="2002-07-9">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-07-22">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat in het detentiecentrum voor drugskoeriers in Amsterdam ook minderjarigen gedetineerd zijn of recent gedetineerd zijn geweest? Is het waar dat deze minderjarigen met een meerderjarige gedetineerde op één kamer worden of werden geplaatst? Zo ja, wat is daarvoor de verklaring? Is het waar dat over deze gang van zaken een klacht is ingediend bij het Europese comité ter voorkoming van onmenselijke bestraffing? </vraag>
      <vraag nummer="2" voetnoot="1">Hoe verhoudt deze situatie zich tot de motie Dittrich <voetnoot nummer="1"/>over de detentie van minderjarigen onder de Tijdelijke wet noodcapaciteit drugskoeriers, en met de toezeggingen van de minister in deze, waaronder de toezegging de Kamer te informeren? Hoe verhoudt zich deze gang van zaken tot artikel 8 lid 3 van de Tijdelijke wet noodcapaciteit drugskoeriers? </vraag>
      <vraag nummer="3">Is het personeel van het detentiecentrum voor drugskoeriers in Amsterdam (voldoende) op de hoogte van de betreffende regelgeving, toezeggingen en moties? Geldt dat ook voor het particuliere bewakingspersoneel dat werkzaam is in voornoemde inrichting? </vraag>
      <vraag nummer="4">Zijn u meer gevallen bekend van minderjarigen die onder de werking van de Tijdelijke wet noodcapaciteit drugskoeriers met meerderjarigen gedetineerd werden of worden, al dan niet op dezelfde kamer? </vraag>
      <vraag nummer="5">Welke maatregelen treft u of heeft u getroffen om in de bovenomschreven situatie verandering te brengen? Op welke wijze draagt u er zorg voor dat deze situatie zich niet nogmaals voor kan doen? </vraag>
      <vraag nummer="6">Is het waar dat in de detentiecentra voor drugskoeriers in Amsterdam en Roermond recent opstand is uitgebroken? Wat was daarvan de oorzaak? Hoe is hiertegen opgetreden? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="28 202" documentnummer="17">Kamerstuk 28 202, nr. 17</noot>
      </noten>
   </vragen>
   <antwoorden aantal="6">
      <antwoord nummer="1">Ingevolge artikel 8, derde lid, van de Tijdelijke wet noodcapaciteit drugskoeriers dienen volwassen en minderjarige gedetineerden in de verblijfsruimten van elkaar te worden gescheiden. Bij twee van drugssmokkel verdachte minderjarigen is er sprake geweest van plaatsing in het detentiecentrum te Amsterdam, waarbij zij met één andere volwassen gedetineerde op een cel waren geplaatst. De oorzaak hiervan was gelegen in het in deze gevallen achterwege laten van een leeftijdscontrole door de bevolkingsadministratie van het detentiecentrum. Zodra deze omissie werd opgemerkt, is direct zorggedragen voor overplaatsing naar een jeugdinrichting. Van de Nederlandse Permanente Vertegenwoordiging bij de Raad van Europa in Straatsburg heb ik vernomen dat de advocaat van één van de betrokken minderjarige verdachten over de gang van zaken een brief heeft geschreven aan het Europees comité ter voorkoming van foltering (CPT). Het Europees Verdrag ter voorkoming van foltering en onmenselijke of vernederende behandeling of bestraffing, op basis waarvan het CPT is ingesteld, kent overigens geen mogelijkheid voor burgers om bij het CPT een klacht in te dienen over de omstandigheden van detentie. Niettemin kan het CPT informatie uit brieven van burgers gebruiken bij het opstellen van zijn verslag naar aanleiding van de periodieke bezoeken die het aan de verdragstaten brengt en bij het doen van aanbevelingen aan de bevoegde autoriteiten. </antwoord>
      <antwoord nummer="2">In mijn reactie op de motie van het kamerlid Dittrich c.s. (TK 2001–2002, 28 202, nr. 17) heb ik u toegezegd u te zullen informeren in het geval dat er niet tegemoet zou kunnen worden gekomen aan het verzoek om minderjarige verdachten van drugssmokkel zoveel mogelijk in andere voorzieningen dan in een noodvoorziening te plaatsen. Tot op heden zijn, behoudens de twee geconstateerde gevallen, waarvan pas achteraf bleek dat zij ten onrechte in het detentiecentrum te Amsterdam waren geplaatst, geen minderjarigen in een noodvoorziening geplaatst. </antwoord>
      <antwoord nummer="3">Ja. Zowel het Rijkspersoneel als het particuliere bewakingspersoneel is op de hoogte van de betreffende regelgeving, toezeggingen en moties. </antwoord>
      <antwoord nummer="4">Nee. Alle verdachten in de noodvoorzieningen zijn inmiddels op leeftijd gecontroleerd. Bij deze controle is niet van verdere onjuiste plaatsingen gebleken. </antwoord>
      <antwoord nummer="5">Het personeel van de noodvoorzieningen is nogmaals gewezen op de noodzaak om voor plaatsing de leeftijd van de betrokken verdachten te controleren. Ook de rechter-commissaris en het bureau selectiefunctionarissen DJI zijn hiervan op de hoogte gesteld. Thans wordt dan ook elke gedetineerde op zijn/haar leeftijd gecontroleerd voordat tot plaatsing wordt overgegaan. </antwoord>
      <antwoord nummer="6">Recentelijk hebben zowel in Amsterdam als in Roermond een aantal gedetineerden geweigerd van de recreatiezaal terug te gaan naar de cel om meer bewegingsvrijheid af te dwingen. In beide gevallen was onvrede met de beperkingen die de Tijdelijke wet noodcapaciteit drugskoeriers oplegt, de oorzaak. Voorzover dat nodig was zijn gedetineerden met behulp van de inzet van de Landelijke Bijzondere Bijstandseenheid terug in de cel geplaatst en is ten aanzien van een aantal gedetineerden een ordemaatregel genomen. </antwoord>
      <noten afkomstig="antwoord"/>
   </antwoorden>
</kvr>
