<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Glasz (CDA) inzake: gratiëring van veroordeelde dienstweigeraars. (Ingezonden 29 juli 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5576
</item>
         <item attribuut="Inhoud">Vragen n.a.v. de brief van het Hoofdbestuur van de Nederlandse Vereniging voor Rechtspraak over het voornemen van de minister om gratie te verlenen aan weigeraars van (vervangende) dienstplicht, zelfs in gevallen die nog onder de rechter zijn.</item>
         <item attribuut="Rubriek">Strafrecht en strafprocesrecht (Vervolging) Veiligheidsbeleid en defensie (Militairen)</item>
         <item attribuut="Trefwoorden">Dienstweigering Gratieverlening Strafvervolging</item>
         <item attribuut="Vindplaats">Kamervragen met antwoord 1996-1997, nr. 31, Eerste Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Glasz</persoon>
         </item>
         <item attribuut="Datum_reaktie">1997-09-08</item>
         <item attribuut="Datum_indiening">1997-07-29</item>
         <item attribuut="Document-id">KVR5576</item>
         <item attribuut="Omvang">3 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="61" allpagenumbers="61 62 63" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="31" onderwerp="" indiendatum="1997-07-29">
         <vrager partij="CDA" oorsprong="parlement">Glasz</vrager>
         <vraagt-aan/>
      </vraagdata>
      <antwoorddata antwoorddatum="1997-09-8">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Hebt u kennis genomen van de brief van het Hoofdbestuur van de Nederlandse Vereniging voor Rechtspraak («NVvR») d.d. 22 juli jl. aan u, waarin ernstige bezorgdheid wordt uitgesproken over uw aangekondigde voornemen om gratie te verlenen aan weigeraars van (vervangende) dienstplicht, zelfs in gevallen die nog onder de rechter zijn? </vraag>
      <vraag nummer="2">Bent u zich ervan bewust, dat de door de NVvR gesignaleerde beïnvloeding van de rechtspraak door middel van doorkruising door de minister van Justitie van het straftoemetingsbeleid van de rechter en van het strafvorderingsbeleid van het Openbaar Ministerie – dit laatste anders dan door gebruikmaking van uw aanwijzingsbevoegdheid – in casu ook nog door oneigenlijk gebruik van de Gratiewet, misbruik van bevoegdheid en dus schending van een der grondbeginselen van onze rechtsorde opleveren? </vraag>
      <vraag nummer="3">Zo neen, waarom niet? </vraag>
      <vraag nummer="4">Zo ja, gaat u uw onderwerpelijke </vraag>
      <vraag nummer="5">Herinnert u zich dat ik tijdens de plenaire behandeling in de Eerste Kamer op 16 januari 1996 (Handelingen Eerste Kamer 17 726 e.v. ) van wetsvoorstel 23 960 (Wijziging van het Wetboek van Strafrecht en de Gratiewet (herziene gratieregeling en regeling inzake schadevergoeding voor voorlopige hechtenis) ) gewezen heb op een verrassend hoog honoreringspercentage van gratieverzoeken tot gemiddeld 32, 5 over de jaren 1990–1994, zulks in verband met vrijwel automatische omzetting van de laatste zes maanden van langgestraften in dienstverlening en dat ik u vroeg of hierachter bewust beleid schuil ging mede ter verlichting van het capaciteitstekort in het gevangeniswezen? </vraag>
      <vraag nummer="6">Herinnert u zich dat u toen het bestaan van zodanig beleid hebt ontkend o.a. door mij te antwoorden: «Met andere woorden, het is niet zo dat er een beleid achter schuilt van het manipuleren met celcapaciteit en dergelijke. Dat is absoluut niet waar. Iedere zaak wordt op haar eigen merites bekeken.» </vraag>
      <vraag nummer="7">Moet ik thans uit uw brief van 27 juni jl. aan beide Kamervoorzitters alsook uit uw gedachtewisseling met collega Pitstra tijdens het beleidsdebat Justitie in de Eerste Kamer op 3 juni jl. (Handelingen Eerste Kamer 31–1511) concluderen dat u nu toch het gratiemiddel beleidsmatig, mede met het oog op de «kostbare cel», wilt inzetten? </vraag>
      <vraag nummer="8">Herinnert u zich mijn vraag bij de plenaire behandeling in de Eerste Kamer in januari 1996 van wetsvoorstel 23 960 (Wijziging van het Wetboek van Strafrecht en de Gratiewet (herziene gratieregeling en regeling inzake schadevergoeding voor voorlopige hechtenis) ) , waarom de cijfers met betrekking tot gratieverlening, anders dan voorheen niet meer in de begroting voor 1996 waren opgenomen, alsmede uw antwoord dat ook hier «geen bedoeling achter» zat, waarna de cijfers tot en met 1994 alsnog bij brief van 24 januari 1996 aan de voorzitter van de Eerste Kamer zijn verschaft met de mededeling dat die cijfers «dit jaar, vanwege een andere opzet van de memorie van toelichting op mijn begroting voor 1996 niet daarin» zijn opgenomen? </vraag>
      <vraag nummer="9">Is het juist, dat in de begroting voor 1997 de voorheen opgevoerde cijfers wederom ontbreken, en volstaan wordt met een terzake nauwelijks tot geen inzicht biedend grafiekje, waaruit over 1995 wellicht nog een verdere stijging van het te honoreren percentage van gratieverzoeken tot bijna 35 valt af te leiden met een mogelijk nog hoger percentage terzake van de vrijheidsstraffen? </vraag>
      <vraag nummer="10">Wilt u motiveren waarom van de inzichtelijke, cijfermatige rapportage met betrekking tot gratiëring is overgegaan op de huidige summiere, niet inzichtelijke vorm, anders dan met de niet inhoudelijke redengeving dat de opzet van de wijze van toelichting is veranderd? </vraag>
      <vraag nummer="11">Wilt u de Kamer de cijfermatige gegevens doen toekomen met betrekking tot gratieverlening over de jaren 1995 en 1996 waaruit het honoreringspercentage met name inzake vrijheidsstraffen blijkt? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2, 3 en 4">In mijn brief aan de voorzitters van beide Kamers der Staten-Generaal van 27 juni 1997* heb ik aangegeven dat het openbaar ministerie bij zijn strafvorderingsbeleid dat mede in oriëntatie op de rechterlijke straftoemeting wordt gevoerd, verschil aanbrengt in de te onderscheiden groepen, die van totaalweigeraars en weigeryuppen enerzijds (te behandelen in Arnhem: eis van maximaal 7 maanden gevangenisstraf) en de groep van weigeraars vervangende dienstplicht anderzijds (te behandelen in Den Haag: eis van maximaal 6 maanden gevangenisstraf, waarbij tegen een aanbod tot dienstverlening niet wordt geopponeerd). Zoals in de brief gesteld heb ik geen aanleiding gezien een wijziging van dit gedifferentieerde vervolgingsbeleid van het openbaar ministerie te bevorderen. Ik heb daarbij overwogen dat in militaire zaken kennelijk groot gewicht wordt toegekend aan de – in de tijd – gelijke behandeling van de door de militaire rechter berechte gevallen en dat de afschaffing van de opkomstplicht onvoldoende aanleiding vormde tot een aanpassing van het beleid, die ertoe zou leiden dat in alle gevallen een op te leggen gevangenisstraf op een daartoe strekkend aanbod zou kunnen worden vervangen door dienstverlening. Het gerechtshof te Den Haag heeft in zijn beslissing van 23 december 1996 bij de straftoemeting naast overwegingen met betrekking tot de handhaving van de dienstplicht, rechtvaardigheid en rechtsgelijkheid ondermeer overwogen dat de opkomstplicht inmiddels is afgeschaft. Het hof beoordeelde dit laatste als een enigszins strafverlichtende omstandigheid; de verdachte werd daarom tot 6 maanden gevangenisstraf, om te zetten in 240 uur dienstverlening, veroordeeld. Bij de beoordeling van de in juni jl. in een aanhangige (militaire) gratiezaak te nemen beslissing heb ik gezocht naar een modaliteit van uitvoering van de opgelegde straf, waarin met de ontwikkelingen in samenleving en rechtspraak zo veel mogelijk rekening kon worden gehouden. Gelet op de aandacht die in de Staten-Generaal de afgelopen tijd voor deze categorie delinquenten werd gevraagd, heb ik, conform een eerdere toezegging, de lijn die ik met die beslissing inzette, aan de Eerste en Tweede Kamer kenbaar gemaakt. Dit heeft geresulteerd in de door u aan de orde gestelde beslissing. Het openbaar ministerie heeft landelijk als algemeen beleid om, behoudens specifieke bezwaren, niet tegen een aanbod tot het verrichten van dienstverlening te opponeren en in beginsel in plaats van een vrijheidsstraf van 6 maanden of minder dienstverlening te eisen. De rechter pleegt die straf dan vervolgens op te leggen. Hieruit leid ik af dat het openbaar ministerie en de rechter dienstverlening als in beginsel volwaardig alternatief voor de vrijheidsstraf beschouwen. Ook in Haagse en Arnhemse zaken (tegen weigeraars vervangende dienstplicht respectievelijk dienstweigeraars) waarbij een maximale gevangenisstraf van 6 maanden wordt opgelegd kan deze straf worden omgezet in dienstverlening. In de Arnhemse zaken echter waarin een gevangenisstraf van 7 maanden wordt opgelegd, hetgeen overigens in lang niet alle zaken het geval is, is omzetting in dienstverlening wettelijk niet mogelijk. Aangezien het bij de beoordeling van gratieverzoeken in individuele gevallen reeds thans mogelijk is om in het kader van de tenuitvoerlegging maximaal 6 maanden gevangenisstraf om te zetten in dienstverlening, heb ik juni jl. een gratieverzoek in die zin gehonoreerd dat van de 7 opgelegde maanden gevangenisstraf er 6 worden omgezet in 240 uur dienstverlening. De resterende maand gevangenisstraf blijft staan. Daarmee heb ik naar mijn opvatting geen rechterlijke uitspraak gedesavoueerd maar, zoveel mogelijk aansluiting zoekend bij de rechterlijke straftoemeting, op een passende wijze een alternatieve uitvoering van de straf gerealiseerd. Ik ben van oordeel dat hiermee de strafrechtstoepassing in redelijkheid wordt gediend overeenkomstig de strekking van artikel 2 van de Gratiewet. Zoals bekend, zal na aanvaarding en inwerkingtreding van het Wetsvoorstel taakstraffen de oplegging van een combinatie van gevangenisstraf en dienstverlening door de rechter mogelijk zijn. Ik heb dit bij brief van heden* ook, in gelijke bewoordingen, ter kennis gebracht aan de Nederlandse Vereniging voor Rechtspraak naar aanleiding van een brief van de voorzitter van die vereniging van 22 juni j.l. </antwoord>
      <antwoord nummer="5 en 6">Ja, ik herinner mij de gedachtewisseling die tussen de vraagsteller en mij heeft plaatsgevonden op 16 januari 1996. </antwoord>
      <antwoord nummer="7">Uit mijn brief van 27 juni 1997* en mijn gedachtewisseling met het lid Pitstra moet niet de conclusie getrokken worden, dat ik thans de gratieverlening gebruik als middel bij het voeren van een «celcapaciteitsbeleid». Voorop staat dat ieder verzoek om gratie wordt beoordeeld op grond van de individuele omstandigheden van het geval. Ik heb dit al eerder kenbaar gemaakt en ben daarvan niet afgeweken. Het is overigens wel goed te realiseren dat een eenmaal verleende gratie niet alleen voordelen biedt aan de verzoeker. Ook het algemeen belang kan daaraan voordelen ontlenen. In het bijzonder gaat het daarbij om het effect dat, als gevolg van een verleende gratie van een vrijheidsstraf, kostbare celcapactieit beschikbaar komt. Ik benadruk echter dat deze «winst» geen reden is om gratie te verlenen, wanneer de individuele omstandigheden van het geval zich daartegen verzetten. </antwoord>
      <antwoord nummer="8">Ja, ik herinner mij de opmerkingen van de vraagsteller en mijn antwoord daarop. </antwoord>
      <antwoord nummer="9, 10 en 11">Aan de begroting voor 1997 is een grafiek* toegevoegd die naar mijn inzicht voldoende informatie op hoofdlijnen biedt. Naar mijn oordeel kan daarmee in de context van de begroting worden volstaan. Ik voeg de door de vraagsteller gewenste detail-overzichten over de jaren 1995 en 1996 bij dit antwoord. </antwoord>
      <noten afkomstig="antwoord"/>
   </antwoorden>
</kvr>
