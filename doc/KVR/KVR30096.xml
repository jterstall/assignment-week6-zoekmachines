<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de ministers voor Ontwikkelingssamenwerking en van Economische Zaken over de Nationale Commissie voor Internationale Samenwerking en Duurzame Ontwikkeling (NCDO). (Ingezonden 24 oktober 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30096
</item>
         <item attribuut="Inhoud">Aanvullende vragen over de aanbestedingsplicht van de stichting NCDO. Zie ook vragen het lid Gesthuizen, eveneens ingezonden 24 oktober 2007.</item>
         <item attribuut="Rubriek">Ontwikkelingssamenwerking (Overig)</item>
         <item attribuut="Trefwoorden">Aanbestedingen Ontwikkelingssamenwerking</item>
         <item attribuut="Vindplaats">Kamervragen met antwoord 2007-2008, nr. 620, Tweede Kamer</item>
         <item attribuut="Vraagnr_bij_indiening">2070803360</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-10-24</item>
         <item attribuut="Document-id">KVR30096</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1325" allpagenumbers="1325 1326" vetnummer="2070803360" code="0708tkkvr620" lopendefooter="Tweede Kamer, vergaderjaar 2007–2008, Aanhangsel" filenaam="KVR30096" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="620" onderwerp="" indiendatum="2007-10-24">
         <vrager partij="VVD" oorsprong="parlement">Aptroot</vrager>
         <vraagt-aan>de ministers voor Ontwikkelingssamenwerking en van Economische Zaken</vraagt-aan>
      </vraagdata>
      <antwoorddata antwoorddatum="2007-11-8">
         <antwoorder functie="minister" ministerie="Ontwikkelingssamenwerking">Koenders</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het artikel over NCDO en Europese aanbestedingen? <voetnoot nummer="1"/>
      </vraag>
      <vraag nummer="2">Onderschrijft u de mening van het ministerie van Buitenlandse Zaken en van een aantal aanbestedingsdeskundigen dat NCDO aanbestedingsplichtig is? </vraag>
      <vraag nummer="3">Bent u het eens met de hoogleraren Jan-Michiel Hebly (Universiteit Leiden) en Jan Telgen (Universiteit Twente) dat NCDO de opdrachten voor de organisatie van de Nacht van de VN en de verkiezing van de Jongerenvertegenwoordiger van de VN ongeoorloofd gesplitst heeft? </vraag>
      <vraag nummer="4">Bent u van plan nader onderzoek te doen naar de werkwijze van NCDO op grond van de uitkomsten van het onderzoek van Dagblad de Pers? </vraag>
      <vraag nummer="5">Welke maatregelen neemt u om ontduiking van de aanbestedingsregels te voorkomen? </vraag>
      <vraag nummer="6">Hoe is het mogelijk dat na de aanbestedingsfouten bij het Akkoord van Schokland nu weer aanbestedingsfouten zijn gemaakt? </vraag>
      <vraag nummer="7">Welke consequenties trekt u uit het weer in de fout gaan met betrekking tot aanbestedingen? Toelichting Deze vragen dienen ter aanvulling op eerdere vragen ter zake van het lid Gesthuizen (SP), ingezonden 24 oktober 2007 (vraagnummer 2070803350). </vraag>
      <noten afkomstig="vraag">
         <noot nummer="1" datum="2007-10-22" bron="Dagblad De Pers">Dagblad De Pers, 22 oktober 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. De kwalificatie of de NCDO wel of geen aanbestedende dienst is, en dus aanbestedingsplichtig, kan worden bepaald aan de hand van de criteria in het Besluit aanbestedingsregels voor overheidsopdrachten (Bao). Daarin staat dat een aanbestedende dienst is de staat, een provincie, een gemeente, een waterschap, een publiekrechtelijke instelling of een samenwerkingsverband van deze overheden of publiekrechtelijke instellingen. Er gelden drie voorwaarden om te kwalificeren als publiekrechtelijke instelling: 1. het moet gaan om een instelling die is opgericht met het specifieke doel te voorzien in behoeften van algemeen belang, niet zijnde van industriële of commerciële aard; 2. de instelling moet rechtspersoonlijkheid hebben en 3. er moet sprake zijn van een overwegende overheidsinvloed (onder andere doordat de activiteiten van de instelling in hoofdzaak worden gefinancierd door een aanbestedende dienst). Naar mijn mening is de NCDO te kwalificeren als publiekrechtelijke instelling (de NCDO wordt voor meer dan 50% gesubsidieerd door BZ) en is zodoende aanbestedingsplichtig. </antwoord>
      <antwoord nummer="3">In de aanbestedingsrichtlijnen wordt vermeld dat aanbestedende diensten opdrachten niet mogen splitsen met het doel de werking van de aanbestedingsrichtlijnen te omzeilen (art. 9 lid 3 van richtlijn 2004/18/EG). De vrijheid van aanbestedende diensten om opdrachten te splitsen wordt met deze bepaling beperkt. Splitsing kan niet zodra opdrachten onlosmakelijk met elkaar verbonden onderdelen zijn. Of splitsing van opdrachten in dit specifieke geval geoorloofd is, moet beoordeeld worden op basis van alle feiten rondom de door NCDO verstrekte opdrachten. Het oordeel of NCDO in deze de aanbestedingsregels niet heeft nageleefd is daarbij aan de rechter. </antwoord>
      <antwoord nummer="4">Nee. Als subsidieverstrekker houdt het ministerie van Buitenlandse Zaken toezicht op de naleving van de subsidievoorschriften o.a. via reguliere overleggen. Het ministerie zal in het regulier overleg met NCDO deze zaak aan de orde stellen. Overigens heeft het ministerie van Buitenlandse Zaken begin oktober 2007 tijdens eenzelfde overleg met NCDO in algemene zin aan de orde gesteld dat NCDO mogelijk aanbestedingsplichtig is. </antwoord>
      <antwoord nummer="5">De maatregelen die het kabinet voornemens is te nemen om te komen tot verdere verbetering van de naleving van de aanbestedingsregels heeft de voorgaande minister van Economische Zaken tijdens de behandeling van de Aanbestedingswet uitvoerig besproken met uw Kamer. Ook recent is uw Kamer door de ministers van Economische Zaken en Financiën geïnformeerd over de maatregelen ter verbetering van de naleving (Kamerstuk 2007–2008, 30 501 nr. 17). Graag verwijs ik u hiernaar. </antwoord>
      <antwoord nummer="6">Er is geen verband tussen zogenoemde «aanbestedingsfouten» bij het evenement betreffende het Akkoord van Schokland en de hier besproken aanbestedingsplicht voor de NCDO bij het organiseren van haar evenementen. Eventuele tekortkomingen in de naleving van aanbestedingsregels door de NCDO komen voor haar eigen rekening. </antwoord>
      <antwoord nummer="7">Het gaat hier niet om een activiteit van het ministerie van Buitenlandse Zaken, maar om een activiteit van een organisatie die subsidie ontvangt. Zoals gezegd is de NCDO als aanbestedende dienst zelf verantwoordelijk voor het naleven van de voor haar toepasselijke regelgeving. </antwoord>
      <noten afkomstig="antwoord"/>
   </antwoorden>
</kvr>
