<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Glasz, Hirsch Ballin en Stevens (allen CDA) inzake: interview minister Sorgdrager in Elsevier dd. 12 april 1997. (Ingezonden 20 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5003
</item>
         <item attribuut="Inhoud">Vragen over uitspraken van minister Sorgdrager (Jus) in een interview in Elsevier van 12 april 1997, over de onafhankelijkheid van de advocatuur in het kader van verhalen over drugsbaronnen die hun advocaten miljoenen aan honoraria betalen.</item>
         <item attribuut="Rubriek">Burgerlijk recht en burgerlijk procesrecht (Rechtsbijstand) Staats- en bestuursrecht (Ministeries) Strafrecht en strafprocesrecht (Rechtsbijstand in strafzaken)</item>
         <item attribuut="Trefwoorden">Advocaten Ministers</item>
         <item attribuut="Vindplaats">Kamervragen met antwoord 1996-1997, nr. 19, Eerste Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Glasz</persoon>
            <persoon partij="CDA">Hirsch Ballin</persoon>
            <persoon partij="CDA">Stevens</persoon>
         </item>
         <item attribuut="Datum_reaktie">1997-06-10</item>
         <item attribuut="Datum_indiening">1997-05-20</item>
         <item attribuut="Document-id">KVR5003</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="37" allpagenumbers="37 38" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="19" onderwerp="" indiendatum="1997-05-20">
         <vrager partij="CDA" oorsprong="parlement">Glasz</vrager>
         <vrager partij="CDA" oorsprong="parlement">Hirsch Ballin</vrager>
         <vrager partij="CDA" oorsprong="parlement">Stevens</vrager>
         <vraagt-aan/>
      </vraagdata>
      <antwoorddata antwoorddatum="1997-06-10">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u juist geciteerd in de in de toelichting opgenomen tekst, die deel uitmaakt van uw interview in Elsevier, 12 april 1997? <voetnoot nummer="1"/>
      </vraag>
      <vraag nummer="2">Zo ja, onderkent u dat u met de passage: «De ethiek van de advocatuur is in het geding. Vroeger was de advocatuur een officium nobile. Dat is ze niet meer» een beschuldigend en negatief oordeel hebt uitgesproken over de beroepsgroep als zodanig, ook al richt uw opmerking zich kennelijk op bepaalde leden van de Balie? </vraag>
      <vraag nummer="3">Heeft u soortgelijke categorale uitspraken ook gedaan ten aanzien van de rechterlijke macht, het openbaar ministerie of de politie als zodanig, in gevallen waarin individuele rechters, leden van het openbaar ministerie of politiefunctionarissen naar uw oordeel niet correct hebben geopereerd? </vraag>
      <vraag nummer="4">Indien u van oordeel bent dat er advocaten zijn die ethische grenzen overschrijden, verdient het dan betrokken orden van advocaten tuchtrechtelijk te laten onderzoeken mede in het licht van de hierover door de Nederlandse Orde van Advocaten met het College van Procureurs-Generaal gemaakte afspraken, zoals vermeld in het jaarverslag van de Nederlandse Orde over 1995, blz. 8, en in het Vademecum Advocatuur, Tjeenk Willink, 1997, deel II Wet en regelgeving, blz. 299? </vraag>
      <vraag nummer="5">Dient niet juist de minister van Justitie de uiterste zorgvuldigheid te betrachten in uitlatingen jegens de beroepsgroep die de wettelijke taak heeft op te komen voor de verdediging in rechte van strafrechtelijke verdachten, vooral gelet op de daartoe te waarborgen onafhankelijkheid? </vraag>
      <noten afkomstig="vraag">
         <noot nummer="1" titel="Is dat wel het ethisch niveau dat wij advocaten willen toedichten?">Sorgdrager kent de verhalen over drugsbaronnen die hun advocaten miljoenen aan honoraria betalen. «Er zijn vermoedens, signalen. Maar voor je iets kunt bewijzen, dat is lastig. De ethiek van de advocatuur is in het geding. Vroeger was de advocatuur een officium nobile. Dat is ze niet meer. Er lopen nu mensen rond van wie ik denk: «Is dat wel het ethisch niveau dat wij advocaten willen toedichten?»</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Met mijn uitspraken heb ik niet een beschuldigend negatief oordeel willen geven over de beroepsgroep als zodanig, maar een waarschuwing willen uiten aan het adres van de Nederlandse Orde van Advocaten alert te blijven op ontwikkelingen die de gehele beroepsgroep in een kwaad daglicht kunnen stellen. Daarbij heb ik de Nederlandse Orde van Advocaten uitdrukkelijk opgeroepen discussies over de integriteit van de beroepsuitoefening te initiëren. </antwoord>
      <antwoord nummer="3" voetnoot="1">Nee. Dat betekent echter geenszins dat ik ontwikkelingen binnen die beroepsgroepen wanneer deze wijzen op een mijns inziens verkeerde ontwikkeling niet aan de orde zal stellen. Ik mag u in dat verband wijzen op mijn analyse van het zgn. «Hakkelaar»-proces <voetnoot nummer="1"/>, waarbij ik met betrekking tot de door het openbaar ministerie gezochte publiciteit heb benadrukt, dat het optreden van het openbaar ministerie professioneel en «magistratelijk» dient te zijn. In dat verband heb ik geconstateerd dat aspecten van publiciteitsuitingen van de betrokken leden van het openbaar ministerie niet altijd binnen de daarvoor te stellen grenzen zijn gebleven. </antwoord>
      <antwoord nummer="4 en 5">Mede naar aanleiding van de parlementaire enquête opsporingsmethoden heeft overleg plaatsgevonden tussen de Nederlandse Orde van Advocaten en de voorzitter van het College van Procureurs-Generaal. Daarbij is afgesproken dat door de respectieve organisaties aangewezen vertrouwenspersonen inzage krijgen in de dossiers van advocaten en notarissen die betrokken zijn bij ongebruikelijke transacties zoals bedoeld in de Wet melding ongebruikelijke transacties (MOT). Inzage moet de beroepsorganisatie in staat stellen tuchtrechtelijk op te treden. Deze afspraken nemen niet weg dat er naar mijn mening een grijs gebied dreigt te ontstaan tussen tuchtrechtelijk verwijtbaar handelen en de traditionele waarden van de advocatuur en de dienovereenkomstige rol in het strafproces. Ik signaleer dat een – overigens in omvang beperkt – aantal advocaten steeds meer inspeelt op de toenemende aandacht die de media hebben voor het rechtsbedrijf, waarbij zij soms blijkt geeft van een consequent en ver doorgevoerde behartiging van de belangen van de verdachte. Daarbij ontbreekt de benodigde distantie en wordt de confrontatie met de zittende en staande magistratuur niet geschuwd. Een dergelijke opstelling duidt op een beroepshouding die afwijkt van de aloude, vertrouwde normen en waarden van het nobile officium. Wat altijd vanzelfsprekend leek te zijn: de advocaat die – in overleg met zijn cliënt – zijn werkzaamheden in vrijheid uitoefent zonder dat hij iemands lasthebber is, lijkt nu minder voor zich te spreken. De advocaat in wiens optreden de benodigde distantie ontbreekt, boet in aan onafhankelijkheid. Wanneer hij zich te zeer op een lijn stelt met de belangen van de verdachte, verliest hij zijn meerwaarde voor de rechter. Ik sla die ontwikkeling met enige zorg gade, omdat deze onze rechtscultuur nadelig kan beïnvloeden door een mogelijke onnodige juridisering en aanscherping van conflicten. Een antwoord hierop zal in de eerste plaats van de beroepsorganisatie moeten komen. Aanvullende regelgeving is pas aan de orde indien adequate regulering door de beroepsorganisatie uitblijft. Gelet op het voorgaande moge duidelijk zijn dat naar mijn mening de onafhankelijkheid van de professionals in de rechtspleging een voorwaarde is voor het goed functioneren van de rechtsstaat. </antwoord>
      <noten afkomstig="antwoord">
         <noot nummer="1">Tweede Kamer 1996–1997, 25 296, nr. 1 pagina 7</noot>
      </noten>
   </antwoorden>
</kvr>
