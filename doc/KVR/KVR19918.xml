<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Lith (CDA) aan de ministers van Landbouw, Natuur en Voedselkwaliteit, van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat over ontwikkelingsprojecten van de Biesbosch. (Ingezonden 2 maart 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19918
</item>
         <item attribuut="Inhoud">Deze vragen dienen ter aanvulling op eerdere vragen hierover van hetzelfde lid (Aanhangsel van de Handelingen II, 2003-2004, 857).</item>
         <item attribuut="Rubriek">Natuur (Natuurmonumenten) Natuur (Overig) Verkeer, vervoer en waterstaat (Overig)</item>
         <item attribuut="Trefwoorden">Nationale parken Natuurbescherming Waterhuishouding</item>
         <item attribuut="Vindplaats">Kamervragen met antwoord 2003-2004, nr. 1219, Tweede Kamer</item>
         <item attribuut="Vraagnr_bij_indiening">2030409580</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van Lith</persoon>
         </item>
         <item attribuut="Datum_reaktie">2004-03-31</item>
         <item attribuut="Datum_indiening">2004-03-02</item>
         <item attribuut="Document-id">KVR19918</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2581" allpagenumbers="2581 2582" vetnummer="2030409580" code="0304tkkvr1219" lopendefooter="Tweede Kamer, vergaderjaar 2003–2004, Aanhangsel" filenaam="KVR19918" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1219" onderwerp="" indiendatum="2004-03-2">
         <vrager partij="CDA" oorsprong="parlement">Van Lith</vrager>
         <vraagt-aan>de ministers van Landbouw, Natuur en Voedselkwaliteit, van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-03-31">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Deelt u de mening, dat (natuur)ontwikkelingsprojecten van de Biesbosch in relatie tot de PKB Ruimte voor de Rivier moeten worden beoordeeld en dat besluitvorming over deze projecten pas na PKB deel 1 en MER kan plaatsvinden? </vraag>
      <vraag nummer="2">Waarom dienen de projecten Noordwaard (zowel LNV als ook VW project), Zuiderklip en Aansluiting Sliedrechtse Biesbosch nu al te worden uitgevoerd? Welke waterstandsverlaging wordt hiermee gerealiseerd? Kunt u per project een korte toelichting geven? </vraag>
      <vraag nummer="3">Wat wordt voor de afzonderlijke projecten begroot? Welke kosten zijn per project reeds gemaakt en wat zijn per project nog te maken kosten? Kunt u een overzicht geven van de kostenposten per project? </vraag>
      <vraag nummer="4">Wanneer besluit u over herziening van het Beheers- en Inrichtingsplan Biesbosch (BIP) en de projecten Zuiderklip en Aansluiting Sliedrechtse Biesbosch? Bent u bereid een concept van het BIP naar de Tweede Kamer te sturen of de Tweede Kamer zo volledig mogelijk te informeren over het plan? </vraag>
      <vraag nummer="5">Op welke wijze kunt u waarborgen dat er sprake is van een integrale belangenafweging t.a.v. de Biesbosch en ervoor zorgen dat de verschillende projecten van het Rijk goed ten opzichte van elkaar worden afgewogen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van hetzelfde lid, Aanhangsel-Handelingen nr. 857, vergaderjaar 2003–2004. </toelichting>
   <antwoorden aantal="5">
      <antwoord nummer="1">Ik deel de mening dat effecten van (natuur)ontwikkelingsprojecten in relatie tot de PKB moeten worden bezien. Echter t.a.v. de besluitvorming deel ik de mening niet. Het kabinet heeft namelijk met instemming van de Tweede Kamer besloten om, gelijktijdig met de planfase Ruimte voor de Rivier (PKB/Mer), reeds lopende projecten die passen binnen de doelstellingen van ruimte voor de rivier, met kracht voort te zetten (Kabinetsstandpunt Ruimte voor de Rivier, december 2000). Dit betreft onder meer de projecten Noordwaard, Zuiderklip en 2e fase (aansluiting) Sliedrechtse Biesbosch. Besluitvorming over en uitvoering van deze projecten hoeft dus niet te wachten op de uitkomsten van PKB. </antwoord>
      <antwoord nummer="2">Voor de Noordwaard, Zuiderklip en Sliedrechtse Biesbosch zijn de begrenzingprocedures in het kader van de EHS afgesloten (90-er jaren) en is gestart met de projectrealisering. Voor het Biesboschgebied loopt inmiddels ook de PKB Ruimte voor de Rivier. Door koppeling van veiligheid en natuurontwikkeling voor de Noordwaard, Zuiderklip en aansluiting Sliedrechtse Biesbosch wordt alvast een deel van de rivierverruimende taakstelling gerealiseerd en wordt voorkomen dat de veiligheidstaakstelling na afronding van het natuurproject alsnog moet worden ingepast. Daarnaast wordt voorkomen dat een groot aantal projecten in korte tijd na de totstandkoming van de PKB gerealiseerd moeten worden. De Noordwaard en de Sliedrechtse Biesbosch zijn projecten die in het kader van NURG (Nadere Uitwerking Rivieren Gebied: samenwerkingsafspraak Veiligheid en Natte Natuur LNV/VW) worden uitgevoerd. Door het gekozen Noordwaard-alternatief wordt er een waterstandverlaging gerealiseerd van circa 9 cm ter plaatse en circa 3 cm bij Gorinchem (10% van de taakstelling voor 2015) en ontstaat 530 ha natuur. Het bestemmingsplan is inmiddels gewijzigd. De uitvoering van de Noordwaard is deels gerealiseerd (1996) en zal naar verwachting in 2007 gereed zijn. Dit (NURG-)project betreft overigens niet het landbouwgebied Noordwaard (2000 ha) waar in het kader van de planstudie PKB over wordt gesproken. Dit gebied zal volledig worden meegenomen in de besluitvorming over de PKB. De inrichting van de Sliedrechtse Biesbosch (fase 1) is gerealiseerd mede als gevolg van extreem hoge waterstanden in 1993 en 1995 en de daaruit voortvloeiende grote kleibehoefte voor dijkversterking (Deltaplan Grote Rivierenakkoord). Met de aansluiting op het rivierenstelsel wordt 293 ha getijdennatuur aan de Biesbosch toegevoegd en circa 2,5 cm waterstandsverlaging ter plaatse gerealiseerd en circa 0,5 cm bij Gorinchem. De Zuiderklip ligt in het hart van de Brabantse Biesbosch en is een project waarbij eveneens doelstellingen en middelen voor natuurontwikkeling en veiligheid gecombineerd kunnen worden. Indien het opgestelde inrichtingsplan wordt uitgevoerd, zal circa 400 ha getijdennatuur worden ontwikkeld en de waterstand bij maatgevende afvoeren met circa 4 cm worden verlaagd op de Bergsche Maas. Voor alle drie projecten geldt dat de gebieden in eigendom en beheer komen van Staatsbosbeheer voor zover dit al niet het geval is. </antwoord>
      <antwoord nummer="3">De Noordwaard wordt volledig gefinancierd uit NURG-gelden (50% V&amp;W, 50% LNV). De totale projectkosten zijn geraamd op € 34,1 miljoen. De grondaankoop en een deel van de inrichting zijn inmiddels gerealiseerd hetgeen € 16,4 miljoen respectievelijk € 3,7 miljoen (inclusief kleiopbrengsten) heeft gekost. De resterende inrichtingskosten worden geraamd op € 14 miljoen. De kosten voor de Zuiderklip worden gefinancierd vanuit EHS, Deltanatuur en Ruimte voor de Rivier en (vooralsnog) met Europese subsidie. De totale kosten worden geraamd op € 24,6 miljoen. Deze zijn opgebouwd uit kosten voor grondverwerving ( € 15,6 miljoen) en de inrichting (€ 9 miljoen). Indien de inrichting gefaseerd wordt uitgevoerd, omdat een deel in pachtgebruik blijft, zullen de inrichtingskosten circa € 1,8 miljoen hoger uitvallen. Voor de inrichting (onderdeel planvorming) en grondverwerving is reeds € 0,4 miljoen respectievelijk € 9,1 miljoen besteed. Voor de Sliedrechtse Biesbosch is reeds € 8 miljoen uitgegeven voor grondaankoop en € 6 miljoen voor de inrichting (1e fase). De kosten voor deze inrichting zijn grotendeels bekostigd uit kleiopbrengsten. Daarnaast is een financiële bijdrage geleverd door NURG en Europese subsidie. De kosten voor aansluiting op de rivier(fase 2) worden geraamd op € 3 miljoen. </antwoord>
      <antwoord nummer="4">Naar verwachting wordt de herziening van het BIP in het komende najaar ter goedkeuring aan mij aangeboden. Een BIP wordt opgesteld in het kader van het beleid voor de Nationale Parken. Nationale Parken hebben tot doel om voor grote aaneengesloten (natuur)gebieden (NP Biesbosch is 7100 ha) de natuurkwaliteiten te versterken, de natuur- en milieueducatie te stimuleren en natuurgericht(e) recreatie en onderzoek te bevorderen. Het BIP wordt opgesteld door het Overlegorgaan van het betreffende Nationaal Park, bestaande uit vertegenwoordigers van diverse publiek- en privaatrechtelijke organisaties. Het Overlegorgaan heeft tot taak zorg te dragen voor de onderlinge afstemming van alle voor de inrichting en het beheer van belang zijnde activiteiten. In het BIP wordt de gemeenschappelijke visie van het Overlegorgaan op beheer en inrichting van het gebied weergeven. Dit 10 jarig plan vormt een belangrijke basis om het Nationaal Park jaarlijks rijkssubsidie toe te kennen. Besluitvorming over de door u genoemde projecten vindt niet plaats door het Overlegorgaan en daarmee ook niet via het BIP voor het Nationaal Park de Biesbosch. Het projectbesluit voor de Zuiderklip kan naar verwachting dit voorjaar door GS van de provincie Noord-Brabant worden genomen. Het ministerie van Verkeer en Waterstaat zal over haar bijdrage aan dit project ook naar verwachting dit voorjaar beslissen. Over het projectbesluit voor de Aansluiting Sliedrechtse Biesbosch (fase 2) wordt waarschijnlijk medio 2004 besloten door het ministerie van Verkeer en Waterstaat, mede gezien de gestelde natuurdoelstellingen voor dit gebied(getijdennatuur). Aan de hand van het ontgrondingenvergunningstelsel wordt de mogelijkheid voor inspraak geboden. De Gedeputeerde Staten van de provincie Zuid-Holland zijn in deze bevoegd gezag. In mijn antwoord op vraag 1 heb ik aangegeven hoe de besluitvorming ten aanzien van Zuiderklip en Aansluiting Sliedrechtse Biesbosch zich verhoudt tot de PKB Ruimte voor de Rivier. Uiteraard ben ik bereid u van mijn reactie op het BIP op de hoogte te stellen en desgewenst het plan te doen toekomen. </antwoord>
      <antwoord nummer="5">Hiervoor verwijs ik u naar mijn antwoord, verwoord in mijn brief van 9 februari jongstleden (briefkenmerk DZ. 2004/312), op de door uw gestelde vraag 2 van 20 januari 2004: «Voor natuurontwikkelingsprojecten heeft een integrale afweging plaatsgevonden door de provincies Zuid-Holland en Noord-Brabant in het kader van begrenzing van de EHS en in de voor de bovenstaande lopende projecten uitgevoerde planstudies/mer-rapporten.» </antwoord>
      <noten afkomstig="antwoord"/>
   </antwoorden>
</kvr>
