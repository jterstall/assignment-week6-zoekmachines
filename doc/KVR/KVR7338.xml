<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over export van produkten naar Pakistan. (Ingezonden 8 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7338
</item>
         <item attribuut="Inhoud">Vragen over de export van producten die gebruikt worden voor de productie van kernwapens.</item>
         <item attribuut="Rubriek">Handel en economie (Export) Veiligheidsbeleid en defensie (Militair materieel)</item>
         <item attribuut="Trefwoorden">Export Pakistan Wapens</item>
         <item attribuut="Vindplaats">Kamervragen met antwoord 1997-1998, nr. 1413, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1998-06-25</item>
         <item attribuut="Datum_indiening">1998-06-08</item>
         <item attribuut="Document-id">KVR7338</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2893" allpagenumbers="2893 2894" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7338" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1413" onderwerp="" indiendatum="1998-06-8">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1998-06-25">
         <antwoorder functie="staatssecretaris" ministerie="Economische Zaken">Van Dok-Van Weele</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Klopt het dat in opdracht van het ministerie van Economische zaken vijf zendingen van de bedrijven Slebos Research en Bodmerhof BV met bestemming Pakistan zijn tegengehouden? (Zie VN 6 juni 1998) </vraag>
      <vraag nummer="2">Kunnen deze zendingen gebruikt worden bij de productie van kernwapens? </vraag>
      <vraag nummer="3">Beschikt u over informatie dat naast de genoemde vijf zendingen andere produkten, die mogelijk gebruikt kunnen worden voor de vervaardiging van atoomwapens, van deze of andere Nederlandse bedrijven wel zijn uitgevoerd naar Pakistan? </vraag>
      <vraag nummer="4">Welke maatregelen denkt de Nederlandse regering te nemen tegen de twee bovengenoemde bedrijven? </vraag>
      <vraag nummer="5">Kunt u garanderen dat er in het verleden geen wapenexportvergunningen zijn afgegeven voor leveranties aan Pakistan die mogelijk gebruikt zouden kunnen worden voor de research naar en de produktie van kernwapens? </vraag>
      <vraag nummer="6">Hoe kan het dat twee van de vijf leveranties niet in Nederland zijn tegengehouden maar pas in respectievelijk België en Oostenrijk? </vraag>
      <vraag nummer="7">Heeft de regering diplomatieke stappen richting Pakistan ondernomen nadat de zendingen onderschept waren? </vraag>
      <vraag nummer="8">Kan de regering garanderen dat de vijf onderschepte zendingen voldoende veilig bewaard worden? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Het Ministerie van Economische Zaken heeft, onder toepassing van artikel 2a lid 4 van de In- en uitvoerwet, sinds april 1997 een vijftal zendingen van niet-strategische goederen met als eindbestemming Pakistan onder vergunningplicht gebracht. Voor de volledigheid zij vermeld dat dit artikel is gericht op het voorkomen van de uitvoer van niet-strategische goederen die in het land van eindbestemming zullen of kunnen worden gebruikt om bij te dragen tot de ontwikkeling, de productie, de behandeling en bediening, het onderhoud, de opslag, de opsporing, de identificatie of de verspreiding van chemische, biologische of nucleaire wapens of tot de ontwikkeling, de productie, het onderhoud of de opslag van raketten die dergelijke wapens naar een doel kunnen voeren. De regering ziet geen aanleiding voor het publiekelijk identificeren van de bij de aanvankelijk beoogde uitvoer betrokken bedrijven. Zij is voorts van mening dat zij vertrouwelijke gegevens, mede om redenen van bronbescherming, niet in de openbaarheid kan brengen. </antwoord>
      <antwoord nummer="2">In het licht van het antwoord op vraag 1 geeft de regering er de voorkeur aan te verwijzen naar de gronden voor het opleggen van een vergunningplicht voor niet-strategische goederen zoals deze worden opgesomd in artikel 2a lid 4 van de In- en uitvoerwet. </antwoord>
      <antwoord nummer="3">De vraag of de exporteurs waarvan nu één of meerdere zendingen onder de vergunningplicht zijn gebracht, bewust of onbewust betrokken zijn geweest bij andere leveranties die mogelijkerwijs een bijdrage geleverd kunnen hebben aan activiteiten als omschreven in artikel 2a lid 4 van de In- en uitvoerwet, is momenteel onderwerp van onderzoek. De overheid beschikt, voor zover het de periode vanaf de introductie van genoemde bepaling betreft, niet over aanwijzingen dat andere bedrijven goederen, die gebruikt kunnen worden voor de vervaardiging van atoomwapens, hebben uitgevoerd naar Pakistan. Daarbij zij vermeld dat ingevolge artikel 2a lid 6 In- en uitvoerwet een meldingsplicht rust op de exporteur die weet dat door hem uit te voeren goederen geheel of ten dele bestemd zijn om te worden gebruikt voor een van de in artikel 2a lid 4 van de In- en uitvoerwet genoemde doeleinden. </antwoord>
      <antwoord nummer="4">Er is thans voor de uitvoer van een vijftal zendingen vergunningplicht opgelegd op grond van artikel 2a lid 4 van de In- en uitvoerwet. Indien een exporteur een zending toch zonder de vereiste vergunning uitvoert, is sprake van een strafbaar feit dat op grond van de Wet Economische Delicten gesanctioneerd kan worden </antwoord>
      <antwoord nummer="5">De regering heeft geen aanleiding om te veronderstellen dat in het verleden vergunningen zijn verleend voor de uitvoer van militaire of andere strategische goederen die gebruikt zijn bij het onderzoek naar en de ontwikkeling van kernwapens in Pakistan. De uitvoer van strategische goederen is op grond van de In- en uitvoerwet en het Uitvoerbesluit strategische goederen 1963 vergunningplichtig en de aanvragen voor vergunningen worden mede beoordeeld op het risico van gebruik in relatie tot zulke activiteiten. Voor wat betreft de uitvoer van niet-strategische goederen wordt een ad-hoc vergunningplicht ex artikel 2a lid 4 van de In- en uitvoerwet opgelegd, indien de overheid over aanwijzingen beschikt dat de goederen in het land van bestemming zullen of kunnen bijdragen aan activiteiten als de ontwikkeling van massavernietigingswapens of raketten. Bovendien kan de overheid optreden na een melding van een exporteur krachtens artikel 2a lid 6 In- en uitvoerwet. Zoals in de beantwoording van vraag 3 aangegeven, wordt momenteel onderzocht of er bedrijven zijn die zich hebben onttrokken aan deze meldingsplicht. Vaststaat dat de overheid in alle gevallen waarin zij met toepassing van het instrument van artikel 2a lid 4 van de In- en uitvoerwet kon ingrijpen, dat ook heeft gedaan. </antwoord>
      <antwoord nummer="6">Een van de basisprincipes van de interne markt is het vrije verkeer van (niet-strategische) goederen binnen het Communautaire douanegebied. De toepassing van artikel 2a lid 4 van de In- en uitvoerwet richt zich dan ook niet op de verplaatsing van goederen binnen de Gemeenschap, maar op de uitvoer naar derde landen. In één geval bevonden de door een Nederlandse exporteur naar Pakistan uit te voeren goederen zich ten tijde van de toepassing van artikel 2a lid 4 van de In- en uitvoerwet op Belgisch grondgebied. In een ander geval is dit artikel vanwege de betrokkenheid van een Nederlandse exporteur toegepast voordat de goederen vanuit Oostenrijk via Nederland dan wel via een andere Lid-Staat van de Gemeenschap werden uitgevoerd. In beide gevallen is de Nederlandse beschikking, d.w.z. het besluit tot oplegging van een vergunningplicht bij uitvoer vanuit het Communautaire douanegebied aan de betreffende Nederlandse exporteur, bij de betrokken en andere Lid-staten van de Gemeenschap genotificeerd. Het gevolg van deze notificatie en het daarmee gepaard gaande overleg tussen de in Nederland en in deze Lid-Staten met exportcontrole belaste autoriteiten is, dat de betrokken goederen onder toezicht zijn geplaatst en het Communautaire douanegebied niet zullen verlaten alvorens de Nederlandse exporteur in Nederland alsnog een vergunning heeft verkregen. </antwoord>
      <antwoord nummer="7">Neen. Indien het echter tot daadwerkelijke vergunningaanvragen komt, waarbij gedocumenteerde en door de Pakistaanse autoriteiten gegarandeerde waarborgen rond het eindgebruik van de goederen zullen worden verlangd, liggen nadere contacten met de Pakistaanse overheid zeker in de rede. </antwoord>
      <antwoord nummer="8">Er wordt toezicht uitgeoefend op de betrokken goederen, teneinde te voorkomen dat de goederen het communautair douanegebied zonder uitvoervergunning verlaten. Ingeval van overtreding van dit verbod zullen, zoals reeds in het antwoord op vraag 4 aangegeven, de beschikbare sanctiemogelijkheden worden ingezet. </antwoord>
      <noten afkomstig="antwoord"/>
   </antwoorden>
</kvr>
