<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Jansen (SP) aan de minister voor Wonen, Wijken en
Integratie en de staatssecretaris van Financiën over een belastingvrijstelling
voor projectontwikkelaars. (Ingezonden 5 maart 2008); Antwoord</item>
         <item attribuut="Bestand">17Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31971</item>
         <item attribuut="Inhoud">Vragen naar aanleiding van enthousiaste uitlatingen minister Vogelaar
(WWI) in RTL nieuws/NOS journaal (21 februari 2008) over belastingvrijstelling
voor projectontwikkelaars die een bepaald aandeel sociale woningen bouwen,
naar voorbeeld in New York (VS). Indiener wil weten hoe dit idee zich verhoudt
tot het Belastingplan 2008 waarin een integrale vennootschapsbelasting op de
sociale activiteiten van woningcorporaties is opgenomen.</item>
         <item attribuut="Rubriek">Belastingen (Belastingontheffing, -teruggave, -vermindering,
-vrijstelling, toeslagen)
Belastingen (Vennootschapsbelasting)
Bouw (Woningbouw)
Volkshuisvesting (Huurwoningen)</item>
         <item attribuut="Trefwoorden">Belastingvrijstellingen
Huurwoningen
Woningbouw
Woningbouwverenigingen</item>
         <item attribuut="Vindplaats">Kamervragen met antwoord 2007-2008, nr. 2343, Tweede Kamer</item>
         <item attribuut="Vraagnr_bij_indiening">2070813660</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="SP">Jansen</persoon>
         </item>
         <item attribuut="Datum_reaktie">2008-05-16</item>
         <item attribuut="Datum_indiening">2008-03-05</item>
         <item attribuut="Document-id">KVR31971</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4801" allpagenumbers="4801 4802" vetnummer="2070813660" code="0708tkkvr2343" lopendefooter="Tweede Kamer, vergaderjaar 2007–2008, Aanhangsel" filenaam="KVR31971" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2343" onderwerp="" indiendatum="2008-03-5">
         <vrager partij="SP" oorsprong="parlement">Jansen</vrager>
         <vraagt-aan>de minister voor Wonen, Wijken en Integratie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="16 mei 2008, zie ook Aanhangsel Handelingen nr. 1926, vergaderjaar 2007–2008">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Staat u nog steeds achter uw enthousiasme dat u tentoonspreidde in RTL Nieuws <voetnoot nummer="1"/>en het NOS Journaal <voetnoot nummer="2"/>als het gaat om een belastingvrijstelling voor projectontwikkelaars bij de bouw van een bepaald aandeel sociale woningen? </vraag>
      <vraag nummer="2">Wanneer wordt de Kamer geïnformeerd over de uitkomsten van deze «studie»? </vraag>
      <vraag nummer="3">Hoe verhoudt een belastingvrijstelling zich tot het Belastingplan 2008, waarin een integrale vennootschapsbelasting op de sociale activiteiten van woningcorporaties is opgenomen? </vraag>
      <vraag nummer="4">Wordt dit «New York-model» voor belastingvrijstelling bij de gesprekken met woningcorporaties over een nieuwe vaststellingsovereenkomst betrokken? Wanneer denkt u overeenstemming te hebben bereikt met de woningcorporaties over deze nieuwe vaststellingsovereenkomst? </vraag>
      <vraag nummer="5">Bent u op de hoogte van de situatie in het Verenigd Koninkrijk waarin projectontwikkelaars bij wet kunnen worden verplicht een bepaald percentage sociaal te bouwen? Zo ja, wat vindt u hiervan? Zo neen, is het wellicht verstandig om de volgende keer op werkbezoek te gaan in Londen in plaats van New York, waarmee tegelijkertijd 5500 vliegkilometers worden bespaard? </vraag>
      <noten afkomstig="vraag">
         <noot nummer="1" datum="2008-02-21" bron="RTL nieuws" titel="Vrijstelling van belasting geven aan zo’n ontwikkelaar voor een x aantal jaren zodat het voor hem rendabel wordt om dit te doen; is de moeite waard om ook in ons land te gaan bekijken">RTL nieuws, 21 februari 2008: «Vrijstelling van belasting geven aan zo’n ontwikkelaar voor een x aantal jaren zodat het voor hem rendabel wordt om dit te doen; is de moeite waard om ook in ons land te gaan bekijken»</noot>
         <noot nummer="2" datum="2008-02-21" bron="NOS journaal" titel="Investeerders of projectontwikkelaars die lange termijn verplichting met zo’n wijk aan gaan; lijkt me fantastisch ook in Nederland ; heb idee dat ontwikkelaars daar wel oren naar hebben; ik verwacht daar ook wel wat van.">NOS journaal, 21 februari 2008: «Investeerders of projectontwikkelaars die lange termijn verplichting met zo’n wijk aan gaan; lijkt me fantastisch ook in Nederland ; heb idee dat ontwikkelaars daar wel oren naar hebben; ik verwacht daar ook wel wat van.»</noot>
      </noten>
   </vragen>
   <antwoorden aantal="5">
      <antwoord nummer="1">Het enthousiasme had mede betrekking op de manier waarop in een stad als New York de sociale woningbouw en wijkverbetering worden aangepakt. De gemeente New York zet daarbij op lokaal niveau fiscale maatregelen in om wijkverbetering ter hand te nemen. Ook Nederland kent maatregelen waarbij lokaal maatwerk kan worden geleverd. Indien meer partijen activiteiten uitvoeren in een herstructureringswijk, kunnen zij een wijkontwikkelingsmaatschappij oprichten. Deze entiteit kan onder voorwaarden vrijstelling van overdrachtsbelasting krijgen bij inbreng van vastgoed. Bij uitname kunnen dezelfde verkrijgers ook onder voorwaarden vrijstelling van overdrachtsbelasting krijgen. Ook is in de Wet bijzondere maatregelen grootstedelijke problematiek voor grote gemeenten (GSB-steden en gemeenten met meer dan 100.000 inwoners) de mogelijkheid opgenomen om kansenzones aan te wijzen en in die gebieden de onroerendezaakbelasting voor bedrijven te verlagen. Ondernemers hebben daardoor lagere lasten. Steden kunnen daarmee het ondernemersklimaat verbeteren in achterstandsgebieden en daarmee wordt de leefbaarheid voor bewoners in de wijken vergroot. Ten aanzien van de situatie in New York moet wel bedacht worden dat die context geheel verschillend is van de onze. Vrijstelling van belasting voor ontwikkelaars van sociale woningen is een instrument waar overheden in de Verenigde Staten voor kiezen. In Nederland ligt het toepassen van een dergelijk landelijk instrument nu niet voor de hand. Het invoeren van vennootschapsbelastingplicht voor de woningcorporaties in het Belastingplan 2008 heeft voor de woningmarkt als geheel het effect dat er fiscaal een meer gelijk speelveld is ontstaan. Een belastingvrijstelling die alleen zou gelden voor commerciële projectontwikkelaars zou dit gelijke speelveld weer verstoren. Wel wil het kabinet ook in Nederland ruimte scheppen voor nieuwe maatschappelijke basisinitiatieven. Het kabinet juicht het toe als projectontwikkelaars meer betrokken raken bij stedelijke herstructurering. Daarbij hoort ook de bouw van sociale woningen. </antwoord>
      <antwoord nummer="2">In het betreffende vraaggesprek is geen «studie» aangekondigd maar is aangegeven dat bekeken zou kunnen worden of een belastingvrijstelling voor ontwikkelaars eventueel ook in de Nederlandse situatie wenselijk en mogelijk zou zijn. Zie verder het antwoord op vraag 1. </antwoord>
      <antwoord nummer="3">Zie het antwoord op vraag 1. </antwoord>
      <antwoord nummer="4">Zoals in het antwoord op vraag 1 aangegeven overweegt het kabinet niet om een belastingvrijstelling volgens een «New York- model» in te voeren. Als het kabinet al zou overwegen een belastingvrijstelling in te voeren, hetgeen zoals aangegeven niet het geval is, zou die vrijstelling niet in een individuele vaststellingsovereenkomst maar in de wet moeten worden opgenomen, zodat alle projectontwikkelaars, zowel commerciële projectontwikkelaars als woningcorporaties, van de vrijstelling gebruik kunnen maken. De nieuwe vaststellingsovereenkomst is een civielrechtelijke overeenkomst die de Belastingdienst sluit met individuele woningcorporaties om de gevolgen van het invoeren van de integrale belastingplicht voor de vennootschapsbelasting te regelen. Er is door een van de woningcorporaties een kort geding in het vooruitzicht gesteld dat wordt ondersteund door Aedes. Dit kort geding zal gaan over het opzeggen van de «oude» vaststellingsovereenkomst, met name over het feit dat er geen voldoende opzegtermijn in acht zou zijn genomen. Dit kort geding zal mogelijk gevolgen hebben voor de «nieuwe» vaststellingsovereenkomst. De Belastingdienst heeft met het oog op deze nieuwe vaststellingsovereenkomst organisatorische maatregelen getroffen en diverse probleemgebieden in kaart gebracht. Ook zijn er al informele contacten tussen de Belastingdienst en Aedes. Formele gesprekken tussen de Belastingdienst en Aedes zullen worden gestart nadat de rechter heeft beslist in het kort geding. </antwoord>
      <antwoord nummer="5">Het wettelijke kader in het Verenigd Koninkrijk is voor het realiseren van sociale woningbouw niet zonder meer op één lijn te plaatsen met de Nederlandse situatie. Meestal wordt de realisatie van een locatie geheel opgedragen aan een ontwikkelaar die daarmede een grote zeggenschap over de inhoud van het plan krijgt. De planologische medewerking wordt afhankelijk gesteld van een niet-objectief onderbouwde financiële bijdrage. Het tussen gemeente en ontwikkelaar aldus uit te onderhandelen percentage sociale woningbouw is een vorm van «betaalplanologie» die gemakkelijk leidt tot intransparantie en willekeur. In het Verenigd Koninkrijk staat deze regeling dan ook ter discussie. In Nederland is een dergelijke regeling overbodig door de sterke bevoegdheden van gemeenten op het gebied van de ruimtelijke ordening. De gemeente bepaalt zelf de bestemming en zij kan, als ze ook zelf grond bezit, ook zelf bepalen of zij haar grond verkoopt voor sociale woningbouw. Ook wanneer een ontwikkelaar de grond bezit, bepaalt de gemeente de bestemming. Als een ontwikkelaar geen medewerking wil verlenen aan de bestemming, staat de gemeente het onteigeningsinstrument ter beschikking. Vanaf 1 juli 2008 treedt de nieuwe Wet ruimtelijke ordening in werking. Deze wet geeft gemeenten de mogelijkheid om tegelijkertijd met een bestemmingsplan een exploitatieplan vast te stellen. Zo kan een exploitatieplan worden vastgesteld als gemeente en ontwikkelaar niet op vrijwillige basis tot een overeenkomst over de realisatie van sociale woningbouw komen. Vanaf de inwerkingtreding van de nieuwe wet kan de gemeente de bestemming Sociale woningbouw wel op kaart, behorende bij het exploitatieplan, vastleggen. Daarmee wordt het, ook in het geval dat de ontwikkelaar de grond bezit, eenvoudiger sociale woningbouw te realiseren. Dit omdat conformiteit met het exploitatieplan een vereiste is voor het verkrijgen van een bouwvergunning. Bij weigerachtigheid van de ontwikkelaar is het onteigeningsinstrument vervolgens beter inzetbaar. </antwoord>
      <noten afkomstig="antwoord"/>
   </antwoorden>
</kvr>
