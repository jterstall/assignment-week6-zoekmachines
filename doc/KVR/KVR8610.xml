<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de minister van Onderwijs, Cultuur en Wetenschappen, de staatssecretaris van Onderwijs, Cultuur en Wetenschappen, dhr. Van der Ploeg en de staatssecretaris van Financiën over de omroepbijdrage voor bewoners van studentenflats. (Ingezonden 11 december 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8610
</item>
         <item attribuut="Rubriek">Communicatie, media en informatievoorziening (Omroepen) Hoger onderwijs (Studenten)</item>
         <item attribuut="Trefwoorden">Omroepbijdragen Studenten</item>
         <item attribuut="Vindplaats">Kamervragen met antwoord 1998-1999, nr. 698, Tweede Kamer</item>
         <item attribuut="Vraagnr_bij_indiening">2989904390</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">1999-02-01</item>
         <item attribuut="Datum_indiening">1998-12-11</item>
         <item attribuut="Document-id">KVR8610</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1423" allpagenumbers="1423 1424" vetnummer="2989904390" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8610" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="698" onderwerp="" indiendatum="1998-12-11">
         <vrager partij="CDA" oorsprong="parlement">Atsma</vrager>
         <vraagt-aan>de minister van Onderwijs, Cultuur en Wetenschappen, de staatssecretaris van Onderwijs, Cultuur en Wetenschappen, dhr. Van der Ploeg en de staatssecretaris van Financiën</vraagt-aan>
      </vraagdata>
      <antwoorddata antwoorddatum="1 februari 1999), zie ook Aanhangsel Handelingen nr. 514, vergaderjaar 1998–1999">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat de Dienst Omroepbijdrage (DOB) het tarief dat aan stichtingen voor studentenhuisvesting in rekening wordt gebracht verhoogd? Zo ja, wat is hiervan de reden en bent u het daarmee eens? </vraag>
      <vraag nummer="2">Is het waar dat de woonsituatie van studenten niet gekwalificeerd kan worden als «gezin» zoals omschreven in artikel 114, lid 4a van de Mediawet waardoor iedere student in beginsel apart omroepbijdrage moet afdragen? </vraag>
      <vraag nummer="3">Is het tevens waar dat de woonsituatie van studenten juist wel gekwalificeerd moet worden als «gezin» voor de toekenning van de Zalmsnip waardoor vele studenten de Zalmsnip hebben misgelopen? </vraag>
      <vraag nummer="4">Hoe verhouden deze tegenstrijdige kwalificaties zich met elkaar? </vraag>
      <vraag nummer="5">Is het kabinet bereid maatregelen te nemen om deze strijdigheid op te heffen? Zo ja, op welke wijze? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. In 1992 is er overleg gevoerd met het Gemeenschappelijk Overleg Studentenhuisvesting over de betaling van verschuldigde omroepbijdrage door studenten in een woning die wordt beheerd door een Stichting Studentenhuisvesting (SHH). Uit cijfers van controles door de DOB bleek dat een kwart van de studenten, woonachtig in een SSH-complex, beschikte over een ontvanginrichting. De SSH’s droegen dan ook voor een kwart van het woningbestand omroepbijdrage af. De verrekening van deze afdracht met de bewoners was ter nadere regeling van verhuurders en huurders. Uit recent onderzoek is gebleken dat inmiddels de helft van de studenten beschikt over een ontvanginrichting. Op basis van deze herziene cijfers zijn de contracten overeenkomstig de werkelijke situatie aangepast. Dit betekent dat de SSH’s voor de helft van het woningbestand de volledige omroepbijdrage overmaken. </antwoord>
      <antwoord nummer="2">Ja. Zie ook verdere antwoorden op schriftelijke vragen van het lid Poppe (Tweede Kamer der Staten-Generaal, vergaderjaar 1997–1998, Aanhangsel Handelingen nr. 464). </antwoord>
      <antwoord nummer="3">De f 100,– maatregel heeft tot doel een tegemoetkoming te geven voor de lokale lastenontwikkeling in de afgelopen jaren. Deze maatregel wordt uitgevoerd door een korting te verlenen op de aanslag van één van de gemeentelijke heffingen. Omdat op deze manier bewoners van onzelfstandige woonruimten niet worden bereikt is op gemeenten een dringend beroep gedaan ook aan deze categorie huishoudingen de f 100,– uit te keren. De Monitor Lokale lasten laat zien dat vrijwel alle gemeenten op dit onderwerp specifiek beleid hebben gevoerd. </antwoord>
      <antwoord nummer="4">Zoals uit de hiervoor gegeven antwoorden blijkt is er weliswaar sprake van twee verschillende regelingen met uiteenlopende doelstellingen, maar wordt (in de uitvoering) in beide gevallen zoveel mogelijk tegemoet gekomen aan specifieke situaties. Het begrip gezin in de Mediawet wordt gebruikt om een uitzondering te maken op het principe dat iedere afzonderlijke houder van ontvanginrichtingen zelf gehouden is omroepbijdrage te betalen. In een gezin ontslaat de afdracht van omroepbijdrage door de «hoofdhouder» de overige houders van ontvanginrichtingen in dat gezin van betaling voor de eigen ontvanginrichtingen. Bij de f 100,– maatregel is het de bedoeling om huishoudens een tegemoetkoming van f 100,– te verstrekken in verband met lokale lastenontwikkelingen. Zoals reeds vermeld in antwoord 3 blijkt dat vrijwel alle gemeenten de lastenverlichting hebben doorgegeven aan onzelfstandige huishoudens. </antwoord>
      <antwoord nummer="5">Zoals blijkt uit de hiervoor gegeven antwoorden is er geen sprake van strijdigheid van wetgeving of begrippen. Het kabinet ziet dan ook geen reden maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
