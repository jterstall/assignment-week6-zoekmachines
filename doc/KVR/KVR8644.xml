<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over nieuwe medicamenten voor zeldzame ziekten. (Ingezonden 21 december 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8644
</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1998-1999, nr. 729, Tweede Kamer</item>
         <item attribuut="Vraagnr_bij_indiening">2989904820</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1999-02-03</item>
         <item attribuut="Datum_indiening">1998-12-21</item>
         <item attribuut="Document-id">KVR8644</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1487" allpagenumbers="1487 1488" vetnummer="2989904820" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8644" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="729" onderwerp="" indiendatum="1998-12-21">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="3 februari 1999). Zie ook Aanhangsel Handelingen nr. 588, Vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat geneesmiddelenfabrikanten zich terughoudend opstellen met betrekking tot de ontwikkeling van nieuwe medicamenten tegen zeldzame ziekten (zgn. orphan drugs), omdat deze nauwelijks of zelfs geen rendement genereren? </vraag>
      <vraag nummer="2">Is het u voorts bekend dat de Raad voor Gezondheidsonderzoek terzake een aantal aanbevelingen heeft gedaan die in lijn zijn met desbetreffende voorstellen van de Europese Commissie? </vraag>
      <vraag nummer="3">Wat is uw oordeel over bedoelde aanbevelingen in het algemeen en die over het oprichten van een landelijk steunpunt voor zeldzame ziekten in het bijzonder? </vraag>
      <vraag nummer="4">Zult u bij de innoverende farmaceutische industrie in het kader van besprekingen over de toelating van nieuwe geneesmiddelen hiervoor de aandacht vragen? </vraag>
      <vraag nummer="5">Acht u het nodig de ontwikkeling van «orphan drugs» te stimuleren en, zo ja, ziet u daarbij een rol voor de overheid, en op welke wijze zal zulks gestalte worden gegeven? Zo neen, wat betekent dat voor de mensen die van deze geneesmiddelen in verband met hun zeldzame ziekten afhankelijk zijn? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. Op mijn verzoek heeft de Raad voor Gezondheidsonderzoek geadviseerd over de mogelijkheden om de ontwikkeling van geneesmiddelen voor zeldzame ziekten (zogenaamde weesgeneesmiddelen of orphan drugs) te stimuleren, waarbij de RGO rekening heeft gehouden met de Europese dimensie. Thans wordt immers op Europees niveau een verordening voorbereid, waarin een aantal stimuleringsmaatregelen wordt opgenomen die gelden voor de gehele Europese Unie en daarnaast een kader schept waarbinnen Lid-Staten hun nationale stimuleringsbeleid voor weesgeneesmiddelen gestalte kunnen geven. De ontwerp-verordening is kortgeleden door de Europese Commissie aangeboden aan de Raad en het Europese Parlement en is daar thans in behandeling. </antwoord>
      <antwoord nummer="3">De aanbevelingen worden thans bestudeerd en op korte termijn zal ik een reactie hierop aan uw Kamer voorleggen. Ik verwacht dat de aanbevelingen tezamen met het Europese kader een goede basis zullen vormen voor een nationaal stimuleringsbeleid. Vooruitlopend op dit standpunt ben ik met de RGO van mening dat landelijke coördinatie op het beleidsterrein van de geneesmiddelen voor zeldzame ziekten aangewezen is. Overigens geldt met name bij de ontwikkeling van dergelijke geneesmiddelen dat Europese samenwerking geboden is, zoals ook de RGO adviseert. </antwoord>
      <antwoord nummer="4">Ik ben van mening dat de toelating van nieuwe geneesmiddelen tot het pakket dient te geschieden op grond van objectieve criteria die zich op het desbetreffende product richten, zoals thans in de wetgeving zijn opgenomen. Ontwikkeling van (wees)geneesmiddelen staat los van de vergoeding van andere producten. Wel stimuleert de overheid bijvoorbeeld door middel van subsidiëring de ontwikkeling van innovatieve geneesmiddelen. In het voorgenomen STIGON-programma (Stimuleringsprogramma innovatie geneesmiddelen en ondernemerschap) dat door NWO is voorbereid en dat mede zal worden gefinancierd door de departementen van EZ, OC&amp;W en VWS, wordt met name aandacht besteed aan de ontwikkeling van geneesmiddelen voor zeldzame en chronische ziekten. </antwoord>
      <antwoord nummer="5">Ik ben van mening dat de problematiek van zeldzame ziekten waarvoor geen adequate behandeling bestaat een overheidsaangelegenheid betreft. De overheid moet opkomen voor die patiënten waarvoor om financieel-economische redenen niet spontaan door de industrie geneesmiddelen worden ontwikkeld. Dit is ook de reden waarom ik op Europees niveau heb aangedrongen op de ontwikkeling van een Europees kader voor onderzoek naar zeldzame ziekten en de ontwikkeling van geneesmiddelen voor deze ziekten. Om deze problematiek ook op nationaal niveau te kunnen aanpakken, heb ik het genoemde advies aan de RGO gevraagd. </antwoord>
      <noten afkomstig="antwoord"/>
   </antwoorden>
</kvr>
