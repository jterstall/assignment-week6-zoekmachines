<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de minister van Financiën over een eigen gedragscode voor beleggingen in vastgoed. (Ingezonden 31 oktober 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24349
</item>
         <item attribuut="Inhoud">Vragen over het bevorderen van een eenduidige gedragscode beleggingen in vastgoed-cv's en maatschappen. Deze code zou ook transparantieregels moeten bevatten betreffende de kwaliteit van taxaties, de onafhankelijke van de taxateur ten opzichte van de makelaars, informatie over verhuurcontracten per pand of woning, enz.</item>
         <item attribuut="Rubriek">Burgerlijk recht en burgerlijk procesrecht (Overig) Geld- en kapitaalmarkt (Beleggingen)</item>
         <item attribuut="Trefwoorden">Beleggingen Onroerende zaken</item>
         <item attribuut="Vindplaats">Kamervragen met antwoord 2005-2006, nr. 389, Tweede Kamer</item>
         <item attribuut="Vraagnr_bij_indiening">2050602270</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2005-11-21</item>
         <item attribuut="Datum_indiening">2005-10-31</item>
         <item attribuut="Document-id">KVR24349</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="837" allpagenumbers="837 838" vetnummer="2050602270" code="0506tkkvr389" lopendefooter="Tweede Kamer, vergaderjaar 2005–2006, Aanhangsel" filenaam="KVR24349" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="389" onderwerp="" indiendatum="2005-10-31">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-11-21">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichtgeving over het ontbreken van een eenduidige gedragscode voor beleggingen in vastgoed-cv’s en maatschappen? <voetnoot nummer="1"/>
      </vraag>
      <vraag nummer="2">Deelt u de mening dat deze berichtgeving nog eens bewijst dat het nuttig kan zijn en dus gewenst is als toezichthouders via de publiciteit signalen en overwegingen richting beleggers, instellingen en de politiek kunnen geven? </vraag>
      <vraag nummer="3">Hoe kunt u de totstandkoming van een eenduidige gedragscode beleggingen in vastgoed-cv’s en maatschappen bevorderen? Kunt u er bij de sector op aandringen dat per 1 juli 2006 een eenduidige gedragscode gerealiseerd is? Bent u bereid wet- en regelgeving voor te bereiden indien dit niet het geval is? </vraag>
      <vraag nummer="4">Kunt u bevorderen dat de gedragscode transparantieregels bevat betreffende de kwaliteit van taxaties, de onafhankelijkheid van de taxateur ten opzichte van makelaars, informatie over de verhuurcontracten per pand of woning, de staat van onderhoud van de panden en de beheerskosten van het fonds? Zo neen, waarom niet? </vraag>
      <vraag nummer="5">Deelt u de mening dat een gedragscode niet vrijblijvend zal kunnen zijn en alom geaccepteerd moet worden voor beleggingsfondsen in vastgoed? Welke sancties zouden er moeten staan op het niet naleven van een nieuwe gedragscode? </vraag>
      <vraag nummer="6">Op basis van welke uitgangspunten is bepaald dat er een vrijstelling geldt voor de Wet toezicht belegginggsinstellingen (Wtb) indien de uitgegeven effecten groter zijn dan € 50 000? Bent u bereid dit bedrag te verhogen gezien de grote toename van beleggingen in dergelijke effecten, opdat een groter deel van deze effecten wél onder toezicht valt? </vraag>
      <noten afkomstig="vraag">
         <noot nummer="1" titel="Code gewenst">Financieel Dagblad, 25oktober 2005, «Code gewenst»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het kan zinvol zijn indien toezichthouders bij het uitoefenen van hun taken via de publiciteit signalen geven ten behoeve van beleggers en (onder toezicht staande) instellingen. Ten aanzien van signalen over beleid is de Minister in eerste instantie het aanspreekpunt. De Minister is immers verantwoordelijk voor het beleid en zet dit waar wenselijk om in (voorstellen tot) wet- en regelgeving. Toezichthouders (belast met de uitvoering van de wet) worden bij het opstellen van wet- en regelgeving uitgebreid geconsulteerd. In dat kader kunnen reacties van toezichthouders een nuttige bijdrage leveren. Dergelijke reacties worden veelal ook openbaar gemaakt. Het publieke debat vindt vervolgens primair plaats in het parlement. </antwoord>
      <antwoord nummer="3">Voorop staat dat wetgeving nooit alle problemen en gevaren kan wegnemen. Dit geldt ook voor beleggingsinstellingen. Hoewel het uitgangspunt van de Wet toezicht beleggingsinstellingen (Wtb) is dat transparantie wordt geboden over hetgeen beleggingsfondsen aanbieden, blijkt in de praktijk dat het wenselijk kan zijn dat het wettelijk kader nader wordt aangevuld. Hier ligt dan in eerste instantie een taak voor de sector om problemen op het gebied van de transparantie middels een eigen gedragscode op te lossen. Een interne gedragscode per 1 juli 2006 heeft mijn volledige steun. Indien na 1 juli 2006 geen gedragscode is opgesteld zal moeten worden bezien of verdere acties noodzakelijk zijn. Daarbij zal onder andere worden onderzocht in hoeverre de recentelijk gewijzigde Wtb en het Besluit toezicht effectenverkeer 2005(Btb) de gesignaleerde punten in de praktijk oplossen. Ook zal worden gekeken naar de administratieve lasten die gepaard gaan met eventueel toekomstige wetgeving. </antwoord>
      <antwoord nummer="4">De vraag of deze onderwerpen in de gedragscode dienen te worden geregeld laat ik over aan de sector die immers de gedragscode opstelt. Daarbij merk ik op dat een aantal van deze punten reeds in bestaande wetgeving is opgenomen. Daarbij valt te denken aan het voorschrift dat een onafhankelijke deskundige ten minste één maal per jaar de incourante beleggingen moet waarderen. Bovendien moet in de jaarrekening inzicht worden gegeven in de wijze waarop deze incourante beleggingen gewaardeerd worden. Daarnaast bevat het Btb al zeer uitgebreide regels ten aanzien van beheerskosten. Zo moet er in zowel het prospectus als in de jaarrekening gegevens worden opgenomen die een volledig beeld geven van de kosten van de beleggingsinstelling en de wijze waarop zij ten laste komen van de deelnemers in de beleggingsinstelling. De toezichthouder heeft bovendien de mogelijkheid om nadere regels te stellen met betrekking tot de wijze waarop inzicht wordt verschaft in het niveau van de kosten en de daaraan ten grondslag liggende berekening. Voorts kan de toezichthouder nadere regels stellen met betrekking tot de wijze waarop en de vorm waarin de gegevens worden opgenomen in het prospectus. Hoewel dus al uitgebreide regels bestaan voor beheerskosten staat het de sector vrij om specifieke vastgoedkosten nader te regelen in de gedragscode. Ten aanzien van de overige punten geldt het algemene uitgangspunt van de wet dat beleggers alle gegevens moeten krijgen die noodzakelijk zijn om zich een verantwoord oordeel te vormen over het aanbod van de beleggingsinstelling en de daaraan verbonden kosten en risico’s. Het ligt niet in de rede om voor te schrijven welke onderwerpen een gedragscode zou moeten bevatten. De sector zal zelf met een gedragscode moeten komen die een bijdrage kan leveren aan een verbeterde transparantie voor beleggers. </antwoord>
      <antwoord nummer="5">Ten principale geldt dat handhaving van een gedragscode geschiedt door die organisatie die de code heeft opgesteld. In eerste instantie zal de sector er zelf voor moeten zorgen dat er één gedragscode voor alle beleggingsfondsen in vastgoed komt. Druk binnen de sector kan leiden tot een hoge acceptatiegraad. Indien fondsen zich committeren aan de code zal dit hun eigen reputatie en dat van de sector ten goede komen. Indien er bovendien sprake is van één keurmerk dan zal dit vertrouwen wekken richting huidige en toekomstige beleggers. Een belegger zal eerder beleggen in een vastgoedfonds met keurmerk. Dit alles draagt bij aan het vertrouwen in beleggingsinstellingen in het bijzonder en de financiële markt in het algemeen. Ten slotte kan ik mij voorstellen dat een keurmerk ertoe kan leiden dat de noodzaak van de toezichthouder om intensief te controleren wordt verminderd. </antwoord>
      <antwoord nummer="6">Deze vrijstelling, ook wel de coupurevrijstelling genoemd, is gebaseerd op de gelijkwaardige vrijstelling bij effectenuitgifte in de Vrijstellingsregeling Wet toezicht effectenverkeer 1995en vindt haar grondslag in de Europese prospectusrichtlijn. Reden voor invoeren van de coupurevrijstelling is dat wordt aangenomen dat diegenen die een dergelijk deelnemingsrecht c.q. pakket per keer kopen gelijk te stellen zijn met professionele beleggers (dit wordt alom bevestigd in literatuur). Kleine beleggers (die juist beschermingswaardig zijn) zullen dergelijke grote coupures niet per keer aankopen (tenzij zij zelf advies hebben ingewonnen). Bovendien geldt deze vrijstelling al voor closed-end beleggingsinstellingen (onder de Vrijstellingsregeling Wet toezicht effectenverkeer 1995). </antwoord>
      <noten afkomstig="antwoord"/>
   </antwoorden>
</kvr>
