<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis, H. G. J. Kamp en Luchtenveld (allen VVD) over oproepingskaarten voor vreemdelingen voor de gemeenteraadsverkiezingen. (Ingezonden 10 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6554
</item>
         <item attribuut="Inhoud">Vragen over problemen met het toesturen van oproepingskaarten voor de gemeenteraadsverkiezingen aan vreemdelingen die in de periode vanaf 1 februari 1996 tot de dag van kandidaatstelling een onderbreking in hun verblijfstitel hebben.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Kiesrecht) Welzijn (Vreemdelingen en asielzoekers)</item>
         <item attribuut="Trefwoorden">Gemeenteraden Kiesrecht Verkiezingen Vreemdelingen</item>
         <item attribuut="Vindplaats">Kamervragen met antwoord 1997-1998, nr. 749, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="VVD">H. G. J. Kamp</persoon>
            <persoon partij="VVD">Luchtenveld</persoon>
         </item>
         <item attribuut="Datum_reaktie">1998-02-23</item>
         <item attribuut="Datum_indiening">1998-02-10</item>
         <item attribuut="Document-id">KVR6554</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1529" allpagenumbers="1529 1530" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6554" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="749" onderwerp="" indiendatum="1998-02-10">
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">H. G. J. Kamp</vrager>
         <vrager partij="VVD" oorsprong="parlement">Luchtenveld</vrager>
         <vraagt-aan/>
      </vraagdata>
      <antwoorddata antwoorddatum="1998-02-23">
         <antwoorder functie="staatssecretaris" ministerie="Binnenlandse Zaken">Kohnstamm</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het u bekend, dat gemeenten, in het kader van de komende gemeenteraadsverkiezingen, worden geconfronteerd met problemen betreffende vreemdelingen die niet vanaf 1 februari 1996 onafgebroken een geldige verblijfstitel bezitten? </vraag>
      <vraag nummer="2">Wordt dit veroorzaakt door het feit, dat vreemdelingen niet tijdig (dat wil zeggen 4 weken voor het verstrijken van de toelating) een aanvraag voor voortgezette toelating hebben ingediend? Zo ja, wat zijn de gevolgen voor het ontvangen van een oproepingskaart? </vraag>
      <vraag nummer="3">Of wordt dit veroorzaakt door het feit, dat het wel eens enige weken duurt, voordat een vreemdeling bij de Vreemdelingendienst terecht kan voor verlenging van de verblijfsvergunning? Zo ja, wat zijn de gevolgen voor het ontvangen van een oproepingskaart? Of zijn er andere oorzaken? Zo ja, welke? </vraag>
      <vraag nummer="4">Komt het voor, dat gegevens die door het Vreemdelingen Administratie Systeem aan de gemeenten worden aangeleverd niet volledig zijn, bijvoorbeeld doordat data ontbreken? Zo ja, wat zijn de gevolgen voor het ontvangen van een oproepingskaart? </vraag>
      <vraag nummer="5">Op welke wijze gaan gemeenten met deze problematiek om? Voeren gemeenten in dezen een verschillend beleid? </vraag>
      <vraag nummer="6">Hanteert de gemeente Amsterdam het criterium, dat een vreemdeling 5 jaar in Nederland moet zijn en op de dag der kandidaatstelling legaal in Nederland moet verblijven, teneinde een oproepingskaart te krijgen? Wat vindt u van dit criterium? Handelt de gemeente Amsterdam in strijd met de Kieswet? </vraag>
      <vraag nummer="7">Hoe moeten gemeenten opereren als zij met deze problematiek worden geconfronteerd? Deelt u de mening, dat een uniforme handelwijze gewenst is? Zo ja, hoe zou deze moeten luiden? </vraag>
      <vraag nummer="8">Bent u bereid deze vragen op zeer korte termijn te beantwoorden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Naar aanleiding van deze berichten heb ik begin februari overleg gehad met mijn ambtgenoot Schmitz van Justitie. Besloten is om eerst in de vier grote steden nader te onderzoeken hoeveel niet-Nederlanders – die overigens voldoen aan de voorwaarden voor kiesgerechtigdheid – in de periode vanaf begin februari 1996 tot de dag van kandidaatstelling een onderbreking in hun verblijfstitel hebben. Naar aanleiding van dit onderzoek zijn in deze steden in totaal alsnog 8664 niet-Nederlanders aan de kiezersregisters toegevoegd, omdat zij materieelrechtelijk gezien gedurende de periode vanaf 1 februari 1996 wel aan de voorwaarden voor kiesgerechtigdheid voldeden. Aan de overige gemeenten heb ik op 9 februari jl. vervolgens een circulaire over dit onderwerp gezonden. De gemeentebesturen worden hierin verzocht om indien zij twijfel hebben of een onderbreking in de verblijfstitel van een niet-Nederlander – die overigens voldoet aan de voorwaarden voor kiesgerechtigdheid – terecht is, de kwestie voor te leggen aan de vreemdelingendienst. De Vreemdelingendiensten hebben van mijn ambtgenoot van Justitie een instructie van dezelfde datum ontvangen hoe ze de gevallen dienen te beoordelen. </antwoord>
      <antwoord nummer="2 en 3">De onderbrekingen in de verblijfstitels kunnen verschillende oorzaken hebben. Eén van de oorzaken zou gelegen kunnen zijn in de uitleg van de zogenoemde 6-maandentermijn van de Vreemdelingencirculaire (Hoofdstuk A4/6.7.2.1). Hierin is bepaald dat indien een vreemdeling zijn aanvraag om verlenging van de geldigheidsduur van de vergunning tot verblijf binnen 6 maanden na het verstrijken van de geldigheidsduur indient, dit hem niet zal worden tegengeworpen en de aanvraag wordt afgehandeld als een aanvraag om voortgezet verblijf. Aangezien hier niet expliciet is gemeld of de vergunning dan ook met terugwerkende kracht moet worden verleend, is hier in de uitvoeringspraktijk verschillend mee omgegaan. In de in het antwoord op vraag 1 ter sprake gekomen instructie aan de Vreemdelingendiensten wordt dan ook de volgende lijn aangehouden: indien de niet-Nederlander in de periode tussen 1 februari 1996 en datum vaststelling kiezersregisters een onderbreking in de verblijfstitel heeft van niet meer dan 6 maanden en materieelrechtelijk gedurende deze periode in de zin van de Vreemdelingenwet aan de voorwaarden voor voortgezet verblijf voldeed, bestaat er geen bezwaar tegen opneming in het kiezersregister voor de gemeenteraadsverkiezingen op 4 maart a.s. </antwoord>
      <antwoord nummer="4">Volgens de systematiek van de koppeling tussen het VAS en de GBA wordt de verblijfsrechtelijke status van een vreemdeling, inclusief alle relevante data, vanuit het VAS aan de GBA doorgegeven en in de laatste administratie opgenomen. Het VAS geldt daarbij als leidende administratie. Voor informatie over de (kwaliteit van de) koppeling VAS-GBA in het algemeen verwijs ik naar de brief aan de Tweede Kamer van 10 juli 1997 (Kamerstukken II, 1996–1997, 24 233, nr. 50) over dit onderwerp. </antwoord>
      <antwoord nummer="5 en 7">Zoals hiervoor al is aangegeven hebben de gemeenten, die belast zijn met de samenstelling van de kiezersregisters, van mij een circulaire over dit onderwerp ontvangen en de Vreemdelingendiensten van Staatssecretaris Schmitz een instructie. Deze circulaire en de instructie zijn uitgegaan met het oog op een uniforme toepassing door de gemeenten en vreemdelingendiensten. Ik ga er dan ook van uit dat de gemeenten een gemeenschappelijk beleid in deze voeren. Verder is A4/6.7.2.1 van de Vreemdelingencirculaire 1994 gewijzigd zodat over de toepassing van de 6-maandenregeling op nieuwe gevallen geen onduidelijkheid meer kan bestaan. </antwoord>
      <antwoord nummer="6">Neen. Volgens informatie van de directeur van het Register te Amsterdam, waaronder o.m. het Bureau Burgerzaken en het Bureau Verkiezingen valt, is bij de vaststelling van het kiezersregister voor wat betreft de verblijfsduur van de veronderstelling uitgegaan dat personen die bij de koppeling van het VAS met de GBA in 1996 een geldige verblijfstatus hadden en deze ook (nog) op 20 januari 1998 (dag van kandidaatstelling) hadden, er sprake was van een onafgebroken legale status gedurende de gehele periode. Onderzoek wees uit dat op een bestand van 47773 niet-Nederlandse kiesgerechtigden ongeveer 4900 personen in de periode vanaf de koppeling in 1996 een onderbreking in hun verblijfstitel hadden. Nader onderzoek heeft uitgewezen dat deze groep personen in de zin van de Vreemdelingenwet onafgebroken rechtmatig in Nederland verbleef. In Amsterdam zijn derhalve volgens informatie van de directeur van het Register geen niet-Nederlanders opgeroepen die materieelrechtelijk gezien niet aan de voorwaarden voor kiesgerechtigdheid voldoen. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
