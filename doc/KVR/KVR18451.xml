<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Onderwijs, Cultuur en Wetenschappen en de staatssecretaris van Buitenlandse Zaken (Europese Zaken) over het niet naleven van de wetgeving over proefdieren. (Ingezonden 31 juli 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18451
</item>
         <item attribuut="Inhoud">Vragen over de waarschuwing van de Europese Commissie aan Nederland, omdat Nederland niet zou voldoen aan Europese wetgeving over proefdieren.</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierproeven</item>
         <item attribuut="Vindplaats">Kamervragen met antwoord 2002-2003, nr. 1862, Tweede Kamer</item>
         <item attribuut="Vraagnr_bij_indiening">2020315500</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-09-03</item>
         <item attribuut="Datum_indiening">2003-07-31</item>
         <item attribuut="Document-id">KVR18451</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3913" allpagenumbers="3913 3914" vetnummer="2020315500" code="0203tkkvr1862" lopendefooter="Tweede Kamer, vergaderjaar 2002–2003, Aanhangsel" filenaam="KVR18451" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1862" onderwerp="" indiendatum="2003-07-31">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2003-09-3">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Buitenlandse Zaken (Europese Zaken)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de Europese Commissie Nederland tot de orde heeft geroepen over de wetgeving over proefdieren? <voetnoot nummer="1"/>
      </vraag>
      <vraag nummer="2">Kunt u exact toelichten aan wat voor regelgeving Nederland niet voldoet volgens de Europese Commissie? </vraag>
      <vraag nummer="3">Zijn u gevallen bekend van overbodige proefdiertesten die moesten worden uitgevoerd omdat de gegevens van testen met proefdieren uit andere lidstaten niet erkend zijn? Zo ja, welke? Deelt u de mening dat dit niet nodig zou moeten zijn? </vraag>
      <vraag nummer="4">Hoe komt het dat Nederland (nog) niet voldoet aan de Europese richtlijnen op dit terrein? </vraag>
      <vraag nummer="5">Bent u bereid om zo snel mogelijk alsnog te voldoen aan de uitspraak van het EU-hof uit januari 2003? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-07-17" bron="Utrechts Nieuwsblad">Utrechts Nieuwsblad, 17 juli 2003</noot>
      </noten>
   </vragen>
   <antwoorden aantal="5">
      <antwoord nummer="1">De Europese Commissie heeft aangekondigd een inbreukprocedure te starten inzake het niet (tijdig) gevolg geven aan de uitspraak van het Hof van Justitie van de Europese Gemeenschappen van 16 januari 2003 (Hofzaak C-205/01). Een officieel met redenen omkleed advies heeft mij nog niet bereikt. </antwoord>
      <antwoord nummer="2">Het betreft richtlijn 86/609/EEG van de Raad van 24 november 1986 inzake de onderlinge aanpassing van de wettelijke en bestuursrechtelijke bepalingen van de lidstaten betreffende de bescherming van dieren die voor experimentele en andere wetenschappelijke doeleinden worden gebruikt. Volgens de uitspraak van het Europese Hof is Nederland de krachtens die richtlijn op hem rustende verplichtingen niet nagekomen door niet alle maatregelen te treffen die nodig zijn ter correcte omzetting van de artikelen 11 en 22, lid 1. </antwoord>
      <antwoord nummer="3">Zoals in het verweer voor het Europese Hof aangegeven, was Nederland van mening dat aan de eis van artikel 22, lid 1, van de richtlijn werd voldaan door het reeds in de Wet op de dierproeven liggende verbod op het doen van dierproeven indien er alternatieven voorhanden zijn. De resultaten van onderzoek in andere lidstaten zijn alternatieven en worden als zodanig meegewogen in de beslissingen. Er zijn, voor zover mij bekend, geen overbodige dierproeven uitgevoerd. Natuurlijk deel ik de mening dat een overbodige dierproef niet dient plaats te vinden. </antwoord>
      <antwoord nummer="4">Zoals gezegd was Nederland van mening dat het de Europese richtlijn volledig had geïmplementeerd. In Nederland was al bijna 10 jaar voor de totstandkoming van de Europese richtlijn een wet voor de bescherming van proefdieren (Wet op de dierproeven) in het leven geroepen. Toen de Europese richtlijn werd aangenomen is gekeken waar de Nederlandse wet- en regelgeving aangepast moest worden. Er werd toen geconcludeerd dat op de door het Europese Hof genoemde punten het bestaande wettelijk stelsel reeds voldeed. Naar de mening van de Nederlandse regering werd het door de artikelen 11 en 22, lid 1 van Richtlijn 86/609 gestelde doel reeds bereikt door middel van respectievelijk artikel 10a en artikel 10, lid 1, sub a, van de Wet op de dierproeven, zodat expliciete omzetting in nationaal recht niet nodig was. </antwoord>
      <antwoord nummer="5">Natuurlijk ben ik bereid om gevolg te geven aan de uitspraak van het EU-Hof. Ik heb dit in april al laten weten aan de Europese Commissie. Tevens heb ik de Commissie toen laten weten dat onderzoek had uitgewezen dat dit via een wetswijziging zou moeten gebeuren, waardoor het traject wat tijd vraagt. Daarnaast heeft uit zorgvuldigheidsoverweging ambtelijk overleg met de Commissie over het concept wetsvoorstel plaats gevonden om ervoor te zorgen dat de Commissie zich zou kunnen verenigen met de uiteindelijke wetswijziging. Deze inhoudelijke afstemming heeft helaas het wetgevingstraject wat vertraagd. Een wetswijziging kost nu eenmaal een bepaalde hoeveelheid tijd en ik hoop dat alle betrokkenen zich met mij zullen inspannen om de wet zo spoedig mogelijk gewijzigd te krijgen. Het wetsvoorstel is inmiddels door de Ministerraad aanvaard en ter advisering aan de Raad van State voorgelegd met het verzoek om een spoedbehandeling van de op het voorstel betrekking hebbende adviesaanvraag. </antwoord>
      <noten afkomstig="antwoord"/>
   </antwoorden>
</kvr>
