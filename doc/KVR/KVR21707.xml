<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (LPF) aan de minister voor Vreemdelingenzaken en Integratie over de vereiste inburgeringstoets. (Ingezonden 2 november 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21707
</item>
         <item attribuut="Inhoud">Vragen over de inhoud van de inburgeringstoets. Indiener vraagt onder meer of onderwerpen als waarden en normen, de Nederlandse grondwet en geschiedenis en cultuur niet veel meer in de cursus tot uiting moeten komen dan nu het geval is.</item>
         <item attribuut="Rubriek">Cultuur en taal (Nederlandse taal) Welzijn (Minderheden)</item>
         <item attribuut="Trefwoorden">Maatschappij en samenleving Minderheden Nederlandse taal Overheidsbeleid</item>
         <item attribuut="Vindplaats">Kamervragen met antwoord 2004-2005, nr. 467, Tweede Kamer</item>
         <item attribuut="Vraagnr_bij_indiening">2040502780</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="LPF">Nawijn</persoon>
         </item>
         <item attribuut="Datum_reaktie">2004-11-23</item>
         <item attribuut="Datum_indiening">2004-11-02</item>
         <item attribuut="Document-id">KVR21707</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="979" allpagenumbers="979 980" vetnummer="2040502780" code="0405tkkvr467" lopendefooter="Tweede Kamer, vergaderjaar 2004–2005, Aanhangsel" filenaam="KVR21707" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="467" onderwerp="" indiendatum="2004-11-2">
         <vrager partij="LPF" oorsprong="parlement">Nawijn</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-11-23">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van de inhoud van de verplichte inburgeringstoets voor nieuwkomers? Zo ja, wat vindt u van de gestelde examenvragen en keuzeantwoorden? </vraag>
      <vraag nummer="2">Bent u van oordeel dat de inhoud van de gestelde vragen en meerkeuzemogelijkheden niet bijdraagt aan een goede inburgering? </vraag>
      <vraag nummer="3">Draagt bijvoorbeeld de vraag «Kun je schoonmaakmiddelen mengen?» bij aan de inburgering van nieuwkomers? </vraag>
      <vraag nummer="4">Deelt u de mening dat, bij verlies van een verblijfsdocument men aangifte moet doen bij de politie, in plaats van bij de IND, zoals staat vermeld in het antwoord bij dit examen? </vraag>
      <vraag nummer="5">Vindt u het een normale gang van zaken, dat als een nieuwkomer een toegewezen woning weigert, de gemeente een woning zoekt, zoals het antwoord bij dit examen aangeeft? </vraag>
      <vraag nummer="6">Is de vraag «Mag je zomaar een schotelantenne plaatsen?», een zinvolle bijdrage aan de inburgering? </vraag>
      <vraag nummer="7">Deelt u de mening dat de inhoud van het examen en de daaraan voorafgaande cursus volledig moet worden aangepast? Dienen onderwerpen als waarden en normen, de Nederlandse grondwet, geschiedenis en cultuur, niet veel meer in de cursus tot uiting te komen dan momenteel het geval is? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 t/m 6">Ja, ik heb kennis genomen van de inhoud van de verplichte inburgeringstoets voor nieuwkomers. Volgens de huidige Wet Inburgering Nieuwkomers volgen nieuwkomers een inburgeringsprogramma waarvan Maatschappij Oriëntatie (MO) onderdeel uitmaakt. Dit onderdeel wordt verplicht afgesloten met een toets. Voor het onderdeel MO is wettelijk vastgelegd wat in het onderwijs aan bod moet komen in de hiervoor opgestelde eindtermen Maatschappij Oriëntatie (Eindtermen Educatie, januari 1997). De inhoud van de eindtoets is gebaseerd op deze eindtermen. De eindtoets is geen openbaar document. Ten onrechte is tijdens de bijeenkomst van het eerste Nationale Inburgeringsexamen in Paradiso op 30 oktober jl. de suggestie gewekt dat de 30 vragen en antwoorden uit het eerste deel van dat examen afkomstig zijn uit de MO-Profieltoets die in het kader van het huidige inburgeringsstelsel wordt afgenomen. Dit is niet juist. Deze 30 vragen waren een selectie uit de multimediale lesmethode Eerste Hulp bij Nederland van de private uitgeverij Malmberg. Deze methode is één van de lesmethoden die door onderwijsinstellingen worden gebruikt bij de voorbereiding van cursisten op de MO-Profieltoets. De vragen zijn uit de context van het lesmateriaal gehaald en het lijkt mij daarom niet zinvol inhoudelijk op deze vragen in te gaan. Zoals reeds bekend is bij de Tweede Kamer wordt het huidige inburgeringsstelsel gewijzigd. De nieuwe examens die in dit nieuwe stelsel zullen worden gebruikt zijn nog niet ontwikkeld. Het is onmogelijk dat er een relatie bestaat tussen het «inburgeringsexamen» dat in Paradiso werd afgenomen en het inburgeringsexamen uit het nieuwe inburgeringsstelsel. </antwoord>
      <antwoord nummer="7">Onder de Wet Inburgering Nieuwkomers (WIN) is sprake van een toets, niet van een examen. Deze toets onderzoekt de kennis, inzicht en de vaardigheden van de nieuwkomer voor het onderdeel Nederlands als tweede taal en voor het onderdeel Maatschappij Oriëntatie. Onder de WIN is het doel van Maatschappij Oriëntatie nieuwkomers zelfredzaam te maken. De inhoud van het vak is uitgewerkt in eindtermen die de basis vormen van de toets. In het onderwijs kan behalve aan de thema’s uit de verplichte eindtermen ook aandacht besteed worden aan waarden en normen, geschiedenis en staatsinrichting. De keuze voor deze onderwerpen wordt mede bepaald door het niveau van vooropleiding van de deelnemers, evenals het niveau van kennis van de Nederlandse taal. Zoals reeds bekend is bij de Tweede Kamer, wordt het huidige inburgeringsstelsel in Nederland gewijzigd. Als onderdeel hiervan zal voor het huidige onderdeel Maatschappij Oriëntatie een nieuw examen worden ontwikkeld (Kennis van de Nederlandse Samenleving). Aan de Kamer is reeds eerder aangegeven, dat voor de uitwerking van dit onderdeel zal worden aangesloten bij het advies van de Adviescommissie Normering Inburgeringseisen voor wat betreft de aangedragen onderwerpen en de aansluiting bij burgerschapscompetenties. De Commissie geeft aan dat ook onderwerpen die de Nederlandse waarden en normen raken, en onderwerpen als de Nederlandse Grondwet en de geschiedenis en cultuur onderdeel moeten zijn van het examen Kennis van de Nederlandse Samenleving. </antwoord>
      <noten afkomstig="antwoord"/>
   </antwoorden>
</kvr>
