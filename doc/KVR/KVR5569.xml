<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sipkes en Oedayraj Singh Varma (beiden GroenLinks) over de eisen voor verwerving van een verblijfsvergunning. (Ingezonden 5 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5569
</item>
         <item attribuut="Inhoud">Betreft naleving van de eisen om een verblijfsvergunning te verkrijgen na verbreking van een huwelijk of relatie.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1996-1997, nr. 1762, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Sipkes</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-08-29</item>
         <item attribuut="Datum_indiening">1997-08-05</item>
         <item attribuut="Document-id">KVR5569</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3607" allpagenumbers="3607 3608" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1762" onderwerp="" indiendatum="1997-08-5">
         <vrager partij="GroenLinks" oorsprong="parlement">Sipkes</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1997-08-29">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het juist, dat u van mening bent, dat de eisen om een verblijfsvergunning te verwerven strenger moeten worden nageleefd? <voetnoot nummer="1"/>Zo ja, wat is de reden van deze aanscherping? </vraag>
      <vraag nummer="2">Is het juist, dat allochtone vrouwen zonder eigen verblijfsvergunning het land worden uitgezet waneer ze niet in staat zijn om binnen een jaar een betaalde baan te vinden, ook indien zij kinderen hebben jonger dan vijf jaar? </vraag>
      <vraag nummer="3">Acht u het gerechtvaardigd, dat er bij de toepassing van de nieuwe Algemene bijstandswet een onderscheid gemaakt wordt tussen allochtone vrouwen met jonge kinderen zonder eigen verblijfsvergunning, die een jaar na hun scheiding het recht op een bijstandsuitkering verliezen, en autochtone vrouwen met jonge kinderen, die niet verplicht worden te solliciteren en recht blijven houden op bijstand? Zo ja, waarom? </vraag>
      <vraag nummer="4">Hoe beoordeelt u de verwachting van juristen, hulpverleners en de Divosa dat bij stringente toepassing van deze regel problemen ontstaan omdat veel gescheiden allochtone vrouwen, gezien een taal- en scholingsachterstand, niet in staat zullen zijn om binnen een jaar een baan te vinden? </vraag>
      <vraag nummer="5">Bent u bereid het beleid op dit punt nader te overwegen? Zo nee, waarom niet? </vraag>
      <noten afkomstig="vraag">
         <noot nummer="1" datum="1997-07-31" bron="NRC Handelsblad">NRC Handelsblad, 31 juli 1997</noot>
      </noten>
   </vragen>
   <antwoorden aantal="5">
      <antwoord nummer="1">Ik ben van mening dat bestaande eisen om een verblijfsvergunning te verkrijgen na verbreking van een huwelijk of relatie zoals neergelegd in hoofdstuk B01/2.2 en B01/4.2 van de Vreemdelingencirculaire 1994, dienen te worden nageleefd. Aangezien er in de praktijk onduidelijkheid bestond over de toepassing van deze beleidsregel op de situatie van vrouwen met jonge kinderen, heb ik om de uniformiteit in de uitvoering te waarborgen voornoemde beleidsregel opnieuw toegelicht. </antwoord>
      <antwoord nummer="2">Een vreemdeling die is toegelaten in het kader van een huwelijk of niet-huwelijkse relatie krijgt een afhankelijk verblijfsrecht. Dit betekent dat als het huwelijk of de relatie wordt verbroken betrokkene dit verblijfsrecht verliest. Indien het huwelijk of de relatie drie jaar heeft geduurd, kan betrokkene in aanmerking komen voor een zelfstandig verblijfsrecht (Vc B1/2.2 en 4.2). Allereerst wordt getoetst of de vreemdeling in aanmerking komt voor een vergunning tot vestiging of een vergunning om klemmende redenen van humanitaire aard of een vergunning voor een ander doel dan het verrichten van arbeid in loondienst. Komt de vreemdeling niet in aanmerking voor een van deze vergunningen, wordt een vergunning tot verblijf verleend onder de beperking «arbeid al dan niet in loondienst». Deze vergunning wordt verleend voor een periode van één jaar. Het is de bedoeling dat de vreemdeling, ook als hij de zorg heeft voor kinderen jonger dan vijf jaar, in dat jaar werk gaat zoeken, voorzover hij niet reeds arbeid verricht. Na het jaar wordt getoetst of de vreemdeling over werk voor nog ten minste één jaar beschikt. Is dat het geval dan wordt de vergunning verlengd en wordt de beperking gewijzigd in «arbeid in loondienst c.q. arbeid als zelfstandige». Is dat niet het geval, dan zal de vreemdeling Nederland alsnog moeten verlaten, tenzij er alsnog sprake is van klemmende redenen van humanitaire aard. In het kader van de toets aan klemmende redenen van humanitaire aard wordt rekening gehouden met de maatschappelijke positie van de vreemdeling bij eventuele terugkeer in het land van herkomst, de redenen van de verbreking van de (huwelijkse) relatie en het bestaan van een omgangsregeling met hier te lande verblijvende kinderen. Voornoemde factoren kunnen een grond opleveren om toelating om humanitaire redenen toe te staan. </antwoord>
      <antwoord nummer="3">De in de Algemene Bijstandswet opgenomen vrijstelling van de sollicitatieplicht geldt in beginsel voor iedere Nederlandse dan wel tot Nederland toegelaten alleenstaande ouder met de zorg voor kinderen beneden de leeftijd van vijf jaar. Wanneer voortgezet verblijf na verbreking van de (huwelijkse) relatie wordt toegestaan op grond van klemmende redenen van humanitaire aard of op grond van artikel 3 of 8 EVRM, terwijl de vreemdeling niet in eigen onderhoud kan voorzien, komt de vreemdeling op grond van de Algemene Bijstandswet in aanmerking voor een bijstandsuitkering. Indien een vreemdeling niet op voornoemde gronden in aanmerking komt voor een verblijfsvergunning, kan in het kader van het restrictieve toelatingsbeleid, een zelfstandig verblijfsrecht na verlies van een afhankelijke verblijfstitel slechts ontstaan als wordt voldaan aan de voorwaarden voor een ander doel, in dit geval arbeid. Het uitgangspunt daarbij is dat een vreemdeling het recht op verblijf – dat is verkregen op basis van een duurzame band met een in Nederland verblijvende (huwelijks)partner – uitsluitend behoudt op grond van een duurzame band met een werkgever of bedrijf, waarmee de kosten van het verblijf in Nederland zelfstandig worden gedragen. Om aan voornoemd vereiste te kunnen voldoen, is voor deze categorie vreemdelingen het reeds hiervoor uiteengezette zoekjaar geïntroduceerd. Ik ben van mening dat de eis die wordt gesteld aan het verkrijgen van een zelfstandig verblijfsrecht – in het licht van het restrictieve toelatingsbeleid – gerechtvaardigd is. </antwoord>
      <antwoord nummer="4">Ik heb vooralsnog geen reden aan te nemen dat deze verwachting gegrond is, al zal de ontstane situatie niet altijd even gemakkelijk zijn. Gezien de diversiteit in achtergrond en opleiding van allochtone vrouwen kan mijns inziens niet in zijn algemeenheid worden gesteld dat allochtone vrouwen, niet in staat zullen zijn om binnen een jaar een baan te vinden. </antwoord>
      <antwoord nummer="5">Nee. Het onderhavige beleid heeft betrekking op een situatie waarin het afhankelijke verblijfsrecht dat bestond op grond van banden met Nederland, via de in Nederland wonende (huwelijks)partner verloren is gegaan, terwijl de vreemdelinge en de minderjarige kinderen, met wier zorg zij is belast, op geen enkele andere wijze nauwe banden met Nederland of in Nederland verblijvende personen onderhouden. De eisen die in dat geval gesteld worden aan het verkrijgen van een zelfstandige verblijfstitel zijn mijns inziens niet onredelijk of ongerechtvaardigd. </antwoord>
      <noten afkomstig="antwoord"/>
   </antwoorden>
</kvr>
