<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de staatssecretaris van Economische Zaken over een handelsmissie India. (Ingezonden 15 november 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16859
</item>
         <item attribuut="Inhoud">Betreft een vraag over de verantwoordelijkheid van DOW Chemicals voor de giframp in Bhopal, India.</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen</item>
         <item attribuut="Vindplaats">Kamervragen met antwoord 2002-2003, nr. 503, Tweede Kamer</item>
         <item attribuut="Vraagnr_bij_indiening">2020303210</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2002-12-16</item>
         <item attribuut="Datum_indiening">2002-11-15</item>
         <item attribuut="Document-id">KVR16859</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1063" allpagenumbers="1063 1064" vetnummer="2020303210" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16859" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="503" onderwerp="" indiendatum="2002-11-15">
         <vrager partij="PvdA" oorsprong="parlement">Koenders</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2002-12-16">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Klopt het dat u van 22 tot 26 november een missie van de Nederlandse regering leidt die in het teken staat van Maatschappelijk Verantwoord Ondernemen? <voetnoot nummer="1"/>
      </vraag>
      <vraag nummer="2">Hebt u de delegatie van overlevenden van de Bhopalramp uit India, die begin november een bezoek heeft gebracht aan diverse politieke partijen en ministeries in Nederland te woord kunnen staan? </vraag>
      <vraag nummer="3">Is bij u bekend dat de giframp in Bhopal voortduurt en dat daardoor ook tweede en derde generatie bewoners van de stad dagelijks geconfronteerd worden met de gevolgen van de ramp? Is u tevens bekend dat nog steeds kinderen geboren worden met schadelijke gevolgen van het gif? </vraag>
      <vraag nummer="4" voetnoot="2">Deelt het huidige kabinet de mening van het vorige kabinet dat beleid rond Maatschappelijk Verantwoord Ondernemen louter gericht kan zijn op het stimuleren van positief gedrag van bedrijven? <voetnoot nummer="2"/>Denkt u dat dit een voldoende garantie is om incidenten als de ramp in Bhopal te voorkomen? Zo niet, wat zal de regering doen om multinationale ondernemingen aansprakelijk te stellen als het wel misgaat? </vraag>
      <vraag nummer="5">Welke afspraken heeft u gemaakt tijdens de recente World Summit on Sustainable Development over de aansprakelijkheid van multinationale bedrijven voor milieuschade? </vraag>
      <vraag nummer="6">Vindt u dat DOW Chemicals de aansprakelijkheid voor de voortdurende ramp in Bhopal op zich dient te nemen? </vraag>
      <vraag nummer="7">Vindt u dat DOW Chemicals met haar weigering om verantwoording te nemen in India een juiste invulling geeft aan het begrip «maatschappelijk verantwoord ondernemen»? </vraag>
      <vraag nummer="8">Bent u op de hoogte van het feit dat in Nederland DOW Chemicals in ieder geval zou zorgen voor de sanering van de vervuilde bodem en voor een adequate bescherming van omwonenden maar dat in India niet doet? Bent u van mening dat het gedrag van DOW Chemicals daarmee een duidelijk voorbeeld is van de dubbele standaarden die gehanteerd worden door multinationale ondernemingen? Vindt u dat Nederlandse bedrijven gebruik mogen maken van dergelijke dubbele standaarden? </vraag>
      <vraag nummer="9">Hoe gaat u dergelijke dubbele standaarden voorkomen opdat de Nederlandse investeringen in India minimaal aan de huidige Nederlandse wet- en regelgeving op het gebied van veiligheid, arbeidsomstandigheden en milieu zullen voldoen? </vraag>
      <vraag nummer="10">Bent u op de hoogte van een initiatiefwetsvoorstel van de leden Koenders en Rabbae om multinationale bedrijven te verplichten om verslag uit te brengen over de milieu- en arbeidsomstandigheden die gepaard gaan met de productie door deze bedrijven in het buitenland (kamerstuk 27 905)? Bent u van plan om wettelijke maatregelen in te voeren als eerste stap om dubbele standaarden te bestrijden en aansprakelijkheid voor milieuschade vast te leggen? </vraag>
      <vraag nummer="11">Bent u van plan om tijdens uw bezoek aan India een bezoek te brengen aan Bhopal om zelf onderzoek te doen naar de rol van DOW Chemicals bij de voortdurende schade aan mens en milieu ter plekke? </vraag>
      <vraag nummer="12">Kunt u op basis van uw waarnemingen in India en uw kennis over Bhopal en de rol van DOW Chemicals voor 1 januari 2003 aan de Kamer een voorstel sturen over uw plannen om maatschappelijk verantwoord ondernemen bij in Nederland gevestigde multinationals te regelen? Ziet u daarbij het wetsvoorstel van de leden Koenders en Rabbae als een goede basis? </vraag>
      <noten afkomstig="vraag">
         <noot nummer="1" datum="2002-11-1" bron="Persbericht van EZ en BuZa">Persbericht van EZ en BuZa, 1 november 2002</noot>
         <noot nummer="2" datum="2002-04-5" bron="Zie de antwoorden van de toenmalige staatssecretaris Economische Zaken op Kamervragen van Koenders, 1107">Zie de antwoorden van de toenmalige staatssecretaris Economische Zaken op Kamervragen van Koenders, 1107, 5 april 2002, antwoord op vraag 5 en 6</noot>
      </noten>
   </vragen>
   <antwoorden aantal="12">
      <antwoord nummer="1" voetnoot="1">Ja. De missie betrof een handels- en investeringsmissie in het kader van «ondernemen tegen armoede». Hierover hebben mijn collega voor Ontwikkelingssamenwerking en ik u reeds uitgebreid geïnformeerd per brief van 4 december jl. <voetnoot nummer="1"/>
      </antwoord>
      <antwoord nummer="2">De delegatie is op EZ ontvangen en heeft met ambtenaren van mijn departement gesproken. </antwoord>
      <antwoord nummer="3">Door mijn ambtenaren ben ik op de hoogte gesteld van de ervaringen die de leden van de bovengenoemde delegatie met hen hebben gedeeld en waaruit naar voren kwam dat zich heden ten dage in Bhopal nog altijd ernstige volksgezondheidsproblemen voordoen ten gevolge van de giframp. </antwoord>
      <antwoord nummer="4">1) Ja. 2) In Nederland proberen wij via wetgeving, en controle op naleving daarvan, zoveel mogelijk veiligheidsmaatregelen af te dwingen en risico’s te beperken. Garanties tegen rampen zijn echter helaas niet te geven. 3) Voor aansprakelijkstelling van ondernemingen is een wettelijke grondslag nodig. Landen regelen dit zelf in hun eigen wetgeving. Nederland kan de eigen wetgeving op dit punt niet extraterritoriaal toepassen. Het is gebruikelijk dat bij aansprakelijkheidsgeschillen partijen via internationaal privaatrechtelijke procedures vaststellen welk recht van toepassing is. </antwoord>
      <antwoord nummer="5">Tijdens de WSSD zijn geen specifieke teksten of afspraken gemaakt betreffende milieuaansprakelijkheid van bedrijven. Wel zijn in de slotverklaring van de WSSD teksten opgenomen over maatschappelijk verantwoord ondernemen (paragraaf 17), over het meenemen van aspecten van duurzame ontwikkeling in besluitvormingstrajecten door overheden (m.n. over het internaliseren van externe kosten voor het milieu; paragraaf 18) en over het beleid t.a.v. chemische stoffen (paragraaf 22). </antwoord>
      <antwoord nummer="6">Het is niet aan mij om een uitspraak te doen over de aansprakelijkstelling van bedrijven. Hiertoe dienen de normale juridische procedures te worden gevolgd. </antwoord>
      <antwoord nummer="7">De Nederlandse tak, DOW Benelux B.V., heeft geen betrokkenheid bij Bhopal. Het heeft weinig zin dat ik mij uitlaat over DOW Chemicals Company in de Verenigde Staten. Naar ik heb begrepen is DOW Chemicals Company in gesprek met vertegenwoordigers van de «international campaign for justice in Bhopal». Het aangaan van de dialoog is één van de elementen die onder maatschappelijk verantwoord ondernemen vallen. </antwoord>
      <antwoord nummer="8">Ten eerste dienen ondernemingen lokale wetgeving na te leven. Dit kan in de praktijk tot verschillen in ondernemingsgedrag leiden. Voorts worden, door de deelnemende landen aan de OESO-richtlijnen, bedrijven aangemoedigd de richtlijnen in hun beleid, waar ook ter wereld, na te leven. </antwoord>
      <antwoord nummer="9">Nederlandse ondernemingen in India dienen de locale wetgeving na te leven. Gelet op de soevereiniteit van een land kan de Nederlandse overheid geen Nederlandse wetgeving opleggen aan een ander land. In het kader van MVO moedigt de Nederlandse overheid echter wel bedrijven aan de OESO-richtlijnen en de fundamentele arbeidsnormen van de ILO na te leven. </antwoord>
      <antwoord nummer="10">1) Ja. 2) Ik ben niet van plan om wettelijke maatregelen te nemen. Het beleid t.a.v. MVO is er op gericht om positief gedrag bij bedrijven te stimuleren en niet van bovenaf regels op te leggen. De kans is groot, dat zodra dit bij wet wordt verplicht, de stimulans voor eigen initiatieven bij bedrijven gaat verdwijnen en de dialoog met de samenleving wordt stopgezet. De OESO-richtlijnen voor Multinationale Ondernemingen bieden een kader voor een debat over MVO. </antwoord>
      <antwoord nummer="11">De Nederlandse overheid heeft geen onderzoekstaak inzake de rol van the DOW Chemicals Company aangezien dit een onderneming uit de Verenigde Staten betreft. Aan de leden van de delegatie die een bezoek aan EZ hebben gebracht is de mogelijkheid geboden om informatie te verstrekken over het handelen van Nederlandse bedrijven in India zodat dit in de voorbereiding van de reis kon worden meegenomen. Tijdens deze reis is ruimschoots aandacht besteed aan MVO, onder meer tijdens een goed bezocht seminar in Mumbai. Tijdens dit seminar heeft een vertegenwoordiger van Greenpeace het woord gevoerd en informatiemateriaal uitgedeeld. Ook hebben mijn collega voor Ontwikkelingssamenwerking en ik en marge van het seminar gesproken met vertegenwoordigers van Greenpeace en van de bewoners van Bhopal. </antwoord>
      <antwoord nummer="12">Ik zal in het kader van MVO niet overgaan tot regelgeving. Ik zal mij echter sterk inzetten om MVO uit te dragen, met de OESO-richtlijnen als kader. Dit zal ik zowel in Nederland doen als tijdens mijn reizen in het buitenland, zoals onderhavige naar India. </antwoord>
      <noten afkomstig="antwoord">
         <noot nummer="1">Kamerbrieven 2002–2003, 27467, nr. 8</noot>
      </noten>
   </antwoorden>
</kvr>
