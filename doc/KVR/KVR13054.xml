<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over vergoeding insulinepomp. (Ingezonden 19 december 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13054
</item>
         <item attribuut="Inhoud">Vragen over het niet implanteren van insulinepompen door de Zwolse Isalaklinieken. Het budget van het ziekenhuis moet worden teruggedrongen, zodat deze insulinepomp mogelijk niet meer door de verzekeraar wordt vergoed. (De Telegraaf, 13 december 2000).</item>
         <item attribuut="Rubriek">Gezondheidszorg (Medische hulpmiddelen) Gezondheidszorg (Zorgverzekeringen)</item>
         <item attribuut="Trefwoorden">Medische hulpmiddelen Ziektekostenverzekeringen</item>
         <item attribuut="Vindplaats">Kamervragen met antwoord 2000-2001, nr. 635, Tweede Kamer</item>
         <item attribuut="Vraagnr_bij_indiening">2000103870</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-02-06</item>
         <item attribuut="Datum_indiening">2000-12-19</item>
         <item attribuut="Document-id">KVR13054</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1313" allpagenumbers="1313 1314" vetnummer="2000103870" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13054" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="635" onderwerp="" indiendatum="2000-12-19">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="6 februari 2001), zie ook Aanhangsel Handelingen nr. 565, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kunt u het bericht bevestigen dat in de Isalaklinieken in Zwolle geen insulinepomp meer wordt geïmplanteerd ten behoeve van diabetici? <voetnoot nummer="1"/>
      </vraag>
      <vraag nummer="2">Kunt u tevens bevestigen dat voor kort de kosten van de implantatie werden vergoed door de verzekeraar en nu uit het budget van het ziekenhuis bestreden moeten worden? </vraag>
      <vraag nummer="3">Betekent dit voor de desbetreffende patiënt dat deze nu gedwongen in het ziekenhuis moet verblijven voor een insuline-infuus? </vraag>
      <vraag nummer="4">Welke kosten zijn gemoeid met het implanteren van een insulinepomp en wat kost een ligdag in bedoeld ziekenhuis? </vraag>
      <vraag nummer="5">Wordt door de verzekeraars als motivering voor het weigeren van de vergoeding van de kosten van implantatie opgegeven dat de ingreep zich nog in het experimentele stadium bevindt? </vraag>
      <vraag nummer="6">Klopt het dat de bedoelde pompen al «ruim vijftien jaar worden gebruikt» en zo ja, hoe beoordeelt u dan de motivering van de weigering terzake door de verzekeraars? </vraag>
      <vraag nummer="7">Moet vastgesteld worden dat op enig moment de kosten gemoeid met de gedwongen ziekenhuisopname die van de implantatie zullen overtreffen? </vraag>
      <vraag nummer="8">Hoe beoordeelt u deze gang van zaken in het licht van uw op doelmatigheid gerichte beleid? </vraag>
      <vraag nummer="9">Welke concrete maatregelen zult u treffen om het handelen van verzekeraars en ziekenhuizen inzake de implantatie van insulinepompen in overeenstemming te brengen met uw beleid? </vraag>
      <noten afkomstig="vraag">
         <noot nummer="1" datum="2000-12-13" bron="De Telegraaf">De Telegraaf, 13 december 2000</noot>
      </noten>
   </vragen>
   <antwoorden aantal="9">
      <antwoord nummer="1">Neen, in het lsalaziekenhuis in Zwolle worden jaarlijks tussen de 30 en 50 patiënten geholpen met een implanteerbare insulinepomp. </antwoord>
      <antwoord nummer="2">Ja. In de tot dit jaar geldende budgetsystematiek is niet voorzien in een specifieke compensatie voor insulinepompen. De kosten daarvan dienen te worden bestreden uit het toegekende budget, zoals dat voor veel andere kosten geldt. Het budget dient immers ter dekking van de kosten die een ziekenhuis in verband met de te leveren zorg moet maken. Wel heeft het CTG een tarief vastgesteld voor de oude insulinepomp voor een juiste allocatie van de kosten naar verzekeraars. Zolang echter het budget daarvoor niet wordt aangepast heeft het ziekenhuis daar geen financieel voordeel van, omdat verschillen tussen opbrengsten uit in rekening gebrachte tarieven en het budget worden verrekend. Bij twee patiënten was er eind vorig jaar discussie omtrent de vergoeding van de meerkosten van implantatie van een nieuw type implanteerbare en programmeerbare insulinepomp door de verzekeraar. In één geval is door verzekeraar tot vergoeding overgegaan. In het geval van de andere patiënt is de pomp uit het ziekenhuisbudget betaald. </antwoord>
      <antwoord nummer="3">Een implanteerbare insulinepomp is in het algemeen het laatste redmiddel. Indien deze niet wordt ingebracht is ziekenhuisopname aangewezen. Overigens zijn mij geen gevallen bekend van patiënten die op dit moment noodgedwongen om deze reden in de lsalakliniek moeten verblijven. </antwoord>
      <antwoord nummer="4">Er zijn twee typen implanteerbare insulinepompen op de markt. Een nieuw type pomp met een levensduur van 7 jaar kost f 50 000. Een ouder model pomp met een levensduur van 2,5 jaar kost f 30 000. Een ligdag in de lsalakliniek kost f 1000. </antwoord>
      <antwoord nummer="5">Neen. De discussie gaat over het tariefverschil tussen het oude type en het nieuwe type pomp. </antwoord>
      <antwoord nummer="6">De implanteerbare pomp wordt sinds 1984 toegepast. De discussie gaat over de «meerkosten» van een nieuw programmeerbaar type met een levensduur van 7 jaar. Ik acht dit vooralsnog een aangelegenheid tussen verzekeraars en ziekenhuis. </antwoord>
      <antwoord nummer="7">Ja, als de kosten van een pomp, afgeschreven in 7 jaar, afgezet worden tegen de kostprijs van ligdagen zal op enig moment de kosten gemoeid met de gedwongen ziekenhuisopname die van de implantatie overtreffen. Ik hoop echter dat partijen die situatie zullen weten te voorkomen. </antwoord>
      <antwoord nummer="8">De problematiek hangt mede samen met de huidige wijze van budgetteren van de ziekenhuizen. Het in rekening brengen van de kosten van implantatie van een insulinepomp bij de verzekeraar levert (zoals in het antwoord op vraag 2 is uiteengezet) het ziekenhuis geen extra budget op. Dit betekent dat het ziekenhuis, als een pomp betaald wordt uit het budget, op basis van het afgesproken budget tot een afweging moet komen op welke posten de kosten met name zullen drukken. Implantaten worden daarbij beschouwd als een omvangrijke kostenpost. </antwoord>
      <antwoord nummer="9">Op 6 december jl. hebben de NVZ-Vereniging van Ziekenhuizen, Orde van Medisch Specialisten, Vereniging Academische Ziekenhuizen met Zorgverzekeraars Nederland een convenant gesloten waarin met name afspraken zijn gemaakt over de bekostiging van de ziekenhuizen en daarmee samenhangend de aanpak van de wachtlijsten. Zorgverzekeraars Nederland heeft zijn leden inmiddels opgeroepen om in het lokaal overleg, voor zover dit nog niet gebeurt, met de ziekenhuizen te inventariseren wat op dit moment de mogelijkheden zijn en welke maatregelen er aanvullend genomen moeten worden om de wachtlijsten terug te dringen; kortom de reële zorgvraag moet in beeld komen. Ook de implantaten dienen in beginsel in dit traject een plaats te krijgen. Dat betekent dat in de afspraken tussen ziekenhuizen en zorgverzekeraars – voor zover dat thans niet al gebeurt – ook heldere afspraken tot stand moeten komen over de benodigde (soorten van) implantaten om in de behoefte te voorzien. In het actieplan Zorg Verzekerd en het convenant zijn door het kabinet voldoende financiële middelen beschikbaar gesteld om dergelijke afspraken te accommoderen. Partijen zijn dus op dit punt aan zet. Mocht echter blijken dat zij er op dit punt niet uitkomen, dan zal ik mij dan beraden op eventuele verdere stappen. </antwoord>
      <noten afkomstig="antwoord"/>
   </antwoorden>
</kvr>
