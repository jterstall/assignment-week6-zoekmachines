<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Noorman-den Uyl (beiden PvdA) aan de minister van Sociale Zaken en Werkgelegenheid over het UAF Job Support. (Ingezonden 23 november 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14713
</item>
         <item attribuut="Inhoud">Vragen over het feit dat minister Vermeend (SZW) de subsidie voor UAF Job Support (Stichting voor Vluchteling-Studenten) kennelijk per 1 januari 2002 wil beëindigen, terwijl hij op 2 november 2001 in het nota-overleg over Arbeidsmarktbeleid etnische minderheden (zie kamerstuk 27223, nr. 7) heeft opgemerkt dat hij zich voorstelde de subsidie voor het UAF met nog een jaar te verlengen.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding) Hoger onderwijs (Studenten) Welzijn (Vreemdelingen en asielzoekers)</item>
         <item attribuut="Trefwoorden">Studenten Subsidies Vluchtelingen Werkloosheidsbestrijding</item>
         <item attribuut="Vindplaats">Kamervragen met antwoord 2001-2002, nr. 349, Tweede Kamer</item>
         <item attribuut="Vraagnr_bij_indiening">2010202790</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2001-12-05</item>
         <item attribuut="Datum_indiening">2001-11-23</item>
         <item attribuut="Document-id">KVR14713</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="727" allpagenumbers="727 728" vetnummer="2010202790" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14713" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="349" onderwerp="" indiendatum="2001-11-23">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-12-5">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Klopt het dat u de subsidie voor UAF Job Support (Stichting voor Vluchteling-Studenten) per 1 januari 2002 wil beëindigen? </vraag>
      <vraag nummer="2" voetnoot="1">Wat hebt u voor overleg gehad met UAF sinds oktober 2000, toen u tijdens een nota-overleg <voetnoot nummer="1"/>over Arbeidsmarktbeleid etnische minderheden opmerkte dat wat het UAF betreft u zich voorstelde de subsidie met nog een jaar te verlengen? Omdat er sprake was van een ingrijpende reorganisatie en de kans bestond dat kennisverlies op een aantal terreinen niet onmiddellijk kon worden gecompenseerd door andere organisaties? </vraag>
      <vraag nummer="3">Acht u kennisverlies thans geen risico meer? Waarom niet? </vraag>
      <vraag nummer="4">Onderschrijft u de stelling dat de via de UAF bemiddelde werklozen niet tot fase-1-cliënten behoren en daarom intensieve begeleiding nodig hebben? </vraag>
      <vraag nummer="5">Wat was uw reactie op het voorstel dat UAF u in december 2000 heeft gedaan om een prestatiecontract met het ministerie aan te gaan, waarin het UAF de verantwoordelijkheid op zich neemt voor directe bemiddeling en toeleiding van hoger opgeleide vluchtelingen, het vervullen van helpdesk en verwijsfunctie ten behoeve van de Centra voor Werk en Inkomen (CWI’s) en het starten van een expertisecentrum voor de ontwikkeling van en toeleiding naar duale opleidingen? </vraag>
      <vraag nummer="6">Klopt het dat de Stichting UAF nooit een formeel antwoord op dit voorstel heeft gehad? Zo ja, acht u dat een adequate reactie in termen van goed bestuur? </vraag>
      <vraag nummer="7">Deelt u de mening dat een expertisecentrum voor duale opleidingen van groot belang kan zijn voor de arbeidsmarktpositie van vluchtelingen? Bent u niet bang dat met het stopzetten van subsidie aan UAF een groot deel van de thans beschikbare expertise zal verdwijnen? </vraag>
      <vraag nummer="8">Acht u het mogelijk dat in het kader van de nieuwe Structuur Uitvoeringsorganisaties Werk en Inkomen (SUWI) een organisatie als UAF zijn effectieve en zeer gespecialiseerde reïntegratiewerk kan blijven doen? Zo ja, onder welke voorwaarden en welke mogelijkheden kunnen de werkzaamheden van het UAF binnen het SUWI-domein worden voortgezet? </vraag>
      <vraag nummer="9">Bent u bereid voor het UAF een zodanige regeling te treffen dat deze organisatie in het kader van SUWI het reïntegratiewerk kan doorzetten? </vraag>
      <vraag nummer="10">Bent u bereid deze vragen te beantwoorden voor de behandeling van de begroting van het ministerie van SZW? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="27 223" documentnummer="9" documentpagina="30">Kamerstuk 27 223, nr. 9, blz. 30</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">De subsidie aan UAF Job Support voor directe arbeidstoeleidende activiteiten is na het notaoverleg in oktober 2000 met nog één jaar verlengd. Daarbij is uitdrukkelijk aangegeven dat overgegaan is tot verlenging tot 31 december 2001 opdat het UAF ervoor zorg zou kunnen dragen dat de binnen het project opgedane kennis niet verloren zou gaan. Vanaf 25 oktober 2000 hebben mijn medewerkers diverse malen overleg gevoerd met het UAF over alternatieven ter behoud van de expertise van UAF Job Support en over de financiering van de activiteiten na 2001. </antwoord>
      <antwoord nummer="3">Het UAF heeft een aantal voorstellen aangedragen voor te verrichten taken na 2001. Ik heb positief gereageerd op het voorstel om een helpdeskfunctie te vervullen ten behoeve van het CWI. Ik heb het UAF verzocht om een plan in te dienen voor de helpdesk in afstemming met Arbeidsbureau Nederland. Aan dit plan wordt op dit moment door het UAF gewerkt. Daarnaast ontwikkelt het UAF in opdracht van het Ministerie van Binnenlandse Zaken en Koninkrijksrelaties een methodiek voor het vormgeven van en toeleiden naar duale trajecten van hoger opgeleide vluchtelingen. Op 18 oktober jl. heb ik schriftelijk aan het UAF aangegeven dat SZW bereid is een rol te spelen in het ondersteunen van de verspreiding van de expertise die het UAF momenteel ontwikkelt mits die beproeft en succesvol blijkt te zijn. </antwoord>
      <antwoord nummer="4">Het UAF richt zich in beginsel op vluchtelingen die in Nederland hoger onderwijs hebben doorlopen. Een meerderheid van de cliënten van het UAF volgt hun studie in voltijd gebruikmakend van studiefinanciering. Deze studenten zijn niet als werkloos geregistreerd en worden dus niet ingedeeld in een bepaalde fase door het CWI. De toeleiding naar arbeid begint aan het eind van een studie in het Nederlandse hoger onderwijs, in dat kader vindt fasering plaats. Voor (langdurig) werkloze vluchtelingen die in fase 2, 3 of 4 zijn ingedeeld is intensieve begeleiding en/of een ander traject inderdaad noodzaak. Deze trajecten kunnen door gemeenten op de reïntegratiemarkt worden ingekocht. Ook UAF Job support kan actief acquireren bij gemeenten (en UWV), om als marktpartij met een specifieke expertise, hoger opgeleide vluchtelingen toe te leiden naar de arbeidsmarkt. Gezien de ervaring en expertise die UAF Job Support heeft opgebouwd ben ik van mening dat het voor het UAF mogelijk moet zijn gebruik te maken van de kansen die de nieuwe situatie biedt. </antwoord>
      <antwoord nummer="5">De nieuwe Structuur Uitvoeringsorganisaties Werk en Inkomen (SUWI) brengt een nieuwe verantwoordelijkheidsverdeling met zich mee: de Centra voor Werk en Inkomen (CWI) worden verantwoordelijk voor de arbeidsbemiddeling van fase l cliënten, terwijl bij de gemeenten en de Uitvoeringsorganisatie Werknemersverzekeringen (UWV) het opdrachtgeverschap berust voor arbeidstoeleiding van cliënten die in fase 2 tot en met 4 zijn ingedeeld. Werkzoekenden ingedeeld in fase l kunnen gebruikmaken van verschillende diensten van de CWI waaronder bemiddelingsgesprekken, sollicitatiebegeleiding, informatie en advies. De diensten voor cliënten ingedeeld in fase 2 tot en met 4 worden door gemeenten en UWV ingekocht op de private reïntegratiemarkt. In het kader van de SUWI-wet zullen de publieke middelen voor reïntegratie door het Rijk rechtstreeks aan gemeenten en UWV verstrekt worden. Voor cliënten die onder verantwoordelijkheid van gemeenten of UWV vallen kan het UAF actief acquireren om als marktpartij met een specifieke expertise, hoger opgeleide vluchtelingen toe te leiden naar de arbeidsmarkt. Evenals andere organisaties die zich op arbeidstoeleiding c.q. reïntegratie van werkzoekenden richten zullen daartoe met de opdrachtgevers contracten moeten worden afgesloten om de reïntegratietrajecten van de betreffende cliënten te verzorgen (en daarvoor door gemeenten c.q. UWV gefinancierd te worden). Voor de arbeidstoeleiding van werkzoekende vluchtelingen ingedeeld in fase 2 tot en met 4 kan het Ministerie van Sociale Zaken en Werkgelegenheid derhalve geen structurele middelen verstrekken aan andere instituten dan gemeenten en UWV, zonder dat van concurrentievervalsing op de private reïntegratiemarkt sprake is. Ik verwijs naar mijn antwoord op vraag 3 als het gaat om het vervullen van een helpdesk ten behoeve van de CWI’s en een expertisecentrum voor duale opleidingen. </antwoord>
      <antwoord nummer="6">Medewerkers van SZW hebben diverse malen overleg gevoerd met het UAF waarna ik op 18 oktober jl. een formeel antwoord heb gegeven. Sinds het versturen van de betreffende brief is er contact geweest tussen mijn medewerkers en het UAF over het inrichten van een helpdesk voor het CWI. </antwoord>
      <antwoord nummer="7">Ik verwijs voor het antwoord naar vraag 3. </antwoord>
      <antwoord nummer="8">Ik acht het zeker mogelijk dat het UAF binnen de nieuwe situatie ten gevolge van SUWI zijn reïntegratiewerk kan voortzetten. Ik verwijs voor een verdere toelichting naar het antwoord op vraag 5. </antwoord>
      <antwoord nummer="9">Met de oprichting van een helpdesk voor het CWI bij UAF Job Support en de mogelijkheid die het UAF heeft om actief te acquireren bij gemeenten en UWV, is een regeling getroffen waarbij het UAF zijn specifieke expertise kan blijven inzetten ten behoeve van de toeleiding naar de arbeidsmarkt van hoger opgeleide vluchtelingen. </antwoord>
      <antwoord nummer="10">Ja. </antwoord>
      <noten afkomstig="antwoord"/>
   </antwoorden>
</kvr>
