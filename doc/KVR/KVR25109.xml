<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over publicaties omtrent misdragingen in TBS-kliniek Flevo Future. (Ingezonden 15 februari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25109
</item>
         <item attribuut="Inhoud">Vragen naar aanleiding van berichten in Panorama en Metro van 8 februari 2006, dat enkele hulpverleensters in TBS-kliniek Flevo Future in Amsterdam zich schuldig hebben gemaakt aan seksueel grensoverschrijdend gedrag jegens TBS'ers.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Misdrijven)</item>
         <item attribuut="Trefwoorden">Gedetineerden TBS Zedendelicten</item>
         <item attribuut="Vindplaats">Kamervragen met antwoord 2005-2006, nr. 1046, Tweede Kamer</item>
         <item attribuut="Vraagnr_bij_indiening">2050608070</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-03-09</item>
         <item attribuut="Datum_indiening">2006-02-15</item>
         <item attribuut="Document-id">KVR25109</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2221" allpagenumbers="2221 2222" vetnummer="2050608070" code="0506tkkvr1046" lopendefooter="Tweede Kamer, vergaderjaar 2005–2006, Aanhangsel" filenaam="KVR25109" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1046" onderwerp="" indiendatum="2006-02-15">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-03-9">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van de publicaties omtrent misdragingen van enkele personeelsleden jegens TBS-gestelden in de TBS-kliniek Flevo Future in Amsterdam? <voetnoot nummer="1"/>
      </vraag>
      <vraag nummer="2">Kunt u bevestigen dat enkele hulpverleensters in genoemde kliniek zich gedurende de achterliggende maanden jegens TBS’ers in tenminste vijf gevallen hebben schuldig gemaakt aan zogeheten seksueel grensoverschrijdend gedrag? Zo ja, kunt u aangeven sinds wanneer u dat bekend is? </vraag>
      <vraag nummer="3" voetnoot="2">Kunt u bevestigen dat in de Van Mesdagkliniek omstreeks 1999 zich eveneens vijf gevallen van seksueel grensoverschrijdend gedrag hebben voorgedaan? <voetnoot nummer="2"/>Zo ja, sinds wanneer bent u daarvan op de hoogte? </vraag>
      <vraag nummer="4">Worden TBS-gestelden tijdens hun verpleging op de hoogte gesteld van het verschijnsel van seksueel grensoverschrijdend gedrag? Worden zij hieromtrent voorgelicht, en zo ja, op welke wijze? </vraag>
      <vraag nummer="5">Worden hulpverleners in TBS-klinieken op de hoogte gesteld van dit risico? Zo ja, hoe? Zo neen, waarom niet? </vraag>
      <vraag nummer="6">Worden hulpverleners erop gewezen dat seksueel grensoverschrijdend gedrag in principe strafbaar is op grond van artikel 249 van het Wetboek van Strafrecht? </vraag>
      <vraag nummer="7">Waarom worden in voorkomende gevallen de patiënten gestraft door opsluiting in een isoleercel, overplaatsing of beperking van verlof? Ligt het niet veeleer voor de hand dat de hulpverlener in dit geval wordt gestraft? Zo neen, waarom niet? </vraag>
      <vraag nummer="8">Wordt in alle gevallen de in de Wet op de Geneeskundige Behandel Overeenkomst vastgelegde meldplicht van hulpverleners (op het moment dat zij een relatie krijgen met een TBS-gestelde) strikt nageleefd? </vraag>
      <vraag nummer="9">Wat gaat u respectievelijk de directie van Flevo Future, doen naar aanleiding van de thans bekend geworden vijf gevallen van seksueel grensoverschrijdend gedrag? Laat u een onderzoek instellen? Zo ja, door wie? Zo neen, waarom niet? </vraag>
      <vraag nummer="10">Dient de voorlichting omtrent dit verschijnsel zowel ten opzichte van de verpleegden als de hulpverleners verbeterd te worden? Hoe gaat u die verbeteren? </vraag>
      <noten afkomstig="vraag">
         <noot nummer="1" datum="2006-02-8" bron="Panorama, 8 februari 2006 en Metro">Panorama, 8 februari 2006 en Metro, 8 februari 2006</noot>
         <noot nummer="2">www.misbruikdoorhulpverleners.nl</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee, dat kan ik niet bevestigen. In 2005 heeft één medewerkster van Flevo Future zich schuldig gemaakt aan seksueel grensoverschrijdend gedrag ten opzichte van één tbs-gestelde. Nadat dit bekend is geworden bij het management, is de betrokken medewerkster onmiddellijk gehoord. Hierop zijn ten aanzien van de medewerkster onmiddellijk passende maatregelen getroffen. Van dit incident is schriftelijk en mondeling melding gemaakt bij de Inspectie voor de Gezondheidszorg (IGZ) en bij het Bureau Integriteit en Veiligheid van Dienst Justitiële Inrichtingen. De tbs-gestelde is volledig geïnformeerd over het verloop en het resultaat van het onderzoek. Er zijn verder geen gevallen bekend waarbij medewerkers van de kliniek zich schuldig hebben gemaakt aan seksueel grensoverschrijdend gedrag. </antwoord>
      <antwoord nummer="3">Nee, dat kan ik niet bevestigen. Naar aanleiding van meldingen van de IGZ is in 1999 een strafrechtelijk onderzoek en onderzoek door de Rijksrecherche gedaan, omdat twijfels gerezen waren over de mate van professioneel gedrag van vier medewerkers in de Van Mesdagkliniek. Ook is in die tijd het toezicht op de Van Mesdagkliniek door de IGZ aangescherpt. Er is onvoldoende bewijs naar voren gekomen inzake ontucht van medewerkers met tbs-gestelden. De situatie in de Van Mesdagkliniek destijds was mijn voorganger bekend. De Tweede Kamer is veelvuldig over de onderzoeken en de gerealiseerde verbeteringen geïnformeerd (zie o.a. Aanhangsel Handelingen II 1998/99, nr. 1964, p. 3953–3954, Kamerstukken II 1999/2000, 24 587, nr. 43 en Kamerstukken II 2000/01, 24 587, nr. 60). </antwoord>
      <antwoord nummer="4">Seksueel grensoverschrijdend gedrag in de relatie tussen patiënten en hulpverleners is ontoelaatbaar en kan strafbaar zijn. Tbs-gestelden worden hier niet expliciet over voorgelicht. Binnen een gesloten behandelcentrum is de behandelrelatie tussen de behandelaars en de tbs-gestelden voortdurend onderwerp van gesprek. Het gesloten karakter van de kliniek in combinatie met de intensiteit van de (vaak gedwongen) behandeling kan een scala aan emoties bij tbs-gestelden en medewerkers oproepen. De norm is grensoverschrijdend gedrag (van de behandelaar of de tbs-gestelde) of niet-professioneel gedrag onmiddellijk bespreekbaar te maken om de behandelrelatie zuiver te houden en de veiligheid te kunnen waarborgen. Wel worden tbs-gestelden bij opname in een tbs-inrichting geïnformeerd over hun rechten en de huisregels zoals deze gelden in de kliniek. Daarin wordt aangegeven dat de rechtspositie van tbs-gestelden onder meer is geregeld in de Beginselenwet verpleging terbeschikkinggestelden (Bvt). Daarnaast wordt gewezen op de verschillende klachtmogelijkheden bij de Commissie van Toezicht en de Raad voor Strafrechtstoepassing en Jeugdbescherming (RSJ). Voorts zien inspecties, zoals de IGZ en de Inspectie voor de Sanctietoepassing, toe op de kwaliteit van de behandeling en op de rechtspositie van patiënten. Voor tbs-gestelden staat de mogelijkheid open om, bijvoorbeeld via hun advocaat, bij andere instanties te klagen of aangifte te doen van strafbare feiten. </antwoord>
      <antwoord nummer="5 en 6">Seksueel grensoverschrijdend gedrag in de relatie tussen hulpverleners en patiënten en cliënten is een schending van gedragscodes over hoe hulpverleners zich in de gezondheidszorg behoren te gedragen. Tijdens de opleidingen die nodig zijn voor een beroep in de (geestelijke) gezondheidszorg worden hulpverleners erop gewezen dat dit gedrag niet toelaatbaar is en strafbaar kan zijn. In de tbs-sector is blijvende aandacht voor integriteit en een professionele werkhouding, onder meer door voorlichting en cursussen. De IGZ houdt toezicht op de naleving van de wet- en regelgeving die geldt voor de gezondheidszorg. </antwoord>
      <antwoord nummer="7">Dergelijke maatregelen worden in tbs-inrichtingen uitsluitend genomen als deze in het belang zijn van (de veiligheid van de) tbs-gestelde of noodzakelijk zijn in het kader van de veiligheid en de orde in de kliniek. Dergelijke maatregelen worden steeds toegesneden op de patiënt en worden genomen met de gebruikelijke zorgvuldigheid. Tegen de beslissing tot het opleggen van dergelijke maatregelen staat veelal voor de tbs-gestelde beklag open. Zo nodig worden ten aanzien van medewerkers die zich schuldig maken aan grensoverschrijdend gedrag maatregelen genomen. </antwoord>
      <antwoord nummer="8 en 10">De tbs-inrichtingen zijn psychiatrische ziekenhuizen die moeten voldoen aan de voor hen geldende wet- en regelgeving. Op basis van de Kwaliteitswet zorginstellingen (artikel 4a) is er voor zorginstellingen sinds juni 2005 een wettelijke plicht om seksueel grensoverschrijdend gedrag van zorgverleners te melden bij de IGZ. De IGZ heeft in november 2005 alle zorginstellingen en zelfstandige beroepsbeoefenaren hierover geïnformeerd. Indien zij hiertoe aanleiding ziet, kan de IGZ onderzoek verrichten naar aanleiding van een melding. De IGZ houdt toezicht op de naleving van deze wet- en regelgeving en de meldingsplicht en meldingsbereidheid van instellingen. Daarnaast geeft de IGZ voorlichting over dit onderwerp, bijvoorbeeld door middel van het uitgeven van een brochure over seksueel overschrijdend gedrag door hulpverleners in de gezondheidszorg. Ik zie voorshands geen reden te veronderstellen dat extra voorlichting nodig is aangaande de melding van of het voorkomen van onprofessioneel gedrag. </antwoord>
      <antwoord nummer="9">Zoals blijkt uit het antwoord op vraag 1 is door het management van de kliniek zorgvuldig onderzoek gedaan naar het geval van seksueel grensoverschrijdend gedrag. Naar aanleiding hiervan zijn passende maatregelen getroffen. De Inspecties, zoals de IGZ, kunnen besluiten nader onderzoek in te stellen indien zij daartoe aanleiding ziet. </antwoord>
      <noten afkomstig="antwoord"/>
   </antwoorden>
</kvr>
