<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (Leefbaar Nederland) aan de minister van Justitie over de niet-ontvankelijkheid van het openbaar ministerie te Groningen in een zaak van hulp bij zelfdoding. (Ingezonden 25 juni 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16107
</item>
         <item attribuut="Inhoud">Vragen naar aanleiding van een uitspraak van de arrondissementsrechtbank te Groningen op 18 juni 2002.</item>
         <item attribuut="Rubriek">Gezondheidszorg (Euthanasie) Strafrecht en strafprocesrecht (Vervolging)</item>
         <item attribuut="Trefwoorden">Euthanasie Strafvervolging Zelfdoding</item>
         <item attribuut="Vindplaats">Kamervragen met antwoord 2001-2002, nr. 1525, Tweede Kamer</item>
         <item attribuut="Vraagnr_bij_indiening">2010211930</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Leefbaar Nederland">Teeven</persoon>
         </item>
         <item attribuut="Datum_reaktie">2002-08-21</item>
         <item attribuut="Datum_indiening">2002-06-25</item>
         <item attribuut="Tekstcorrecties">Het interne nummer is foutief afgedrukt, dit moet zijn 2010211930.</item>
         <item attribuut="Document-id">KVR16107</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3235" allpagenumbers="3235 3236" vetnummer="201021930" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16107" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1525" onderwerp="" indiendatum="2002-06-25">
         <vrager partij="Leefbaar Nederland" oorsprong="parlement">Teeven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="21 augustus 2002), zie ook Aanhangsel Handelingen nr. 1417, vergaderjaar 2001–2002">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hebt u kennisgenomen van een uitspraak van de arrondissementsrechtbank te Groningen, 18 juni 2002 waarbij het openbaar ministerie niet-ontvankelijk werd verklaard in haar vervolging ter zake van hulp bij zelfdoding? Is het openbaar ministerie in hoger beroep gegaan tegen het vonnis van de rechtbank? </vraag>
      <vraag nummer="2">Zijn het College van Procureurs-Generaal en u betrokken geweest bij de afweging van het openbaar ministerie te Groningen om de betrokken verdachte wel te vervolgen en vier andere personen niet, alhoewel die personen (gelet op het vonnis van de rechtbank) van nagenoeg dezelfde strafbare feiten werden verdacht? Klopt het dat u door het College van Procureurs-Generaals wordt geïnformeerd over alle individuele zaken met betrekking tot euthanasie en/of hulp bij zelfdoding waarin door het openbaar ministerie al dan niet vervolging wordt ingesteld? </vraag>
      <vraag nummer="3">Wat zijn de overwegingen geweest voor het openbaar ministerie om in deze zaak tot vervolging over te gaan, gelet op het feit dat de rechtbank Groningen in een overweging ten overvloede uitspreekt, dat haar niet is gebleken van omstandigheden dat tot een inhoudelijke behandeling van de ten laste gelegde feiten uit het oogpunt van maatschappelijk belang, dient te worden overgegaan? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. Het openbaar ministerie is in hoger beroep gegaan tegen het vonnis van de rechtbank. </antwoord>
      <antwoord nummer="2">Het voornemen om strafvervolging in te stellen tegen de betrokken verdachte, is ter kennis gebracht van het College van procureurs-generaal. Het College heeft mijn ambtsvoorganger hierover vervolgens geïnformeerd. Het College is niet expliciet in kennis gesteld van de beslissing van het openbaar ministerie te Groningen om de andere vier betrokkenen niet te vervolgen. Het College van procureurs-generaal informeert de minister van Justitie niet over alle individuele zaken met betrekking tot euthanasie en/of hulp bij zelfdoding. Hiervoor bestaat ook geen aanleiding. Het College kan een geval van euthanasie of hulp bij zelfdoding ter informatie of ter instemming aan de minister van Justitie voorleggen. In de navolgende categorieën gevallen legt het College steeds de voorgenomen beslissing schriftelijk aan de minister ter instemming voor: – alle gevallen van euthanasie en hulp bij zelfdoding, waarin een regionale toetsingscommissie tot het oordeel «onzorgvuldig» is gekomen; – alle gevallen waarin er aanleiding is te betwijfelen of de patiënt zich ten tijde van het verzoek tot levensbeëindiging ten volle bewust was van de strekking hiervan en/of zijn lichamelijke situatie. Die twijfel doet zich onder andere voor: a. indien er geheel geen verzoek tot levensbeëindiging aanwezig is; b. er wel een eerder verzoek tot levensbeëindiging is, maar de patiënt op het moment van het verzoek tot levensbeëindiging wilsonbekwaam is; c. er sprake is van een minderjarige (&lt; 18 jaar); d. er sprake is van een patiënt wiens lijden primair van psychische oorsprong is. </antwoord>
      <antwoord nummer="3">De betrokken verdachte is reeds jaren als zogeheten zelfdodingsconsulent werkzaam en uit dien hoofde vaker bij zelfdodingen betrokken geweest. Uit het strafrechtelijk onderzoek kon worden opgemaakt dat de betrokken verdachte zich naar alle waarschijnlijkheid in de toekomst met hulp bij zelfdoding zou blijven bezighouden, waarbij rekening moest worden gehouden met recidivegevaar. Naar het oordeel van het openbaar ministerie te Groningen verschillen de rol en de (persoonlijke) omstandigheden van de betrokken verdachte in aanmerkelijk mate van die van de overige betrokken personen, die niet strafrechtelijk zijn vervolgd. Voor het overige meen ik dat het mij, in de rol van minister van Justitie, niet past om in deze individuele zaak diepgaander in te gaan op de al dan niet ten overvloede uitgesproken overwegingen van de rechtbank. Dit geldt te meer nu de strafprocedure nog gaande is en het Gerechtshof zich nog over de zaak zal uitspreken. </antwoord>
      <noten afkomstig="antwoord"/>
   </antwoorden>
</kvr>
