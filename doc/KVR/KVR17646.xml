<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Financiën over de informatie inzake het beleggingsproduct Sprintplan. (Ingezonden 1 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17646
</item>
         <item attribuut="Inhoud">Gevraagd wordt onder meer of de mensen die het beleggingsproduct Sprintplan van Spaarbeleg hebben gekocht voldoende zijn geïnformeerd over o.a. de risico's van beleggen.</item>
         <item attribuut="Rubriek">Consument (Productinformatie) Geld- en kapitaalmarkt (Beleggingen)</item>
         <item attribuut="Trefwoorden">Beleggingen Productinformatie</item>
         <item attribuut="Vindplaats">Kamervragen met antwoord 2002-2003, nr. 1170, Tweede Kamer</item>
         <item attribuut="Vraagnr_bij_indiening">2020309690</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-04-23</item>
         <item attribuut="Datum_indiening">2003-04-01</item>
         <item attribuut="Document-id">KVR17646</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2439" allpagenumbers="2439 2440" vetnummer="2020309690" code="0203tkkvr17646" lopendefooter="Tweede Kamer, vergaderjaar 2002–2003, Aanhangsel" filenaam="KVR17646" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1170" onderwerp="" indiendatum="2003-04-1">
         <vrager partij="SP" oorsprong="parlement">Kant</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2003-04-23">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Zijn de mensen die het beleggingsproduct Sprintplan van Spaarbeleg (AEGON) hebben gekocht voldoende geïnformeerd over het feit dat het hier om beleggingen ging en niet om een spaarrekening? Zijn zij voldoende geïnformeerd over de risico’s van beleggen? </vraag>
      <vraag nummer="2">Is door Spaarbeleg de zorgplicht jegens haar klanten voldoende nagekomen? </vraag>
      <vraag nummer="3">Heeft u inzicht in de problemen waarin klanten van het Sprintplan zijn gekomen, en inzicht in de omvang ervan? </vraag>
      <vraag nummer="4">Loopt er op dit moment een onderzoek van de Autoriteit Financiële Markten naar Spaarbeleg? Zo ja, wanneer wordt dit afgerond? Zo neen, vindt u dat er onderzoek naar moet worden gedaan? </vraag>
      <vraag nummer="5">Lopen er naast Dexia nog andere onderzoeken naar andere aanbieders van aandelenleaseproducten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2" voetnoot="1">Zoals ik uw Kamer reeds heb bericht naar aanleiding van de vragen van de leden Crone en Heemskerk <voetnoot nummer="1"/>deel ik de mening dat het van groot belang is dat de consument van voldoende en correcte informatie wordt voorzien over de kenmerken van een aangeboden financieel product en de bijbehorende risico’s. Dit opdat de kans dat een consument onbewust belegt met geleend geld zoveel mogelijk wordt beperkt. Financiële instellingen zijn sinds jaar en dag verplicht om (potentiële) klanten van die informatie te verschaffen die nodig is voor een adequate beoordeling van het aangeboden product. Deze algemene verplichting is voor aanbieders van complexe financiële producten verfijnd door de introductie van de financiële bijsluiter per 1 juli1 2002. De verplichting om een financiële bijsluiter te verstrekken is ook van toepassing op aanbieders van aandelenleaseproducten. Daarnaast is specifiek voor deze producten voorgeschreven dat in het informatiemateriaal de volgende waarschuwing moet worden opgenomen «U belegt (deels) met geleend geld. Dit betekent dat u het risico loopt dat u uw inleg verliest of zelfs een schuld overhoudt». Op grond van de Wet toezicht effectenverkeer 1995 heeft een effecteninstelling te voldoen aan een algemene zorgplicht ten aanzien van een (potentiële) klant. Een effecteninstelling dient te handelen in het belang van de (potentiële) klant en moet kennis nemen van en rekening houden met zijn financiële positie, zijn ervaring op de financiële markten en zijn beleggingsdoelstellingen. Deze algemene zorgplicht is uitgewerkt in het Besluit toezicht effectenverkeer 1995, de Nadere regeling toezicht effectenverkeer en in jurisprudentie. In het Nederlandse stelsel van toezicht op de financiële markten is het toezicht op de naleving van de financiële toezichtregelgeving opgedragen aan onafhankelijke toezichthouders. Voor de gedragsregelgeving, waaronder de effectenregelgeving en in het bijzonder de informatie- en zorgplicht, is de Autoriteit Financiële Markten (AFM) verantwoordelijk voor het toezicht. Daarmee is ook de beoordeling van concrete gevallen en de mogelijke sanctionering daarvan op afstand van de minister geplaatst. Dit past bij de positie van de minister van Financiën die op hoofdlijnen moet kunnen controleren of de toezichthouders de aan hen opgedragen taken naar behoren uitvoeren. In dit kader heeft de minister de mogelijkheid om inlichtingen te verzoeken die nodig zijn voor de beoordeling van de uitvoerbaarheid van voorgenomen wettelijke voorschriften en algemene beleidsvoornemens. U vraagt mijn oordeel over een concrete casus. Uit de eerder beschreven indeling van het Nederlandse stelsel van toezicht op de financiële sector vloeit voort dat de beoordeling van deze casus aan de AFM, aan de rechter dan wel aan een instituut voor buitengerechtelijke geschillenbeslechting als het DSI (Dutch Securities Institute) is voorbehouden. Wanneer de AFM een onderzoek instelt naar gedragingen van een onderneming of instelling die onder haar toezicht valt vanwege de toepasselijkheid van de Wet toezicht effectenverkeer 1995 (onder meer bij aandelenleaseproducten), dient de AFM een geheimhoudingsplicht in acht te nemen. Deze geheimhoudingsplicht is neergelegd in artikel 31 van de Wet toezicht effectenverkeer 1995 en is ingegeven door Europese regelgeving. Genoemde geheimhoudingsbepaling verbiedt de AFM onder meer gegevens of inlichtingen te publiceren over afzonderlijke ondernemingen en instellingen en schrijft voor dat informatie die zij heeft verkregen ingevolge de uitoefening van de haar bij wet toebedeelde taken voor een ieder geheim moet blijven, ook voor de minister. Openbaarmaking van informatie over de naleving van de effectenregelgeving door effecteninstellingen is, in uitzondering op het voorafgaande, echter wel toegestaan wanneer mededelingen daarover niet kunnen worden herleid tot afzonderlijke ondernemingen of instellingen. De AFM kan daarom na afloop van een eventueel onderzoek bezien of mededelingen kunnen worden gedaan die inzicht verschaffen in de resultaten van het onderzoek, maar die niet kunnen worden herleid tot specifieke ondernemingen of instellingen. Daarnaast zal de AFM, met het oog op de adequate functionering van de effectenmarkten of de positie van de belegger op die markten, publiciteit kunnen geven aan het gegeven dat een onderzoek heeft geresulteerd in een boete of een last onder dwangsom. De toezichthouder zal dan het feit terzake waarvan de boete of een last onder dwangsom is opgelegd, het voorschrift dat is overtreden en de identiteit van de onderneming die het voorschrift heeft overtreden ter openbare kennis kunnen brengen. Daarbij is het aan de AFM om te bepalen of van deze bevoegdheden tot openbaarmaking gebruik moet worden gemaakt. Ik vertrouw erop dat de AFM, voordat zij tot publicatie besluit, een deugdelijke afweging maakt tussen de belangen van de consument of marktpartij, de betrokken financiële instelling en het belang van de financiële sector. </antwoord>
      <antwoord nummer="3">Voor elk aandelenleaseproduct geldt dat de klant die dit product heeft verworven bij dalende beurskoersen wordt geconfronteerd met een lager of zelfs een negatief rendement. De omvang van een eventueel verlies dat door een consument wordt geleden vanwege deelname aan een aandelenleaseconstructie is afhankelijk van meerdere factoren: het aantal aandelenleasecontracten dat de consument is aangegaan, de omvang van deze contracten, de looptijd die voor de contracten is vastgesteld evenals eventuele garantiebedragen en overige contractsvoorwaarden die door de consument zijn overeengekomen. Daarnaast is voor de vraag of een klant in de problemen komt ten gevolge van een negatief resultaat van een aandelenleaseproduct de algemene financiële positie van die consument relevant. Hoe deze combinatie van factoren uitwerkt voor alle klanten van het Sprintplan is mij niet bekend. </antwoord>
      <antwoord nummer="4">Zie antwoord op vragen 1, 2 en 5 </antwoord>
      <antwoord nummer="5">De AFM heeft bij een aantal grote aanbieders van leaseproducten onderzoeken uitgevoerd. </antwoord>
      <noten afkomstig="antwoord">
         <noot nummer="1">Tweede Kamer, Aanhangsel Handelingen nr. 960, vergaderjaar 2002–2003</noot>
      </noten>
   </antwoorden>
</kvr>
