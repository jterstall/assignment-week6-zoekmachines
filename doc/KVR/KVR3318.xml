<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl en Dijksma (beiden PvdA) over de Verordening toeslagen en verlagingen Algemene bijstandswet van de gemeente Groningen. (Ingezonden 31 mei 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3318
</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand</item>
         <item attribuut="Vindplaats">Kamervragen met antwoord 1995-1996, nr. 1354, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">1996-06-24</item>
         <item attribuut="Datum_indiening">1996-05-31</item>
         <item attribuut="Document-id">KVR3318</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2753" allpagenumbers="2753 2754" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1354" onderwerp="" indiendatum="1996-05-31">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Dijksma</vrager>
         <vraagt-aan/>
      </vraagdata>
      <antwoorddata antwoorddatum="1996-06-24">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is de rijksconsulent Sociale Zekerheid in de regio Noord van mening, dat de Verordening toeslagen en verlagingen Algemene Bijstandswet van de gemeente Groningen zou moeten worden geschorst en vernietigd? <voetnoot nummer="1"/>
      </vraag>
      <vraag nummer="2">Is de reden hiervoor gelegen in de toeslag die de gemeente Groningen wil verstrekken aan personen die zonder die toeslag na (tijdelijke) werkaanvaarding een lagere uitkering zouden krijgen dan wanneer zij dat tijdelijke werk niet zouden aanvaarden in het invoeringsjaar 1996? </vraag>
      <vraag nummer="3">Hebben gemeenten de uitdrukkelijke taak bijstandsgerechtigden – in de gevallen waarin dat daadwerkelijk mogelijk is – te stimuleren om werk te aanvaarden? </vraag>
      <vraag nummer="4">Deelt u de opvatting van de gemeente Groningen, dat verlaging van de uitkering na tijdelijke werkaanvaarding geen stimulans is tot werkaanvaarding? </vraag>
      <vraag nummer="5">Deelt u de opvatting van de inspecteur, dat de verordening van de gemeente Groningen in strijd is met de bepalingen van de Algemene bijstandswet en/of de Invoeringswet Algemene bijstandswet? </vraag>
      <vraag nummer="6">Op welke andere wijze kan een gemeente gedurende het invoeringsjaar 1996 een compensatie geven bij een lagere uitkering na afloop van tijdelijk werk? </vraag>
      <vraag nummer="7">Is het de gemeente toegestaan om na afloop van een tijdelijke werkaanvaarding een premie te verstrekken op grond van de premie- of incentiveregeling? </vraag>
      <vraag nummer="8">Is het de gemeente toegestaan om via de bijzondere bijstand in 1996 zo’n compensatietoeslag te verstrekken op grond van het feit, dat het tijdelijk aanvaarden van werk niet een belemmering mag worden door een te voorziene uitkeringsdaling na afloop van het werk? </vraag>
      <noten afkomstig="vraag">
         <noot nummer="1" datum="1996-05-17" bron="Binnenlands Bestuur 20">Binnenlands Bestuur 20, 17 mei 1996</noot>
      </noten>
   </vragen>
   <antwoorden aantal="5">
      <antwoord nummer="1 en 2">Mij is gebleken dat de gemeente Groningen in de Verordening toeslagen en verlagingen in de door u aangegeven situatie in een toeslag voorziet die in strijd is met artikel 33 van de Algemene bijstandswet (Abw) en artikel 4, tweede lid, onderdeel c, van de Invoeringswet Herinrichting Algemene Bijstandswet (Invoeringswet HABW). De Rijksconsulent Sociale Zekerheid is in mijn opdracht met Groningen in overleg getreden met het oog op het ongedaan maken van deze strijdigheid. Ik vertrouw erop dat dit overleg tot een voor een ieder bevredigende uitkomst zal leiden teneinde een procedure tot schorsing en vernietiging te voorkomen. </antwoord>
      <antwoord nummer="3">Ja, deze taak vloeit voort uit de bepalingen van Abw. </antwoord>
      <antwoord nummer="4">Ja, met inachtneming van de door de wetgever veroorzaakte formele regels, die overigens in hun effect kunnen worden ondervangen door inzet van het instrumentarium dat de gemeente ter beschikking staan. Ter toelichting moge het volgende dienen. In formele zin kunnen zich situaties voordoen waarin het aanvaarden van betaalde arbeid voor ten minste een kalendermaand bij hernieuwd recht op bijstand leidt tot een lagere uitkering. Dit hangt samen met het feit dat na een zodanige onderbreking van de bijstandsverlening belanghebbende volgens de Invoeringswet HABW als een nieuw geval wordt aangemerkt. De bijstand heeft dan het niveau waarin de wet en de verordening ook voor andere nieuwe gevallen voorzien. De wetgever heeft dit effect uitdrukkelijk zo geregeld. Het feit dat na hernieuwd recht op bijstand de toepassing van de Abw tot een lagere uitkering zal leiden dan die waarop men voor de onderbreking van de bijstandsverlening recht had, mag strikt genomen voor belanghebbende geen reden zijn werk te weigeren dat voorhanden is. Doet hij dit wel, dan zal de gemeente dienen te beoordelen of het niet meewerken aan inschakeling in de arbeid moet leiden tot het treffen van een maatregel als bedoeld in artikel 14 van de Abw. (Indien er nog geen besluit is getroffen naar aanleiding van de herbeoordeling, dan is op grond van de Invoeringswet HABW op belanghebbende nog artikel 14 van de Rijksgroepsregeling werkloze werknemers van toepassing). </antwoord>
      <antwoord nummer="5">Ja, de aan de orde zijnde bepalingen van de verordening zijn in strijd met artikel 33 van de nAbw en artikel 4, tweede lid, onderdeel c, van de Invoeringswet HABW. </antwoord>
      <antwoord nummer="6, 7 en 8">Het staat de gemeente vrij om een inkomensachteruitgang op grond van individueel bepaalde omstandigheden met een gewenningsuitkering op te vangen. Hiertoe kan zowel tijdens het herbeoordelingsjaar aanleiding zijn (bijv. na een onderbreking van een kalendermaand of langer) als na afloop van dat jaar. Zo’n gewenningsuitkering valt dan wel onder de bijzondere bijstand. Het verstrekken van een premie op grond van de premie- of incentiveregeling ter compensatie van een inkomensachteruitgang is niet toegestaan. De bedoeling van een premie is gelegen in het belonen van het aanvaarden van werk. De bedoeling kan niet zijn dat ze een compensatie vormt voor een inkomensterugval als gevolg van een correctieve toepassing van de Abw in een als nieuw aan te merken bijstandsgeval. Dat geldt ook voor andere premies die, afhankelijk van het gemeentelijke incentivebeleid, zouden kunnen worden toegekend. Het is echter niet uit te sluiten dat het verstrekken van een premie achteraf wegens werkaanvaarding in materieel opzicht die uitwerking zal hebben. Dat veronderstelt wel dat in ieder geval in de incentiveverordening is geregeld dat er een premie wordt verstrekt in verband met het aanvaarden van betaald werk. </antwoord>
      <noten afkomstig="antwoord"/>
   </antwoorden>
</kvr>
