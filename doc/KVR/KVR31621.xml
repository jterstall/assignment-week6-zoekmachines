<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok en Atsma (beiden CDA) aan de minister van Onderwijs, Cultuur en Wetenschap over de bibliobus. (Ingezonden 4 april 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31621
</item>
         <item attribuut="Inhoud">Vragen naar aanleiding een nieuwsbericht van ProBiblio over het mogelijk verdwijnen van de bibliobus. Indieners vragen de minister het belang van deze voorziening te onderschijven. Ook verzoeken zij om een overzicht van de ontwikkelingen op subsidiegebied en vragen zij naar de uitwerking van de motie-Atsma c.s. om proefprojecten uit te voeren met innovatieve mobiele voorzieningen die leefbaarheid platteland bevorderen (kamerstuk 31200 XIV, 110).</item>
         <item attribuut="Rubriek">Communicatie, media en informatievoorziening (Bibliotheken) Ruimtelijke ordening en infrastructuur (Dorpen)</item>
         <item attribuut="Trefwoorden">Bibliotheken Dorpen</item>
         <item attribuut="Vindplaats">Kamervragen met antwoord 2007-2008, nr. 2019, Tweede Kamer</item>
         <item attribuut="Vraagnr_bij_indiening">2070816670</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Van Vroonhoven-Kok Atsma</persoon>
         </item>
         <item attribuut="Datum_reaktie">2008-04-11</item>
         <item attribuut="Datum_indiening">2008-04-04</item>
         <item attribuut="Document-id">KVR31621</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4133" allpagenumbers="4133 4134" vetnummer="2070816670" code="0708tkkvr2019" lopendefooter="Tweede Kamer, vergaderjaar 2007–2008, Aanhangsel" filenaam="KVR31621" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2019" onderwerp="" indiendatum="2008-04-4">
         <vrager partij="CDA" oorsprong="parlement">Van Vroonhoven-Kok Atsma</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2008-04-11">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Onderschrijft u het belang van voorzieningen als de bibliobus voor a) het in stand houden van de leefbaarheid op het platteland, b) de bereikbaarheid van culturele voorzieningen in de regio en c) de lees- en taalbevordering? <voetnoot nummer="1"/>
      </vraag>
      <vraag nummer="2">Kunt u bevestigen dat de reden voor stopzetting van de bibliobus is gelegen in het stopzetten van de provinciale subsidie, omdat de bibliotheken sinds enige tijd niet meer onder verantwoordelijkheid van de provincies maar onder de verantwoordelijkheid van de gemeenten vallen? </vraag>
      <vraag nummer="3">Klopt het dat ook in andere provincies de afgelopen jaren middelen voor de mobiele bibliotheekvoorziening zijn wegbezuinigd dan wel anders ingezet? Kunt u een volledig overzicht geven van de ontwikkelingen op dit terrein? </vraag>
      <vraag nummer="4">Erkent u dat de bibliobus op deze manier tussen de wal en het schip terecht dreigt te komen? Zo ja, wat zijn de gevolgen voor de verschillende doelgroepen? Op welke wijze wordt naar alternatieven voor de bibliobus gezocht? </vraag>
      <vraag nummer="5">Is het mogelijk voor gemeenten om binnen de bestaande budgetten subsidie aan te vragen voor het instandhouden van (mobiele) bibliotheekvoorzieningen, bijvoorbeeld in het kader van leefbaarheid van het platteland? Zo ja, welke mogelijkheden zijn er? </vraag>
      <vraag nummer="6" voetnoot="2">Op welke wijze bent u betrokken bij de uitwerking van de motie <voetnoot nummer="2"/>, ingediend tijdens de behandeling van de begroting van LNV voor 2008, waarin de regering wordt verzocht te komen tot nieuwe, innovatieve mobiele voorzieningen op het platteland? Bent u vanuit uw betrokkenheid bij de bibliotheekvoorziening in Nederland betrokken bij de uitwerking van de genoemde pilots? Zo neen, waarom niet? </vraag>
      <vraag nummer="7">Kunt u de vragen vóór 22 april a.s. beantwoorden, zodat deze nog betrokken kunnen worden in het Algemeen Overleg Bibliotheekvernieuwing? Toelichting Deze vragen dienen ter aanvulling op eerdere vragen terzake van het lid Van Leeuwen (SP), ingezonden 4 april 2008, (vraagnummer 2070816580). </vraag>
      <noten afkomstig="vraag">
         <noot nummer="1">www.probiblio.nl/nieuws/actueel.asp</noot>
         <noot nummer="2" documenttype="Kamerstuk" kamerstuk-id="31 200 XIV" documentnummer="110">Kamerstuk 31 200 XIV, nr. 110</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik onderschrijf het belang van goede bibliotheekvoorzieningen voor a, b en c. Behalve de bibliobus dienen zich inmiddels ook aanvullende en/of alternatieve vormen van dienstverlening aan. Zo zijn in het kader van de bibliotheekvernieuwing nieuwe concepten voor (digitale) dienstverlening van openbare bibliotheken op het platteland (door) ontwikkeld. Voorbeelden op dit terrein zijn: de boekenautomaat, het digitale informatieplein en de bestelbieb. </antwoord>
      <antwoord nummer="2">De provincies Noord- en Zuid-Holland hebben besloten om de provinciale subsidie op de bibliobus te beëindigen, omdat deze bussen volgens de provincies een zogenoemde front-office functie vervullen die in hun opvatting een gemeentelijke verantwoordelijkheid is. </antwoord>
      <antwoord nummer="3">Zoals opgemerkt bij mijn antwoord op vraag 1 van het lid Van Leeuwen (SP, 2070816580,, 4 april 2008) aan de minister van Onderwijs, Cultuur en Wetenschap over de bibliobus is het stelsel van openbare bibliotheken gedecentraliseerd. Gemeenten en provincies zijn verantwoordelijk voor de bibliotheekvoorzieningen op respectievelijk gemeente- en provincieniveau. Het Rijk draagt een algemene stelselverantwoordelijkheid. Binnen het gedecentraliseerde bibliotheekstelsel is het aan de andere overheden om keuzes te maken over de omvang en inzet van de middelen voor de bibliotheekvoorzieningen. Vooralsnog beschik ik niet over de benodigde informatie om uw vraag naar een volledig overzicht te kunnen beantwoorden. Ik zal bij het IPO informeren naar de ontwikkelingen en de Kamer daarvan op de hoogte brengen. </antwoord>
      <antwoord nummer="4">Nee. Zoals aangegeven bij mijn antwoord op vraag 1 zijn in het kader van de bibliotheekvernieuwing nieuwe concepten voor (digitale) dienstverlening van openbare bibliotheken op het platteland (door)ontwikkeld. Zie verder antwoord 3. </antwoord>
      <antwoord nummer="5">Optimalisering van bibliotheekvoorzieningen op het platteland vormde in de afgelopen jaren één van de hoofdlijnen van de bibliotheekvernieuwingsoperatie. Binnen de door OCW beschikbaar gestelde budgetten voor de bibliotheekvernieuwing in de afgelopen periode is dan ook aan provincies en gemeenten de mogelijkheid geboden om deze budgetten in het kader van leefbaarheid van het platteland deels aan te wenden voor het ontwikkelen van concepten voor alternatieve vormen van dienstverlening. </antwoord>
      <antwoord nummer="6">Ik ben nog niet betrokken bij de uitwerking van bovenvermelde motie en evenmin bij de genoemde pilots. Ik zal hierover contact opnemen met LNV. </antwoord>
      <antwoord nummer="7">Ja, zie bovenstaande antwoorden. </antwoord>
      <noten afkomstig="antwoord"/>
   </antwoorden>
</kvr>
