<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden B. M. de Vries en Voûte-Droste (beiden VVD) over de concernfinancieringsmaatschappijen. (Ingezonden 5 juni 1997); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5496
</item>
         <item attribuut="Inhoud">Betreft de resultaten van de nieuwe Wet tot wijziging van de Wet op de vennootschapsbelasting 1969 met het oog op het tegengaan van uitholling van de belastinggrondslag en het versterken van de fiscale infrastructuur (Stb. 1996, 651).</item>
         <item attribuut="Rubriek">Bedrijfsleven en industrie (Vestigingsbeleid) Belastingen (Aftrekposten) Belastingen (Vennootschapsbelasting)</item>
         <item attribuut="Trefwoorden">Aftrekposten Vennootschapsbelasting Vestigingsbeleid</item>
         <item attribuut="Vindplaats">Kamervragen met antwoord 1996-1997, nr. 1711, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">B. M. de Vries</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1997-08-21</item>
         <item attribuut="Datum_indiening">1997-06-05</item>
         <item attribuut="Document-id">KVR5496</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3501" allpagenumbers="3501 3502 3503" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1711" onderwerp="" indiendatum="1997-06-5">
         <vrager partij="VVD" oorsprong="parlement">B. M. de Vries</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1997-08-21">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="21">
      <vraag nummer="1" voetnoot="1">Kunt op basis van de thans beschikbare informatie aangeven in hoeverre de nieuwe wet <voetnoot nummer="1"/>heeft geleid tot haar doelstelling van het terughalen van financieringsvermogen en/of daarbij (treasury) personeelsactiviteiten door Nederlandse concerns uit het buitenland, alsmede het daadwerkelijk overbrengen van treasury-activiteiten door buitenlandse concerns naar Nederland? </vraag>
      <vraag nummer="2">Kunt u aangeven hoeveel beschikkingen als gevolg van het nieuwe artikel 15b Wet op de vennootschapsbelasting 1969 sinds 1 januari 1997 zijn afgegeven? </vraag>
      <vraag nummer="3">Kunt u aangeven indien er nog geen of zeer weinig beschikkingen zijn afgegeven wat de redenen hiervan zijn? </vraag>
      <vraag nummer="4">Zijn er tot op heden reeds beschikkingen geweigerd? Zo ja, hoeveel? </vraag>
      <vraag nummer="5">Hoeveel verzoeken om toepassingen van het concernfinancieringsregime zijn tot op heden voorgelegd aan de zogenaamde coördinatiegroep concernfinancieringen van het ministerie van Financiën? </vraag>
      <vraag nummer="6">Kunt u bevestigen, dat een aantal bedrijven de mededeling is gedaan dat zij materieel kwalificeren voor de toepassing van de risicoreserve doch dat de daaraan verbonden voorwaarden (het zogeheten «spelregelboekje») pas in het derde of vierde kwartaal zal worden toegestuurd? </vraag>
      <vraag nummer="7">Kunt u bevestigen, dat de bedrijven die naar het schijnt materieel kwalificeren voor de toepassing van artikel 15b Wet op de vennootschapsbelasting 1969 in feite nog niet in detail weten waar zij aan toe zijn? Acht u dit een bevredigende situatie? </vraag>
      <vraag nummer="8">Is in een of meer gevallen aan de aanvragers van het concernfinancieringsregime te kennen gegeven, dat zij pas van het regime gebruik kunnen maken vanaf het tijdstip dat zij (zullen) voldoen aan nog te formuleren voorwaarden? </vraag>
      <vraag nummer="9">Bent u nog steeds van mening, dat artikel 15b Wet op de vennootschapsbelasting 1969 niet in strijd is met Europees recht? </vraag>
      <vraag nummer="10">Kunt u aangeven waarom tot op heden nog geen voorwaarden zijn gepubliceerd op basis waarvan nagegaan kan worden hoe onder andere artikel 15b Wet op de vennootschapsbelasting 1969 in de praktijk uitwerkt? </vraag>
      <vraag nummer="11">Bent u nog steeds van mening, dat artikel 15b Wet op de vennootschapsbelasting 1969 openstaat voor zowel Nederlandse concerns als buitenlandse concerns? </vraag>
      <vraag nummer="12">Motiveert de coördinatiegroep concernfinancieringen van het ministerie van Financiën haar terughoudendheid in het toekennen van de artikel 15b-faciliteit door verwijziging naar de bezwaren die bij de verdragspartners zouden bestaan tegen voornoemde faciliteit? </vraag>
      <vraag nummer="13">Welke staten hebben tot op heden bezwaar gemaakt tegen de mogelijkheid van het vormen van een risicoreserve? Hoe schat u de houdbaarheid van deze eventuele bezwaren in? </vraag>
      <vraag nummer="14">Bestaat in de praktijk in het kader van artikel 15b Wet op de vennootschapsbelasting onduidelijkheid omtrent de invulling van het begrip «substance»? </vraag>
      <vraag nummer="15">Worden in het kader van de substance-eisen zwaardere eisen gesteld aan buitenlandse bedrijven dan aan kleinere Nederlandse bedrijven die gebruik willen maken van de risicoreserve? </vraag>
      <vraag nummer="16">Zijn er niet-openbaargemaakte stukken in omloop waaruit de perceptie van het ministerie van Financiën blijkt inzake het begrip «substance»? Zo ja, bent u bereid deze stukken op zeer korte termijn te publiceren? </vraag>
      <vraag nummer="17">Kunt u bevestigen, dat voornoemde coördinatiegroep concernfinancieringen het standpunt inneemt c.q. heeft ingenomen dat als er binnen een concern ook maar enigszins vergelijkbare financieringsactiviteiten elders in de wereld of in Europa plaatsvinden, dat dan door de werkgroep concernfinanciering per definitie wordt aangenomen dat de financieringsactiviteiten niet uitsluitend vanuit Nederland plaatsvinden, zodat het 15b-regime niet wordt toegestaan tenzij alle activiteiten naar Nederland worden gehaald? </vraag>
      <vraag nummer="18">Wordt aan het MKB met buitenlandse activiteiten, waar de financieringsfunctie vaak wordt gecombineerd met een algemene managementfunctie, de mogelijkheid om een risicoreserve te vormen ontnomen als gevolg van het argument dat de financieringsfunctie niet te scheiden is van de andere functies? Zo ja, waarop is deze eis gebaseerd? </vraag>
      <vraag nummer="19">Bent u zich ervan bewust, dat de nieuwe wet ertoe zou kunnen leiden dat de door Nederlandse dochtermaatschappijen van buitenlandse multinationals uitgeoefende financieringsactiviteiten in internationaal verband (bijvoorbeeld via financieringsvaste-inrichting) zullen worden beëindigd? Kunt u aangeven of het hiermee gepaard gaande verlies aan belastingopbrengst wordt gecompenseerd door een meeropbrengst van de naar Nederland te halen financieringsactiviteiten? </vraag>
      <vraag nummer="20" voetnoot="2 3">Wordt in het kader van artikel 15b lid 3 Wet op de vennootschapsbelasting 1969 een citaat <voetnoot nummer="2"/>uit de Memorie van Antwoord Eerste Kamer <voetnoot nummer="3"/>inzake de overnamekas door de coördinatiegroep concernfinancieringen aangegrepen om een derde toets te introduceren inhoudende dat de overnamekas ruwweg niet groter mag zijn dan het bedrag van de uitstaande intercompany leningen? </vraag>
      <vraag nummer="21">Deelt u de mening, dat het tijd wordt dat in het kader van een solide wetgevingstraject alle nadere voorwaarden met spoed worden gepubliceerd teneinde een negatieve uitstraling in zowel binnenland als buitenland te voorkomen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="24 696; Wijziging van de Wet op de vennootschapsbelasting 1969 met het oog op het tegengaan van uitholling van de belastinggrondslag en het versterken van de fiscale infrastructuur">Kamerstuk 24 696; Wijziging van de Wet op de vennootschapsbelasting 1969 met het oog op het tegengaan van uitholling van de belastinggrondslag en het versterken van de fiscale infrastructuur</noot>
         <noot nummer="2" titel="Aanhouden van de overnamekas moet worden gezien als een nevenactiviteit van het verrichten van financieringsactiviteiten">«Aanhouden van de overnamekas moet worden gezien als een nevenactiviteit van het verrichten van financieringsactiviteiten»</noot>
         <noot nummer="3">Eerste Kamer, vergaderjaar 1996–1997, Kamerstuk 24 696, nr. 52b</noot>
      </noten>
   </vragen>
   <antwoorden aantal="9">
      <antwoord nummer="1 en 5">Bij de Coördinatiegroep Concernfinancieringen (CGC), het centrale punt waar verzoeken om toepassing van het regime worden behandeld, zijn tot op heden ruim 100 verzoeken binnen gekomen. Hoewel in dit stadium nog geen definitief uitsluitsel kan worden gegeven is de verwachting dat de beoogde doelstelling zal worden gerealiseerd. 2 t/m 4, 6 t/m 8, 10 en 21 De CGC is geconfronteerd met een grote belangstelling voor het nieuwe regime. Deze belangstelling heeft zich niet alleen geuit in de verzoeken om toepassing van het regime doch ook in talloze (zowel schriftelijke als telefonische) verzoeken om toelichting. Nagenoeg alle verzoeken om toepassing nopen tot een aantal besprekingen. Deze besprekingen zijn er enerzijds op gericht alle voor het nemen van een beslissing relevante feiten en omstandigheden van het concrete geval in kaart te brengen. Anderzijds worden de besprekingen benut om toelichting te geven op de werking van het regime en eventueel bestaande onduidelijkheden en/of knelpunten op te lossen. De CGC heeft ervoor gekozen de verzoeken aanstonds in behandeling te nemen en – daar waar daarvoor aanleiding bestond – de competente inspecteur te adviseren aan de desbetreffende ondernemingen mede te delen dat zij kwalificeren voor het regime. Tot op heden heeft de CGC nog geen advies afgegeven voor het nemen van een negatieve beslissing. Wel is ten aanzien van een aantal voorgelegde gevallen aangegeven dat het regime niet bedoeld is voor de in die gevallen gepresenteerde feiten. De formalisering van de beslissing in de vorm van een voor bezwaar en beroep vatbare beschikking is door de gekozen werkwijze wat opgeschoven in tijd. Hetzelfde geldt voor het opstellen van een modelbeschikking waarin nadere voorwaarden zullen worden opgenomen die tijdens de parlementaire behandeling aan de orde zijn geweest. De CGC heeft tot op heden geen onbegrip ontmoet voor deze werkwijze. Alle belanghebbenden zijn gebaat bij een weloverwogen en zorgvuldige afweging. Overigens zullen naar verwachting de eerste formele beschikkingen binnenkort worden afgegeven. In dat kader zal ik tot publicatie van de modelbeschikking overgaan. </antwoord>
      <antwoord nummer="9">Ja. </antwoord>
      <antwoord nummer="11">Ja. </antwoord>
      <antwoord nummer="12 en 13">De indruk bestaat dat andere landen afwachten of de uitvoering van deze regeling overeenkomstig doel en strekking daarvan plaatsvindt en geen nieuwe mogelijkheden biedt voor de erodering van de belastinggrondslag van andere landen. Vanzelfsprekend is dit laatste niet de bedoeling van de regeling; in de uitvoering wordt dit uitgangspunt mede betrokken. </antwoord>
      <antwoord nummer="14, 15 en 16">Voorzover er in de praktijk onduidelijkheid bestaat omtrent de invulling van het begrip substance streeft de CGC er naar dit in overleg met de betrokkenen weg te nemen. Zoals een en ander maal is aangegeven dient het lichaam dat de risicoreserve vormt een centrale functie te vervullen met betrekking tot de financieringsactiviteiten van de groep als geheel. In de Uitvoeringsbeschikking vennootschapsbelasting 1971 zijn in artikel 2a criteria opgenomen voor de substance van een in het buitenland gevestigde concernfinancieringsmaatschappij. Deze criteria vormen het uitgangspunt voor de substance eisen bij de toepassing van artikel 15b van de Wet op de vennootschapsbelasting 1969 waarbij overigens de eis van 20% vreemd vermogen van vorenbedoeld artikel 2a buiten beschouwing blijft. In de praktijk blijkt dat soms organisatorische aanpassingen binnen het concern nodig zijn om het lichaam dat de risicoreserve gaat vormen als centrale spil voor de financieringsactiviteiten te laten optreden. Het is lang niet altijd eenvoudig deze organisatorische aanpassingen op korte termijn te bewerkstelligen. Dit zou ertoe moeten leiden dat het verzoek om een risicoreserve te kunnen vormen zou moeten worden afgewezen. Er bestaat dezerzijds begrip voor het feit dat deze aanpassingen niet van de ene op de andere dag kunnen plaatsvinden. Daarom is gekozen voor een benadering waarbij gedurende een overgangsperiode invulling wordt gegeven aan de substance-eisen op weg naar de centrale spilfunctie die het lichaam dat de reserve wenst te vormen, gaat vervullen. In dit kader worden geen zwaardere eisen gesteld aan buitenlandse bedrijven. Uitgangspunt is dat het lichaam dat de risicoreserve gaat vormen, de financiering van de groep direct of indirect feitelijk aanstuurt. De parlementaire behandeling maakt duidelijk dat overigens niet kan worden volstaan met het uitsluitend inbrengen van enkele ondersteunende financiële activiteiten. </antwoord>
      <antwoord nummer="17">Zoals hiervoor aangegeven moet het lichaam dat de risicoreserve vormt in beginsel de centrale spil zijn voor de financieringsactiviteiten van de groep als geheel. In verband hiermee wordt de economische relevantie van de spreiding van de financieringsactiviteiten over de verschillende onderdelen van de groep bezien, waarbij ook de geografische spreiding van de financieringsactiviteiten van belang is. Ook hier geldt dat het niet altijd op zeer korte termijn mogelijk is de organisatorische veranderingen aan te brengen die nodig zijn om aan de centrale spilfunctie te voldoen. Daarom kan de mogelijkheid worden geboden om gedurende een overgangsperiode waarin nog niet alle organisatorische aanpassingen zijn verricht, naar die spilfunctie toe te groeien. In concreto betekent dit dat in overleg afspraken worden gemaakt over de wijze waarop en het tijdvak waarbinnen globaal gezegd het zwaartepunt van financieringsactiviteiten in Nederland wordt gelegd en de centrale functie wordt ingevuld. Toepassing van artikel 15b van de Wet op de vennootschapsbelasting 1969 verhindert overigens niet dat om andere dan fiscale redenen (bepaalde) financieringsactiviteiten van het concern zijn gespreid, bij voorbeeld vanwege grote verschillen in tijdzones. </antwoord>
      <antwoord nummer="18">Nee. Het voorgaande impliceert dat conform de bedoeling van de wet het MKB de mogelijkheid niet wordt onthouden van de regeling gebruik te maken. </antwoord>
      <antwoord nummer="19">Voorzover beëindiging zich voordoet, vloeit dit niet rechtstreeks voort uit artikel 15b, maar uit het doortrekken van de in artikel 13, tweede lid, neergelegde lijn voor passieve financieringsactiviteiten naar het Besluit voorkoming dubbele belasting 1989, zoals de werkgroep Fiscale infrastructuur adviseert in haar rapport, Memorie van Toelichting, 24 696, nr. 3, bijlage 1a. Dit is ingegeven door het feit dat het Nederlandse beleid er niet op gericht is om financieringsactiviteiten aan te trekken die alleen maar om fiscale redenen en zonder passende mate van substance worden opgezet. Zoals ik reeds in de toelichting op de wijziging van het Besluit voorkoming dubbele belasting 1989, Stb. 1997, nr. 334 heb aangegeven is van onderhavige wijzigingen in beginsel in de structurele situatie een beperkt positief budgettair effect te verwachten. </antwoord>
      <antwoord nummer="20">De wetsgeschiedenis is uiteraard van groot belang voor de interpretatie van de desbetreffende regeling. Zoals daaruit blijkt dient het aanhouden van een overnamekas niet meer dan een nevenactiviteit te zijn naast financieringsactiviteiten. Het aanhouden van de overnamekas kan dat alleen zijn indien voor de financieringsactiviteiten voldoende substance aanwezig is. Ik verwijs hierbij naar mijn antwoord op vraag 14 tot en met 17. Verricht een lichaam financieringsactiviteiten en is het de centrale spil voor de financieringsactiviteiten van de groep als geheel zodat op grond van artikel 15b van de Wet op de vennootschapsbelasting 1969 een risicoreserve mag aanhouden, dan mag het lichaam een overnamekas aanhouden indien het door middel van geobjectiveerde intenties aannemelijk maakt dat in de toekomst acquisities zullen worden gepleegd. Voor de maximale omvang van de overnamekas geldt dan artikel 2b van de Uitvoeringsbeschikking vennootschapsbelasting 1971. Ook hier geldt dat er zich bij de aanvang van het vormen van de risicoreserve overgangsproblemen kunnen voordoen. Hierbij valt te denken aan de kwalitatieve criteria (het lichaam moet bij voorbeeld nog groeien naar de spilfunctie of de financieringsactiviteiten en de overnamekas worden nog niet op dezelfde plaats binnen het concern uitgeoefend). Om zoveel mogelijk recht te doen aan doel en strekking van het aanhouden van een overnamekas kunnen gedurende die periode in voorkomende gevallen de kwalitatieve criteria worden aangevuld met kwantitatieve criteria. </antwoord>
      <noten afkomstig="antwoord"/>
   </antwoorden>
</kvr>
