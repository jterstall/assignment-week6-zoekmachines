<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) over huurverhoging (Ingezonden 28 februari 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1204
</item>
         <item attribuut="Rubriek">Volkshuisvesting (Woninghuren)</item>
         <item attribuut="Trefwoorden">Woninghuren</item>
         <item attribuut="Vindplaats">Kamervragen met antwoord 1994-1995, nr. 569, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1995-03-20</item>
         <item attribuut="Datum_indiening">1995-02-28</item>
         <item attribuut="Document-id">KVR1204</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1161" allpagenumbers="1161 1162" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="569" onderwerp="" indiendatum="1995-02-28">
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="1995-03-20">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het u bekend dat Regron Vastgoedbeheer b.v. namens de Pensioen- en Vutfondsen Nederland N.V. te Amsterdam huurovereenkomsten afsluit waarin onder meer huurders op voorhand instemmen met de wettelijk toegestane maximale huurverhoging? <voetnoot nummer="1"/>
      </vraag>
      <vraag nummer="2">Nemen ook andere verhuurders dergelijke bepalingen in huurovereenkomsten op? </vraag>
      <vraag nummer="3">Waar leiden dergelijke bepalingen, gegeven de met sociale verhuurders in de Bruteringsovereenkomst overeengekomen maximale huurverhogingen van 6,5% tot 7,5%, tot een huurverhoging van ten minste 32,5% en maximaal 37,5% in 2000? </vraag>
      <vraag nummer="4">Is dit niet in strijd met het standpunt van de staatssecretaris van Volkshuisvesting ingenomen tijdens de discussies over het huurbeleid </vraag>
      <vraag nummer="1995" voetnoot="2">
         <voetnoot nummer="2"/>dat de door het Rijk toegestane maximale huurverhoging niet per definitie gelijk staat aan de bovengrens van de gevraagde huurverhoging? </vraag>
      <vraag nummer="5">Maakt een dergelijke bepaling de, ook door u gewenste, gelijkwaardigheid bij het overleg tussen huurders en verhuurder niet op voorhand op privaatrechtelijke gronden onmogelijk? </vraag>
      <vraag nummer="6">Komt een dergelijke bepaling in strijd met de Huurprijzenwet woonruimte? </vraag>
      <vraag nummer="7">Indien zulks het geval is, wilt u dan bevorderen dat dergelijke bepalingen uit huurovereenkomsten geschrapt worden? </vraag>
      <vraag nummer="8">Indien de bepaling niet in strijd is met de Huurprijzenwet woonruimte bent u dan bereid bij het opnemen van procesvereisten in genoemde wet tevens bepalingen voor te stellen die het de verhuurder verbieden dergelijke voorwaarden in huurovereenkomsten op te nemen? </vraag>
      <noten afkomstig="vraag">
         <noot nummer="1">artikel 2, lid 4.: Indien door de overheid een verhoging van de huurprijs van de onderhavige woning wordt opgelegd of uit van overheidswege gegeven voorschriften voortvloeit, dat partijen een of meer verhogingen van de huurprijs van de onderhavige woning mogen overeenkomen en in de betreffende voorschriften maximumgrenzen worden gesteld met betrekking tot de hoogte van bedoelde huurprijsverhogingen, zal de huurprijs genoemd in lid 1 worden verhoogd tot de in bedoelde voorschriften toegestane maxima. De verhoging van de huurprijs zal telkenmale ingaan op de dag waarop zulks met inachtneming van de bedoelde overheidsvoorschriften voor het eerst mogelijk is</noot>
         <noot nummer="2" datum="1995-02-9" bron="Algemeen overleg">Algemeen overleg, 9 februari 1995</noot>
      </noten>
   </vragen>
   <antwoorden aantal="6">
      <antwoord nummer="1 en 2">Het is mij bekend dat Regron Vastgoedbeheer Leiden B.V. en ook een aantal andere particuliere verhuurders indexeringsclausules op basis van het wettelijk maximale huurverhogingspercentage in huurovereenkomsten opnemen. Uit een onlangs gehouden steekproef bij enige secretariaten van huurcommissies in de Randstad is mij niet gebleken dat deze clausules op grote schaal (in deze sector) voorkomen. </antwoord>
      <antwoord nummer="3">Het valt te bezien of particuliere verhuurders jaarlijks gebruikmaken c.q. in staat zijn om de in de huurovereenkomst afgesproken maximale huurverhogingen te realiseren. Ik baseer deze veronderstelling op de volgende overwegingen. In de eerste plaats heeft de huurder, indien vanwege de indexeringsclausule de huurprijs de maximaal redelijke huurprijsgrens overschrijdt, de mogelijkheid om een huurverlaging voor te stellen en te realiseren op grond van artikel 23 van de Huurprijzenwet woonruimte. Daarnaast geldt dat de marktpositie van de woningen voor de verhuurder een belangrijke randvoorwaarde voor de jaarlijkse huuraanpassing is; een ongeclausuleerde jaarlijkse aanpassing met een maximumpercentage betekent immers op termijn dat de betrokken woningen zich uit de markt prijzen. Gegeven een maximale huurverhoging van 6,5 a` 7,5% zijn de in de vraag genoemde percentages in het jaar 2000 in theorie haalbaar, althans bij ongewijzigde huurregelgeving. Zoals bekend wordt deze nader bezien, onder andere op de mogelijkheid onderscheid te maken tussen verhuurders die wel en verhuurders die niet de huursombenadering toepassen. </antwoord>
      <antwoord nummer="4">Neen. Dit standpunt betrof categoriee¨n van verhuurders, en niet individuele contracten. </antwoord>
      <antwoord nummer="5">Meerjarige afspraken over de huurprijs acht ik niet in strijd met de door mij gewenste gelijkwaardigheid bij het overleg tussen huurder en verhuurder. Daarbij ga ik er wel van uit dat de huurverhogingsclausule voor een bepaalde periode is aangegaan en de tussen partijen overeengekomen huurprijs op een zodanig niveau ligt dat een maximaal toegestane huurverhoging alleszins redelijk is. Bovendien merk ik hierbij nog op dat de gelijkwaardigheid tussen partijen niet alleen wordt bepaald door afspraken over de huurprijs maar ook over de mogelijkheid overleg te voeren over het beheer van de woning(en), het onderhoudsbeleid of over het servicekostenpakket. </antwoord>
      <antwoord nummer="6 en 7">In een arrest van 10 juli 1989 (NJ 1989, 840, en WR 1989, 76) oordeelde de Hoge Raad in het geval van een indexeringsclausule dat deze niet in strijd is met de Huurprijzenwet woonruimte en dat deze derhalve geldig is. De Hoge Raad merkte daarbij op dat de huurder niet onder alle omstandigheden aan een onredelijke bezwarende indexeringsclausule gebonden is. Dit houdt in dat er omstandigheden kunnen zijn (bijvoorbeeld zeer ernstige onderhoudsgebreken) die er toe kunnen leiden dat de verhuurder in strijd met de goede trouw handelt om met een beroep op de overeengekomen indexeringsclausule een huurverhoging toch door te voeren. Voorts heeft blijkens dit arrest de huurder zelfs de bescherming van artikel 23 van genoemde wet. Dit betekent dat op of na het tijdstip waarop de hogere huurprijs krachtens de huurindexeringsclausule is ingegaan de huurder niettemin direct een huurverlaging kan realiseren door een voorstel daartoe te doen wegens hetzij overschrijding van de maximaal redelijke huurprijs hetzij zeer ernstige tekortkomingen of gebreken aan de woning. In het laatste geval is zelfs huurverlaging tot de tenminste redelijke huurprijs mogelijk. Aangezien blijkens de rechtspraak dergelijke bepalingen niet in strijd zijn met de Huurprijzenwet woonruimte is er geen grond om bedoelde bepalingen uit de huurovereenkomsten te (laten) schrappen. </antwoord>
      <antwoord nummer="8">Een algeheel verbod op huurindexeringsclausules overweeg ik niet. Ik ben dan ook niet voornemens om in het kader van het wetsvoorstel procesvereisten verhuurders te verbieden om dergelijke clausules op te nemen; ik acht dit wetsvoorstel overigens ook niet de aangewezen weg. Ik zal – in het kader van de integrale herziening van de huur(prijs)wetgeving – nader bezien of de randvoorwaarden waarbinnen indexeringsclausules op grond van de Huurprijzenwet woonruimte toegestaan zijn, aanpassing behoeven. Ik zal daartoe de komende maanden de huidige praktijk op dit punt in beeld brengen. </antwoord>
      <noten afkomstig="antwoord"/>
   </antwoorden>
</kvr>
