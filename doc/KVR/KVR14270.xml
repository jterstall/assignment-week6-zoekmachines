<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Hofstra (beiden VVD) aan de staatssecretaris van Binnenlandse Zaken en Koninkrijksrelaties en de minister van Verkeer en Waterstaat over de brand in de Schipholtunnel op 11 juli 2001. (Ingezonden 16 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14270
</item>
         <item attribuut="Inhoud">Vragen over de rampenpreventie- en rampenbestrijdingsplannen voor tunnels, naar aanleiding van de brand in de Schipholtunnel op 11 juli 2001 en in aanvulling op eerdere vragen over dit onderwerp (Aanhangsel van de Handelingen II, 2000-2001, 1057).</item>
         <item attribuut="Rubriek">Criminaliteit en openbare orde (Rampenpreventie en -bestrijding) Verkeer, vervoer en waterstaat (Spoorwegen)</item>
         <item attribuut="Trefwoorden">Rampenbestrijding Schiphol Spoorwegen Tunnels</item>
         <item attribuut="Vindplaats">Kamervragen met antwoord 2000-2001, nr. 1697, Tweede Kamer</item>
         <item attribuut="Vraagnr_bij_indiening">2000113720</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">2001-09-07</item>
         <item attribuut="Datum_indiening">2001-07-16</item>
         <item attribuut="Document-id">KVR14270</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3537" allpagenumbers="3537 3538" vetnummer="2000113720" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14270" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1697" onderwerp="" indiendatum="2001-07-16">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Hofstra</vrager>
         <vraagt-aan>de staatssecretaris van Binnenlandse Zaken en Koninkrijksrelaties en de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-09-7">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich de door ons gestelde vragen over de rampenbestrijdingsplannen voor tunnels? <voetnoot nummer="1"/>
      </vraag>
      <vraag nummer="2">Op welke wijze hebben de gemeente Haarlemmermeer en Railinfrabeheer zich voorbereid op een calamiteit in de Schipholtunnel? </vraag>
      <vraag nummer="3">Was er een rampenbestrijdingsplan opgemaakt voor de Schipholtunnel? Zo ja, door wie is dit opgemaakt en welke scenario’s zijn daarin voorzien? </vraag>
      <vraag nummer="4">Wanneer heeft er voor het laatst een multidisciplinaire oefening ten behoeve van een calamiteit in de Schipholtunnel plaatsgevonden? Wat waren daar de resultaten van? </vraag>
      <vraag nummer="5">Acht u het verstandig dat twee verschillende instanties, te weten de gemeente Haarlemmermeer en de Railverkeersleiding, verantwoordelijk zijn voor het optreden bij calamiteiten in de Schipholtunnel? Hoe verhoudt deze splitsing in verantwoordelijkheden zich tot de verantwoordelijkheid van het College van B&amp;W met betrekking tot de voorbereiding op en uitvoering van rampenbestrijding zoals vastgelegd in de Wet Rampen en Zware Ongevallen? </vraag>
      <vraag nummer="6">Waarom worden calamiteitenplannen voor spoortunnels opgesteld door NS/Railverkeersleiding en niet door de verantwoordelijke gemeenten? </vraag>
      <vraag nummer="7">Bent u bereid om de calamiteitenplannen voor tunnels in Nederland te laten toetsen op kwaliteit, actualiteit, realistische scenario’s, uitvoerbaarheid enz.? </vraag>
      <vraag nummer="8">Waarom wordt door het Rijk niet voorgeschreven dat er voor een (spoor)tunnel een rampenbestrijdingsplan moet worden opgemaakt? Bent u alsnog bereid dit te doen? </vraag>
      <noten afkomstig="vraag">
         <noot nummer="1">Tweede Kamer, Aanhangsel 1057, Vergaderjaar 2000–2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De gemeente Haarlemmermeer heeft de regionale brandweer verzocht een rampenbestrijdingsplan Schiphol op te stellen. Het rampenbestrijdingsplan Schiphol is op 31 december 1999 bestuurlijk vastgesteld en op 1 juli 2000 in werking getreden. Het rampenbestrijdingsplan heeft mede betrekking op de treintunnel. NS Railinfrabeheer is verantwoordelijk voor de materiële voorzieningen. Railinfrabeheer heeft in samenwerking tussen de NS, Brandweer, Koninklijke Marechaussee en de GG&amp;GD, een Veiligheidsplan Schipholspoortunnel opgesteld (situatie vanaf mei 2000). Dit veiligheidsplan biedt een overzicht van voorzieningen voor het voorkomen en bestrijden van calamiteiten in de Schipholspoortunnel. De Railverkeersleiding is verantwoordelijke voor de calamiteitenorganisatie. Railverkeersleiding is het aanspreekpunt voor de overheidsdiensten ten tijde van een calamiteit. Railverkeersleiding heeft het «calamiteitenplan Spoortunnel Schiphol» opgesteld. Het calamiteitenplan is een intern plan, dat gebaseerd is op en aansluit bij het eerder genoemde rampenbestrijdingsplan Schiphol en bij het veiligheidsplan. Voorzienbare scenario’s, zoals versperringen van de railinfrastructuur, brand- en bommeldingen, aanrijdingen, botsingen, ontsporingen e.d., zijn hierin opgenomen. </antwoord>
      <antwoord nummer="3">Zoals gesteld in het antwoord op vraag 2 is onder leiding van de regionale brandweer, in samenwerking met de gemeente en de andere bij rampenbestrijding op Schiphol primair betrokken partijen, een rampenbestrijdingsplan opgesteld. De gemeente Haarlemmermeer heeft het gemeentelijke rampbestrijdingsplan Schiphol bestuurlijk vastgesteld. Bij de ontwikkeling van het «rampbestrijdingsplan», dat de wettelijke termologie is, is gekozen voor de benaming «rampenbestrijdingsplan», vanwege het feit dat het «rampenbestrijdingsplan Schiphol» betrekking heeft op meerdere voorzienbare risico’s. In het gemeentelijke rampenbestrijdingsplan Schiphol is een achttal ongevalsscenario’s beschreven, waaronder een treinongeval in de Schipholtunnel. Een ongevalsscenario bestaat uit een beschrijving van de effecten van een ongeval en de daarbij horende benodigde hulpverleningscapaciteit. Met betrekking tot Schiphol is in opdracht van de gemeente Haarlemmermeer een onderzoek door het Nederlands Instituut voor Brandweer en Rampenbestrijding (Nibra) naar het functioneren van het rampbestrijdingsplan uitgevoerd. Tevens voert de Raad voor de Transportveiligheid een onderzoek uit naar het incident van de tunnelbrand van 18 januari 2001. </antwoord>
      <antwoord nummer="4">Op 12 september 2000 is een multidisciplinaire stafoefening gehouden voor het beleidsteam en het operationeel team, met als scenario een groot ongeval in de spoortunnel. Als resultaat van deze oefening zijn aanbevelingen geformuleerd over het verbeteren van het functioneren van de teams. Deze aanbevelingen zijn door de beheersorganisatie uitgevoerd. De beheersorganisatie van het rampenbestrijdingsplan bestaat uit een stuurgroep onder leiding van de burgemeester en een ambtelijke beheergroep, waar ook Railverkeersleiding Nederland deel van uit maakt. Een grootschalige multidisciplinaire oefening in de tunnel is nog niet gehouden. Deze is gepland in het oefenprogramma voor 2002. In 2001 is prioriteit gegeven aan de wettelijk voorgeschreven twee jaarlijkse oefening van een vliegtuigongeval. De brandweer Haarlemmermeer oefent wel regelmatig monodisciplinair in de tunnel en heeft voor de spoortunnel een aanvalsplan opgesteld. </antwoord>
      <antwoord nummer="5">De gemeente Haarlemmermeer blijft, ongeacht de uitvoering van taken door derden (bijvoorbeeld Railverkeersleiding), verantwoordelijk voor de voorbereiding en coördinatie van de rampbestrijding. Railverkeersleiding faciliteert de openbare hulpverleningsdiensten en coördineert de calamiteitenorganisatie «Rail» waarin ook andere railbedrijven verantwoordelijkheden in de uitvoering hebben. De calamiteitenbestrijding in de tunnel maakt deel uit van de rampbestrijding door de overheid en staat daar dus niet naast. Over de aanpak van de rampenbestrijding zal ik, in overleg met de minister van Verkeer en Waterstaat, binnenkort overleg voeren met de leiding van de Nederlandse Spoorwegen. </antwoord>
      <antwoord nummer="6">De calamiteitenplannen voor spoortunnels, die worden opgesteld door Railverkeersleiding, maken onderdeel uit van de rampbestrijdingsplannen van de gemeenten. In de calamiteitenplannen is de interne organisatie van het spoorproces bij incidenten en ongevallen beschreven. De calamiteitenplannen voor spoortunnels zijn afgestemd met de hulpverleningsdiensten en sluiten aan op het rampenbestrijdingsplan Schiphol. Elke aan de rampenbestrijding deelnemende organisatie heeft haar taken uitgewerkt in deze interne regelingen. </antwoord>
      <antwoord nummer="7">Elk rampbestrijdingsplan dient binnen een maand na vaststelling aan de commissaris van de Koningin gezonden te worden. De commissaris van de Koningin heeft de bevoegdheid het rampbestrijdingsplan te toetsen en kan de burgemeester de verplichting opleggen tot het wijzigen ervan. lndien een rampbestrijdingsplan voor een tunnel wordt vastgesteld heeft de commissaris van de Koningin de bevoegdheid het plan te toetsen. Dit geldt eveneens voor het rampenbestrijdingsplan Schiphol. Het calamiteitenplan is een interne regeling van Railverkeersleiding. Railned Spoorwegveiligheid toetst of de calamiteitenplannen aanwezig zijn en of deze volgens de juiste procedure zijn opgesteld. Ingeval zich een calamiteit voordoet wordt het betreffende calamiteitenplan ook zelf getoetst. Bekeken zal worden in hoeverre het zinvol is om alle calamiteitenplannen voor spoortunnels inhoudelijk te toetsen. Thans wordt onderzocht welke taken van Railned Spoorwegveiligheid beter gepositioneerd kunnen worden bij de sinds 1-7-’01 operationeel zijnde Inspectie voor Verkeer en Waterstaat. </antwoord>
      <antwoord nummer="8">lndien een ramp of zwaar ongeval kan plaatsvinden waarvan de plaats, de aard en gevolgen voorzienbaar zijn, kan de burgemeester besluiten een rampbestrijdingsplan te laten opstellen. Deze bevoegdheid is vastgelegd in de Wet rampen en zware ongevallen in paragraaf 3 artikel 7. Dit maakt een aparte verplichting tot het opstellen van rampbestrijdingsplannen specifiek voor spoortunnels overbodig. Een wettelijke verplichting voor het opstellen van een rampbestrijdingsplan specifiek voor spoortunnels zal vooralsnog niet worden voorgeschreven. Onderzocht wordt of voor alle spoortunnels rampbestrijdingsplannen zijn opgesteld en of deze zijn afgestemd en beoefend. Interne calamiteitenplannen zijn voor alle spoortunnels aanwezig. Dit is reeds jaren het gebruik in het railverkeerssysteem. </antwoord>
      <noten afkomstig="antwoord"/>
   </antwoorden>
</kvr>
