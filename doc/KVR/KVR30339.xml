<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de staatssecretaris van Justitie over het al dan niet bestaan van recht op AWBZ-zorg voor illegalen. (Ingezonden 1 november 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30339
</item>
         <item attribuut="Inhoud">Vragen naar aanleiding bericht (Het Parool, 20 oktober 2007) over uitspraak vreemdelingenrechter Rechtbank Amsterdam van 18 oktober 2007 dat de heer E. (die illegaal in Nederland zou verblijven) recht op zorg heeft. Indiener wil van de staatssecretaris van Justitie weten of deze uitspraak consequenties heeft voor de groep chronisch zieke illegalen die nu in Nederland verblijven. Kunnen de kosten op zorginstanties verhaald worden als deze bekend zijn met het illegaal verblijf van iemand die zorg aanvraagt?</item>
         <item attribuut="Rubriek">Gezondheidszorg (Algemeen) Gezondheidszorg (Patiënten) Gezondheidszorg (Zorgverzekeringen) Welzijn (Vreemdelingen en asielzoekers)</item>
         <item attribuut="Trefwoorden">AWBZ Gezondheidszorg Patiënten Vreemdelingen</item>
         <item attribuut="Vindplaats">Kamervragen met antwoord 2007-2008, nr. 840, Tweede Kamer</item>
         <item attribuut="Vraagnr_bij_indiening">2070803890</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2007-12-07</item>
         <item attribuut="Datum_indiening">2007-11-01</item>
         <item attribuut="Document-id">KVR30339</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1795" allpagenumbers="1795 1796" vetnummer="2070803890" code="0708tkkvr840" lopendefooter="Tweede Kamer, vergaderjaar 2007–2008, Aanhangsel" filenaam="KVR30339" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="840" onderwerp="" indiendatum="2007-11-1">
         <vrager partij="VVD" oorsprong="parlement">Van Miltenburg</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="7 december 2007), zie ook Aanhangsel Handelingen nr. 801, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met de uitspraak van de voorzieningenrechter van de Rechtbank Amsterdam 18 oktober 2007 inzake het verlenen van zorg aan de heer E.? <voetnoot nummer="1"/>
      </vraag>
      <vraag nummer="2">Klopt het dat de heer E. illegaal in Nederland verblijft? </vraag>
      <vraag nummer="3">Kunt u aangeven in hoeverre deze uitspraak naar uw mening gevolgen heeft voor de groep chronisch zieke illegalen die nu in Nederland verblijft? In hoeverre gaat er precedentwerking uit van het toekennen van de voorlopige voorziening aan dhr. E. op basis waarvan hij in een zorginstelling zal worden geplaatst? </vraag>
      <vraag nummer="4">Bent u van mening dat uit deze uitspraak mag worden afgeleid dat illegalen recht hebben op AWBZ zorg die dus voor zieke illegalen altijd vergoed zal worden? Zo ja, op basis van welke overweging? Zo neen, waarom niet? </vraag>
      <vraag nummer="5">Kunt u aangeven of het mogelijk is de kosten op Zorgkantoor Agis verhaald kunnen worden, nu uit de uitspraak niet is op te maken wie de financiële verantwoordelijkheid dient te dragen voor het verlenen van deze zorg aan dhr. E.? Zo neen, waarom niet? </vraag>
      <vraag nummer="6">Bent u van mening dat het onwenselijk is dat mensen die illegaal in Nederland verblijven aanspraak kunnen maken op zorgvoorzieningen die worden gefinancierd uit collectieve middelen? Zo neen, waarom niet? </vraag>
      <vraag nummer="7">Bent u van mening dat het onwenselijk zou zijn dat illegalen die mogelijk ten gevolge van de ze uitspraak een beroep doen op AWBZ-zorg dientengevolge wederom (na te zijn uitgeprocedeerd) een procedure voor verblijf kunnen starten op basis van humanitaire gronden? </vraag>
      <vraag nummer="8">Bent u bereid de zorginstanties een meldverplichting op te leggen voor dergelijke gevallen waarbij zij bekend worden met het illegaal verblijf van een persoon ten gevolge van een beroep op/verzoek om zorg? Zo ja, op welke termijn kan de Kamer actie verwachten? Zo neen, waarom niet? </vraag>
      <vraag nummer="9">Kunt u toezeggen dat daar waar bekendheid ontstaat over het illegaal verblijf van personen de met uitzetting belaste instanties direct actie zullen ondernemen en zo spoedig mogelijk over gaan tot het uitzetten van de betreffende persoon, al dan niet onder medische begeleiding? </vraag>
      <noten afkomstig="vraag">
         <noot nummer="1" titel="Illegaal heeft recht op zorg">Bericht in het Parool van 20 oktober 2007 onder de kop «Illegaal heeft recht op zorg»</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. Namens betrokkene is een aanvraag om toepassing van artikel 64 Vreemdelingenwet (Vw) ingediend. Daarnaast is in dezelfde brief verzocht om verlening van een verblijfsvergunning op grond van artikel 3.4, derde lid van het Vreemdelingenbesluit (Vb). Op grond van de aanvraag om verlening van toepassing van artikel 64 Vw heeft betrokkene geen rechtmatig verblijf in Nederland. Echter, de uitzetting van betrokkene zal achterwege worden gelaten totdat op de aanvraag om toepassing van artikel 64 Vw is beslist. De aanvraag om verlening van een verblijfsvergunning op grond van artikel 3.4, derde lid Vb is niet op de juiste wijze ingediend. Derhalve ontleent betrokkene hieraan geen rechtmatig verblijf. De heer E. is in de gelegenheid gesteld om de aanvraag op de juiste wijze in te dienen. Rechtmatig verblijf ontstaat op het moment dat de aanvraag om toepassing van artikel 64 Vw wordt ingewilligd of wanneer de aanvraag op grond van artikel 3.4, derde lid Vb op de juiste wijze is ingediend en aangevuld. </antwoord>
      <antwoord nummer="3">Omdat het zorgkantoor Agis geen beslissing heeft genomen op de aanvraag van de heer E. heeft de rechter een voorlopige voorziening getroffen. Daarin heeft de rechter aangegeven dat de geïndiceerde AWBZ-zorg in dit specifieke geval gegeven moet worden. Niet alle chronisch zieke illegalen die in Nederland verblijven verkeren in dezelfde situatie als de heer E. en zullen dus ook niet allemaal (in dezelfde mate) op dergelijke zorg aangewezen zijn. Ik zie in zijn algemeenheid geen gevolgen op grond van deze uitspraak voor de groep chronisch zieke illegalen. </antwoord>
      <antwoord nummer="4">Illegalen zijn uitgesloten van de toegang tot de sociale (zorg-)verzekeringen (AWBZ- en Zvw-verzekering). Daarmee wordt bewerkstelligd dat zij geen recht hebben op medische zorg ten laste van deze sociale verzekeringen. Zorgaanbieders zijn echter uit hoofde van hun professionele verantwoordelijkheid verplicht om in voorkomend geval in aanmerking komende zorg te verlenen. Niemand in Nederland mag medisch noodzakelijke zorg worden onthouden. Voor een antwoord over de vergoeding van de zorg verwijs ik naar het antwoord op vraag 5. </antwoord>
      <antwoord nummer="5">Zoals in de vraag is aangegeven gaat de uitspraak niet over de vergoeding van zorg. In eerste instantie komen de kosten van verleende AWBZ-zorg voor rekening van degene die de zorg krijgt. Als iemand verzekerd is, worden die kosten overgenomen door een verzekering. Als er geen verzekering is en de patiënt kan de kosten ook niet zelf betalen dan blijven die kosten voor rekening voor de AWBZ-instelling. </antwoord>
      <antwoord nummer="6">Zie de antwoorden op de vragen 4 en 5. Het kabinet vindt het een onbevredigende situatie dat zorginstellingen onbetaalde rekeningen van illegalen volledig voor eigen rekening moeten nemen. In uw Kamer ligt momenteel het wetsvoorstel waarin wordt geregeld dat zorgaanbieders die medisch noodzakelijke zorg hebben verleend aan in betalingsonmacht verkerende vreemdelingen en dientengevolge inkomsten derven, een financiële bijdrage kunnen vragen. Zodra dat voorstel is aangenomen, kunnen zorginstellingen tevens een vergoeding ontvangen voor het leveren van medisch noodzakelijke AWBZ-zorg aan illegalen. </antwoord>
      <antwoord nummer="7">Door de Immigratie- en Naturalisatiedienst wordt getoetst of aan de voorwaarden van het gevraagde verblijfsdoel wordt voldaan. Een behoefte aan medische zorg is in zijn algemeenheid geen reden tot het verlenen van een verblijfsvergunning. </antwoord>
      <antwoord nummer="8" voetnoot="1">Op basis van artikel 107 van de Vreemdelingenwet 2000 zijn zorgaanbieders al verplicht om desgevraagd informatie over vreemdelingen aan de IND te verstrekken. Tijdens de behandeling van de Koppelingswet <voetnoot nummer="1"/>is door de minister van Volksgezondheid, Welzijn en Sport gemeld dat zorgaanbieders en zorginstellingen geen rol hebben in het actief opsporen en aangeven van illegalen. De minister van Volksgezondheid, Welzijn en Sport en ik zien op dit moment geen aanleiding om op dit punt het beleid te wijzigen. </antwoord>
      <antwoord nummer="9">Vreemdelingen die niet rechtmatig in Nederland verblijven, dienen Nederland te verlaten. Uitgangspunt is de eigen verantwoordelijkheid van de vreemdeling. De Dienst Terugkeer en Vertrek (DT&amp;V) van het ministerie van Justitie bevordert het daadwerkelijke vertrek van door politie of Koninklijke Marechaussee aangebrachte illegale vreemdelingen die het land dienen te verlaten. Het stimuleren van het zelfstandig vertrek staat daarbij voorop en indien dat niet lukt, is uitzetting aan de orde. Daarbij richt de DT&amp;V zich ook op het beïnvloeden en wegnemen van andere factoren die de terugkeer van een vreemdeling kunnen bemoeilijken. Hierbij kan gedacht worden aan het faciliteren van vreemdelingen bij presentaties voor diplomatieke vertegenwoordigingen van herkomstlanden en aan het organiseren van benodigde medische begeleiding. </antwoord>
      <noten afkomstig="antwoord">
         <noot nummer="1">Wet van 26 maart 1998 tot wijziging van de Vreemdelingenwet en enige andere wetten teneinde de aanspraak van vreemdelingen jegens bestuursorganen op verstrekkingen, voorzieningen, uitkeringen, ontheffingen en vergunningen te koppelen aan het rechtmatig verblijf van de vreemdelingen in Nederland (Stb. 1998, 203)</noot>
      </noten>
   </antwoorden>
</kvr>
