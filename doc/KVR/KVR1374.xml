<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Hoop Scheffer en Van der Heijden (beiden CDA) over de oprichting van een Koerdisch parlement in ballingschap (Ingezonden 20 april 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1374
</item>
         <item attribuut="Rubriek">Criminaliteit en openbare orde (Handhaving openbare orde) Staats- en bestuursrecht (Grondrechten)</item>
         <item attribuut="Trefwoorden">Mensenrechten Turkije</item>
         <item attribuut="Vindplaats">Kamervragen met antwoord 1994-1995, nr. 733, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">De Hoop Scheffer</persoon>
            <persoon partij="CDA">Van der Heijden</persoon>
         </item>
         <item attribuut="Datum_reaktie">1995-04-25</item>
         <item attribuut="Datum_indiening">1995-04-20</item>
         <item attribuut="Document-id">KVR1374</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1491" allpagenumbers="1491 1492" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="733" onderwerp="" indiendatum="1995-04-20">
         <vrager partij="CDA" oorsprong="parlement">De Hoop Scheffer</vrager>
         <vrager partij="CDA" oorsprong="parlement">Van der Heijden</vrager>
         <vraagt-aan/>
      </vraagdata>
      <antwoorddata antwoorddatum="1995-04-25">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de ministers van Binnenlandse Zaken en van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Was te voorzien dat de oprichting van een Koerdisch parlement in ballingschap, dat wordt gedomineerd door de politieke vleugel van de PKK, bij de Turkse gemeenschap in Europa de indruk kon doen ontstaan, dat Nederland zich niet onpartijdig opstelt ten opzichte van handelwijze en doelstellingen van de PKK? </vraag>
      <vraag nummer="2">Is bij het besluit deze bijeenkomt in Den Haag toe te staan meegewogen dat het plaatsvinden ervan op langere termijn gevolgen kan hebben voor de openbare orde? </vraag>
      <vraag nummer="3">Aan hoeveel deelnemers aan genoemde bijeenkomst is een visum verstrekt? Is in dit kader nagegaan of hieronder personen zijn die (mede)verantwoordelijkheid dragen voor het voeren van gewapende strijd in Turkije? </vraag>
      <vraag nummer="4">Welke landen hebben de PKK verboden en op welke gronden is dat gebeurd? </vraag>
      <vraag nummer="5">Heeft de regering van de Verenigde Staten zich tot de Nederlandse regering gewend in verband met voornoemde bijeenkomst? Zo ja, wat was de inhoud van de Amerikaanse demarche? </vraag>
      <vraag nummer="6">Heeft de Turkse regering formeel gereageerd op de verklaring die de minister van Buitenlandse Zaken op vrijdag 14 april jl. heeft uitgegeven? Wat is de reden dat genoemde verklaring eerst op die datum is afgelegd en derhalve niet aan de orde kon komen op de persconferentie van de minister-president op donderdag 13 april jl.? </vraag>
      <vraag nummer="7">Is van tevoren contact opgenomen met de Turkse regering inzake eerdergenoemde bijeenkomst? </vraag>
      <vraag nummer="8">Kan ieder parlement in ballingschap zich desgewenst in Nederland constitueren, ongeacht de buitenlands-politieke gevolgen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Als de indruk is ontstaan dat de Nederlandse overheid zich «niet onpartijdig» opstelt jegens de PKK is die indruk volkomen juist: de PKK wordt door Nederland beschouwd als een organisatie die verantwoordelijk is voor terroristische aktiviteiten, en terrorisme in welke vorm dan ook wordt door Nederland met kracht veroordeeld. In het verleden heeft Nederland deze opvatting bij herhaling uitgedragen. Het spreekt vanzelf dat de oprichting van het zgn. «Koerdische parlement», waar die ook zou zijn geschied, een polariserend effect zou hebben gehad. De regering heeft de mogelijke gevolgen niet onderschat, doch heeft getracht verdere polarisering te vermijden door zich zo terughoudend mogelijk op te stellen. </antwoord>
      <antwoord nummer="2">De oprichting van een «Koerdisch parlement in ballingschap» was een «voor het publiek toegankelijke vergadering op een andere dan een openbare plaats». De Wet openbare manifestaties biedt ten aanzien van dergelijke bijeenkomsten geen bevoegdheden tot het geven van aanwijzingen, beperkingen of een verbod vooraf. De burgemeester heeft op grond van deze wet wel de bevoegdheid de vergadering te bee¨indigen, indien de bescherming van de gezondheid of voorkoming van wanordelijkheden dat vordert. Er moet dan wel sprake zijn van concrete wanordelijkheden van een zodanige omvang of de dreiging daarvan dat er sprake is van een dwingende situatie op het moment dat de vergadering plaatsvindt. Mogelijke gevolgen van een vergadering voor de openbare orde op langere termijn kunnen, zo die al kunnen worden ingeschat, derhalve door de overheid niet worden meegewogen. Iedere keer opnieuw zal de overheid een nieuwe afweging moeten maken. </antwoord>
      <antwoord nummer="3">Aan de negen personen die visumaanvragen indienden teneinde de «Conferentie van Koerdische Parlementarie¨rs in Ballingschap en Europese Parlementarie¨rs» bij te wonen, werden visa verstrekt. Aan de hand van de in Nederland aanwezige gegevens is nagegaan of er bezwaren tegen de afgifte van deze visa bestonden. Andere deelnemers aan de bijeenkomst waren ofwel niet visumplichtig voor Nederland ofwel hadden reeds eerder een Benelux-visum verkregen. </antwoord>
      <antwoord nummer="4">In Duitsland werd op 26 november 1993 een verbod uitgevaardigd op de PKK en een groot aantal aan de PKK gelieerde organisaties en verenigingen. Aanleiding tot deze stap was een tweetal golven van gewelddadige PKK-acties die in juni en november van dat jaar over Europa maar met name over Duitsland trokken. Overigens is het verbod jegens deelorganisaties van de PKK juridisch aangevochten; de Duitse rechter heeft zich hierover nog niet definitief uitgesproken. In Frankrijk werd op 30 november 1993 een verbod van kracht op aan de PKK gelieerde organisaties. De aanleiding hiertoe vormde het feit dat de PKK in Oost-Turkije enkele Franse onderdanen in gijzeling had gehouden. Het feit dat de PKK zelf in Frankrijk niet verboden is, berust niet op politieke doch op juridisch-technische gronden. </antwoord>
      <antwoord nummer="5">Ja. De Amerikaanse regering heeft op de ochtend van de bijeenkomst erop aangedrongen dat mogelijkheden zouden worden onderzocht om de bijeenkomst te verhinderen. Deze waren reeds onderzocht. </antwoord>
      <antwoord nummer="6">De Turkse Tijdelijk Zaakgelastigde is in een gesprek op 19 april jl. op deze verklaring ingegaan. De verklaring is pas uitgegeven toen in de dagen volgend op de oprichtingsbijeenkomst duidelijk werd dat de weergave van de feiten in de media, met name de Turkse, onjuistheden omvatte. Overigens is op vele wijzen, voor en na 12 april langs alle diplomatieke kanalen en in directe contacten op ministerieel niveau ruim daarvoor de opvatting van de Nederlandse Regering kenbaar gemaakt. </antwoord>
      <antwoord nummer="7">Reeds in een vroeg stadium is contact geweest tussen de Nederlandse en de Turkse regering over deze kwestie. Eerst in een zeer laat stadium werd duidelijk dat de oprichtingsbijeenkomst in Nederland zou plaatsvinden. Daarna heeft veelvuldig contact plaatsgehad. </antwoord>
      <antwoord nummer="8">Zoals in het antwoord op vraag 2 reeds is aangegeven, kan enige vergadering in Nederland slechts worden bee¨indigd, indien de bescherming van de gezondheid of de bestrijding of voorkoming van wanordelijkheden dat vordert. Eventuele buitenlands-politieke consequenties van een dergelijke vergadering kunnen derhalve geen rol spelen bij de beslissing van de burgemeester om een dergelijke vergadering al dan niet te doen bee¨indigen. Indien een ordeverstoring de betrekkingen met buitenlandse mogendheden kan schaden of ernstige vrees voor het ontstaan van een zodanige ordeverstoring bestaat, kan de minister van Binnenlandse Zaken op grond van artikel 16, tweede lid, van de Politiewet 1993 de burgemeester aanwijzingen geven met betrekking tot het door hem ter handhaving van de openbare orde te voeren beleid. </antwoord>
      <noten afkomstig="antwoord"/>
   </antwoorden>
</kvr>
