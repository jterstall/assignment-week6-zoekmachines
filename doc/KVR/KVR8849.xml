<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund over wachtlijsten in het speciaal onderwijs. (Ingezonden 18 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8849
</item>
         <item attribuut="Inhoud">Vragen n.a.v. een uitzending van Lopende Zaken, waaruit blijkt dat leerlingen wegens plaatsgebrek thuis moeten blijven.</item>
         <item attribuut="Rubriek">Speciaal onderwijs (Algemeen) Speciaal onderwijs (Leerlingen)</item>
         <item attribuut="Trefwoorden">Leerlingen Speciaal onderwijs</item>
         <item attribuut="Vindplaats">Kamervragen met antwoord 1998-1999, nr. 913, Tweede Kamer</item>
         <item attribuut="Vraagnr_bij_indiening">2989907920</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-03-09</item>
         <item attribuut="Datum_indiening">1999-02-18</item>
         <item attribuut="Document-id">KVR8849</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1869" allpagenumbers="1869 1870" vetnummer="2989907920" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8849" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="913" onderwerp="" indiendatum="1999-02-18">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund</vraagt-aan>
      </vraagdata>
      <antwoorddata antwoorddatum="1999-03-9">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de uitzending van Lopende Zaken van 14 februari waarin verslag wordt gedaan van wachtlijsten in het speciaal onderwijs? </vraag>
      <vraag nummer="2">Is er sprake van een groei van de wachtlijsten? Zo ja, waar wordt deze groei door veroorzaakt? </vraag>
      <vraag nummer="3">Is het waar dat er op dit moment leerlingen die speciaal onderwijs moeten ontvangen wegens gebrek aan plaatsen thuis zitten? Zo ja, om hoeveel leerlingen gaat het? </vraag>
      <vraag nummer="4">Vindt u het onaanvaardbaar dat leerlingen van wie is vastgesteld dat zij speciaal onderwijs nodig hebben wegens plaatsgebrek thuis moeten blijven? Zo ja, wat gaat u ondernemen om dit te bestrijden? Zo neen, waarom niet? </vraag>
      <vraag nummer="5">Is het waar dat een gepland onderzoek naar de wachtlijsten in het speciaal onderwijs zich beperkt tot de regio Amsterdam? Zo ja, bent u bereid dat onderzoek tot het hele land uit te breiden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De inspectie heeft van 1994 tot 1996 onderzoek gedaan naar wachtlijsten bij lom- en mlk scholen en hun iobk afdelingen. In 1994 zijn 743 wachtlijst leerlingen geteld. In 1996 zijn 384 wachtlijstleerlingen geteld. In het najaar van 1998 is weer een peiling uitgevoerd door de inspectie, waaruit bleek dat er ca. 500 leerlingen op wachtlijsten staan voor speciale scholen voor basisonderwijs. De wachtlijstproblematiek concentreert zich bij een klein aantal samenwerkingsverbanden, en vooral in de regio Amsterdam waar 170 leerlingen op wachtlijsten staan. Mij is niet bekend waardoor deze wachtlijsten worden veroorzaakt. Er is aan de inspectie verzocht een onderzoek in te stellen naar de aard en de achtergronden van de wachtlijsten bij de speciale scholen voor basisonderwijs in de regio Amsterdam. </antwoord>
      <antwoord nummer="3">In de uitzending Lopende zaken wordt melding gemaakt van een leerlinge die thuis gezeten heeft omdat er voor haar nog geen plaats was op de speciale school voor basisonderwijs. Ik heb geen meldingen ontvangen van leerlingen die thuis zitten omdat zij toelaatbaar zijn voor een speciale school voor basisonderwijs maar daar nog niet toegelaten kunnen worden en ik weet ook niet bij hoeveel leerlingen dit voorkomt. </antwoord>
      <antwoord nummer="4">Ik vind het onaanvaardbaar dat leerlingen die door de permanente commissie leerlingenzorg toelaatbaar zijn verklaard voor de speciale school, maar daar niet meteen toegelaten kunnen worden, thuis blijven. Dat is ook niet nodig. Samenwerkingsverbanden WSNS hebben de taak om te zorgen voor een ononderbroken ontwikkeling van hun leerlingen. Daartoe stellen zij een zorgplan op waarin een continuüm van hulpmogelijkheden beschreven wordt, variërend van extra hulp op de basisschool tot verwijzing naar de speciale school voor basisonderwijs. Een leerling die toelaatbaar verklaard is voor de speciale school terwijl er op dat moment geen plaats is zal niet van hulp verstoken mogen blijven. Het samenwerkingsverband zal dan zorg moeten dragen voor een passend hulpaanbod op de basisschool. Het is de taak van de leerplichtambtenaar om erop toe te zien dat leerlingen niet thuis blijven. Er zijn inmiddels al acties ondernomen om wachtlijsten voor speciale scholen voor basisonderwijs tegen te gaan. De inspectie heeft in de periode van oktober tot januari jongstleden met de directeuren van speciale scholen voor basisonderwijs en met de coördinatoren van samenwerkingsverbanden besproken dat het in het kader van de WPO geenszins aan de orde kan zijn dat er wachtlijsten voor de speciale scholen voor basisonderwijs zijn. Afgesproken is dat samenwerkingsverbanden zich inspannen om begin volgend schooljaar geen of slechts zeer kortdurende wachtlijsten aan te houden. In samenwerking met de besturenorganisaties is in de PMPO nieuwsbrief van januari jl. erop gewezen er geen reden is om het deelname percentage geforceerd naar 2% terug te brengen en dat besturen het deelname percentage in een samenwerkingsverband niet sneller naar beneden kunnen brengen dan dat er voorzieningen in het basisonderwijs zijn om zorgleerlingen op te vangen. </antwoord>
      <antwoord nummer="5">Mijn inzet is ervoor te zorgen dat de wachtlijstproblematiek voor speciale scholen voor basisonderwijs door de samenwerkingsverbanden wordt opgelost door bovengenoemde acties. De inspectie zal in aanvulling op de reeds ondernomen landelijke actie nog specifiek kijken naar de wachtlijstproblematiek in Amsterdam, gezien de concentratie en de omvang van de problematiek in die regio. Mocht ik signalen krijgen dat de wachtlijsten ook elders een probleem gaan vormen, dan zal ik zeker onderzoek laten verrichten naar de oorzaken en achtergronden van die wachtlijsten in al die regio’s waar dat aan de orde is. </antwoord>
      <noten afkomstig="antwoord"/>
   </antwoorden>
</kvr>
