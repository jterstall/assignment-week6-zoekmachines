<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) over de drugsoverlast in de Rotterdamse wijk Spangen. (Ingezonden 29 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5001
</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding</item>
         <item attribuut="Vindplaats">Kamervragen met antwoord 1996-1997, nr. 1276, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1997-05-27</item>
         <item attribuut="Datum_indiening">1997-04-29</item>
         <item attribuut="Document-id">KVR5001</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2607" allpagenumbers="2607 2608" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1276" onderwerp="" indiendatum="1997-04-29">
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="1997-05-27">
         <antwoorder functie="staatssecretaris" ministerie="Binnenlandse Zaken">Kohnstamm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennis genomen van de recente acties van bewoners van de Rotterdamse wijk Spangen in verband met de drugsoverlast? </vraag>
      <vraag nummer="2">Kunt u zich voorstellen, dat bij bewoners een bepaalde grens wordt bereikt – onder andere door het niet-ingrijpen van de overheid – waarna zij overgaan tot dergelijke acties? </vraag>
      <vraag nummer="3">Hoeveel malen is dit soort acties de laatste jaren voorgekomen? In welke wijken? </vraag>
      <vraag nummer="4">Welke voornemens hebt u om dit te voorkomen cq. te kanaliseren? </vraag>
      <vraag nummer="5">Bent u bereid om een aanpak van drugsoverlast te organiseren, bijvoorbeeld middels premies of anderszins, waarbij burgers op een aanvaardbare manier worden ingeschakeld? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, ik heb kennis genomen van de acties van enkele bewoners van de Rotterdamse wijk Spangen in het weekend van 25–27 april jl. </antwoord>
      <antwoord nummer="2">Ik kan mij de gevoelens van onveiligheid en onbehagen van wijkbewoners die geconfronteerd worden met drugsoverlast zeer wel voorstellen. Hierbij past echter niet dat zij ter beëindiging van de overlast het recht in eigen hand nemen. Te meer daar door de lokale overheid zeer veel inspanningen zijn verricht om de overlast te minimaliseren en de leefbaarheid van de wijk Spangen te verbeteren. In Rotterdam heeft de bestrijding van drugsoverlast en drugstoerisme, juist in veel geplaagde wijken als Spangen, nog steeds hoge prioriteit. In 1995 is in de gemeente Rotterdam het project Victor van start gegaan, dat landelijke bekendheid heeft gekregen. Dit project is inmiddels opgegaan in het breder opgezette project Drugs &amp; Overlast. Doel van het project is om door middel van een geïntegreerde aanpak door diverse overheids-, semi-overheids- en particuliere instanties, zoals gemeente, politie, GGD, Sociale Dienst, nutsbedrijf en woningbouwvereniging, de overlast in de woonwijken als gevolg van de handel in en het gebruik van drugs terug te dringen. Daarnaast worden, veelal in samenwerking met Belgische en Franse autoriteiten, regulier acties gehouden tegen drugsoverlast, drugstoerisme en drugsrunners. Op basis van informatie, ingewonnen bij de gemeente Rotterdam, blijkt dat bewoners van de Rotterdamse wijken veel waardering hebben voor de inzet van politie. </antwoord>
      <antwoord nummer="3">Acties tegen drugsoverlast door wijkbewoners zijn enkele malen eerder voorgekomen, in Spangen en in enkele andere wijken in Rotterdam, alle gelegen in de deelgemeente Delfshaven. Acties met een grimmig karakter, zoals de onderhavige, hebben zich eerder in Spangen voorgedaan, met name in het voorjaar van 1995. Voor een belangrijk deel was juist deze dreiging van eigenrichting aanleiding tot het opstarten van het bij vraag 2 genoemde project-Victor. Sindsdien is door de bewoners wel met regelmaat actie gevoerd, maar niet meer in deze vorm. Ook het incident in het weekend van 25–27 april jl. is begonnen als een ludieke actie. De bedoeling was het hinderen van klanten door voor de deur van dealpanden rond te hangen. Dit viel samen met een politie-actie om drugspanden te sluiten. De politie ter plaatse adviseerde de actie te staken. Daarbij raakten bij enkelen de gemoederen oververhit. </antwoord>
      <antwoord nummer="4 en 5">De bestrijding van overlast is primair een taak van de lokale overheden. De burgemeester van Rotterdam heeft aangegeven de ingezette lijn voort te zetten. Dat betekent dat in samenspraak met de bevolking sturing wordt gegeven aan de verdere bestrijding van de drugsoverlast in de wijk en het voeren van acties tegen drugsoverlast en drugstoerisme. Ondanks het gegeven dat de Rotterdamse politiek en het politiekorps Rotterdam-Rijnmond nauwe banden hebben met de betrokken bewonersorganisaties, zijn acties als onderhavig niet volledig uit te sluiten omdat het gaat om personen die veelal spontaan actie voeren. De rijksoverheid blijft de ontwikkelingen op lokaal niveau volgen. In het kader hiervan heeft staatssecretaris Kohnstamm op 10 april jl. een gesprek gehad met vertegenwoordigers van het Nationaal Actiecomité Drugsoverlast. Daarnaast steunt de rijksoverheid gemeenten bij de bestrijding van drugsoverlast financieel (onder meer in het kader van het Grote Stedenbeleid) en door het creëren van wettelijke instrumenten, zoals de bevoegdheid van de burgemeester om drugspanden te sluiten (artikel 174a Gemeentewet). Het is zowel mijn overtuiging als die van de burgemeester van Rotterdam dat de aanpak van drugsoverlast alleen succesvol kan zijn indien de bewoners daarbij nauw betrokken zijn. Zoals reeds aangegeven is de burgemeester van Rotterdam voornemens deze betrokkenheid voort te zetten. Mede gezien het feit dat er sprake is van een gemeenschappelijk belang, ben ik van mening dat de betrokkenheid van bewoners niet met premies moet worden beloond. </antwoord>
      <noten afkomstig="antwoord"/>
   </antwoorden>
</kvr>
