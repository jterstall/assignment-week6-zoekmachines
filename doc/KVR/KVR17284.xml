<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Graaf (D66) aan de minister van Binnenlandse Zaken en Koninkrijksrelaties over enkelvoudige aanbevelingen van burgemeesterskandidaten. (Ingezonden 12 februari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17284
</item>
         <item attribuut="Inhoud">Vragen over de criteria die gehanteerd worden om een enkelvoudige aanbeveling van burgemeesterskandidaten over te nemen of af te wijzen, hoewel dit in strijd is met de wet, gezien de gebeurtenissen in diverse steden.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Burgemeesters; benoemingen</item>
         <item attribuut="Vindplaats">Kamervragen met antwoord 2002-2003, nr. 856, Tweede Kamer</item>
         <item attribuut="Vraagnr_bij_indiening">2020307130</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">De Graaf</persoon>
         </item>
         <item attribuut="Datum_reaktie">2003-03-04</item>
         <item attribuut="Datum_indiening">2003-02-12</item>
         <item attribuut="Document-id">KVR17284</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1795" allpagenumbers="1795 1796" vetnummer="2020307130" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17284" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="856" onderwerp="" indiendatum="2003-02-12">
         <vrager partij="D66" oorsprong="parlement">De Graaf</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-03-4">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Waarom heeft u ingestemd met de enkelvoudige aanbeveling van een burgemeester door de gemeenteraad in Kapelle in september jl., terwijl deze in strijd is met de wet? </vraag>
      <vraag nummer="2">Welke criteria hanteert u – gelet op de gebeurtenissen in Leiden, Roermond, Purmerend, Tiel en Maarssen – om een enkelvoudige aanbeveling over te nemen of af te wijzen? </vraag>
      <vraag nummer="3" voetnoot="1">Heeft de Commissaris van de Koningin in de provincie Limburg meegewerkt dan wel goedkeuring verleend aan de procedure in Roermond, waar naar uw oordeel de vertrouwenscommissie «de schijn op zich heeft geladen dat zij er op heeft aangestuurd dat de in haar ogen meest geschikte kandidaat zou overblijven»? Heeft u de Commissaris hierop aangesproken? <voetnoot nummer="1"/>
      </vraag>
      <vraag nummer="4">Welke maatregelen neemt u om te verwezenlijken dat de wettelijke procedure aangaande wordt nageleefd? </vraag>
      <noten afkomstig="vraag">
         <noot nummer="1" datum="2003-02-7" bron="Binnenlands Bestuur">Binnenlands Bestuur, 7 februari 2003</noot>
      </noten>
   </vragen>
   <antwoorden aantal="4">
      <antwoord nummer="1">De aanbeveling van de gemeente Kapelle, de eerste die ik als minister voorgelegd kreeg, voldeed niet aan de eisen van artikel 61, vijfde lid, van de Gemeentewet. (Dit artikel schrijft voor dat een aanbeveling twee personen moet omvatten. Alleen in bijzondere, door de raad te motiveren gevallen, kan worden volstaan met een aanbeveling waarop één persoon vermeld staat. Het is aan de minister om te beoordelen of van een bijzonder geval sprake is). Ik heb de lijn gevolgd van mijn ambtsvoorganger door de aanbeveling van de raad naast mij neer te leggen en op grond van het dossier en de rapportage van de commissaris van de Koningin op eigen beoordeling een kandidaat voor benoeming voorgedragen. Overigens heb ik de gemeente Kapelle via de commissaris van de Koningin een en ander ook in een brief meegedeeld en gemeld dat de door de gemeente gevolgde procedure niet conform de wet was. Toen mij bleek dat verschillende gemeenten een dergelijke handelwijze voeren en daarmee in strijd handelden met de wet, die eist dat er sprake moet zijn van een openbare aanbeveling van twee personen, heb ik besloten aanbevelingen die niet aan de wettelijke vereisten voldoen, te retourneren aan de gemeente. In die gevallen moet de procedure opnieuw worden doorlopen. </antwoord>
      <antwoord nummer="2">Alle aanbevelingen die ik ontvang, worden op gelijke wijze beoordeeld aan de hand van de geldende wettelijke eisen. Indien het een enkelvoudige aanbeveling betreft, zal ik steeds nagaan of er sprake is van een bijzonder geval. Zoals ik ook in mijn antwoorden op de Kamervragen van mevrouw Spies (CDA) (Kamervragen 2020306240), beantwoord bij brief van 11 februari 2003, heb meegedeeld, is alleen bij aan overmacht grenzende situaties sprake van een bijzonder geval. Als voorbeeld werd bij de parlementaire behandeling in de Tweede en Eerste Kamer genoemd dat twee personen in de aanbeveling worden genoemd voor een burgemeestersvacature, maar één van hen overlijdt, wordt ernstig ziek of wanneer een kandidaat zich terugtrekt, nadat de aanbeveling door de raad is vastgesteld. Daarnaast werd ook als voorbeeld een gemeentelijke herindeling genoemd. Politieke, beleidsmatige of bestuurlijke overwegingen kunnen nimmer een leidraad voor de gemeenteraad zijn om af te wijken van de wettelijke eis dat er een aanbeveling van twee personen komt. Met deze uitleg heeft mijn ambtsvoorganger expliciet ingestemd (parlementaire behandeling van wetsvoorstel 25 444 (EK 2000–2001, nr 11f)). Als niet aan de eisen die de wet aan een enkelvoudige aanbeveling stelt is voldaan, zal de procedure opnieuw moeten worden gevoerd. </antwoord>
      <antwoord nummer="3">Zoals bekend ziet de commissaris van de Koningin toe op het verloop van de procedure bij burgemeestersbenoemingen. Hij brengt mij daarover een rapportage uit als de aanbeveling door de raad is gedaan. Ik kwam in de procedure Roermond tot een ander oordeel over de gevolgde procedure dan de commissaris en heb hem dit meegedeeld. </antwoord>
      <antwoord nummer="4">Recent heb ik overlegd met de commissarissen van de Koningin over de benoemingsprocedure en de lijn die ik volg omtrent de meervoudigheid van de aanbeveling en het houden van een referendum. </antwoord>
      <noten afkomstig="antwoord"/>
   </antwoorden>
</kvr>
