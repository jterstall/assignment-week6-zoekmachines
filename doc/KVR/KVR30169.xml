<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Landbouw, Natuur en Voedselkwaliteit en van Onderwijs, Cultuur en Welzijn over de vermeende gezondheid van zuivelproducten. (Ingezonden 16 oktober 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30169
</item>
         <item attribuut="Inhoud">Vragen naar aanleiding bericht op website Wageningen Universiteit Researchcentrum (WUR). Indiener vindt het wonderlijk dat de bijzondere leerstoel Zuivelkunde op de WUR gefinancierd wordt door de Nederlandse Zuivel Organisatie en bezet wordt door de Corporate Director Research van zuivelbedrijf Campina. Indiener vraagt naar de criteria voor toetsing van de onafhankelijkheid van deze bijzondere leerstoel. Welke controlemechanismen zijn ingebouwd om belangenverstrengeling door financiering van leerstoelen door het bedrijfsleven te voorkomen? Bestaat de garantie dat in het kader van deze leerstoel ook onderzoek zal worden gedaan naar de (volgens indiener in tal van wetenschappelijke publicaties aangestipte) negatieve aspecten van zuivel en risico's verbonden aan zuivelconsumptie?</item>
         <item attribuut="Rubriek">Criminaliteit en openbare orde (Fraude) Hoger onderwijs (Universiteiten en hogescholen) Veeteelt (Zuivel)</item>
         <item attribuut="Trefwoorden">Ambtsmisdrijven Universiteiten Zuivel</item>
         <item attribuut="Vindplaats">Kamervragen met antwoord 2007-2008, nr. 686, Tweede Kamer</item>
         <item attribuut="Vraagnr_bij_indiening">2070802600</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-11-19</item>
         <item attribuut="Datum_indiening">2007-10-16</item>
         <item attribuut="Document-id">KVR30169</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1461" allpagenumbers="1461 1462" vetnummer="2070802600" code="0708tkkvr686" lopendefooter="Tweede Kamer, vergaderjaar 2007–2008, Aanhangsel" filenaam="KVR30169" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="686" onderwerp="" indiendatum="2007-10-16">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Landbouw, Natuur en Voedselkwaliteit en van Onderwijs, Cultuur en Welzijn</vraagt-aan>
      </vraagdata>
      <antwoorddata antwoorddatum="19 november 2007), zie ook Aanhangsel Handelingen nr. 591, vergaderjaar 2007–2008">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het artikel «Melk onmiskenbaar gezond voor de mens»? <voetnoot nummer="1"/>
      </vraag>
      <vraag nummer="2">Heeft Wageningen Universiteiten Researchcentrum (WUR) een bijzondere leerstoel Zuivelkunde, die wordt gefinancierd door de Nederlandse Zuivel Organisatie (NZO) en wordt bezet door de Corporate Director Research van Campina? Zo ja, op basis van welke criteria wordt de onafhankelijkheid van een bijzondere leerstoel getoetst, wie voert deze toetsing uit en wordt deze toetsing voorafgaand aan de benoeming of achteraf gedaan? Zo neen, wie financiert dan deze leerstoel? </vraag>
      <vraag nummer="3">Kunt u aangeven hoe de onafhankelijkheid van wetenschappelijke instellingen als WUR gegarandeerd kan blijven, wanneer bijzondere leerstoelen vanuit het bedrijfsleven worden gefinancierd? </vraag>
      <vraag nummer="4">Kunt u aangeven welke controlemechanismen u heeft ingebouwd om belangenverstrengeling door financiering van bijzondere leerstoelen door het bedrijfsleven te voorkomen? </vraag>
      <vraag nummer="5">Kunt u aangeven of deze controlemechanismen afdoende zijn om de onafhankelijkheid van het wetenschappelijk onderzoek blijvend te garanderen? Zo ja, waarom? </vraag>
      <vraag nummer="6" voetnoot="2">Kunt u aangeven of u de uitspraak «melk is onmiskenbaar gezond voor de mens» voldoende genuanceerd vindt, gelet op het feit dat er tal van wetenschappelijke publicaties zijn die aangeven dat op z’n minst vraagtekens te zetten zijn bij de gezondheidsclaims van zuivelproducenten? <voetnoot nummer="2"/>Zo ja, betekent dit dat u de wetenschappelijke publicaties over de negatieve gezondheidsaspecten van zuivel niet serieus neemt? Op basis waarvan doet u dat? Zo neen, waarom niet? </vraag>
      <vraag nummer="7">Kunt u aangeven op welke wijze u garandeert dat bij de wetenschapsbeoefening aan de (deels) door u gefinancierde wetenschappelijke instellingen peer reviews en andere vormen van wetenschappelijke toetsing in voldoende mate worden ingezet om de kwaliteit en de betrouwbaarheid van de onderzoeksresultaten te garanderen? </vraag>
      <vraag nummer="8">Kunt u aangeven of u de garantie heeft dat in het kader van de bijzondere leerstoel Zuivelkunde ook onderzoek wordt gedaan naar de negatieve aspecten van zuivel en de risico’s verbonden aan zuivelconsumptie? Zo ja, op welke wijze garandeert u de betrouwbaarheid en openbaarheid van de onderzoeksresultaten? Zo neen, waarom niet en bent u voornemens die alsnog te garanderen? </vraag>
      <vraag nummer="9">Deelt u de mening dat, in het licht van de Reclame Code voor voeding en de EU-verordening 1924/2006/EG, op basis van de uitspraken van professor Van Hooijdonk op melkverpakkingen de claim «onmiskenbaar gezond voor de mens» zou kunnen worden toegestaan? Zo ja, op basis van welke wetenschappelijke inzichten en in hoeverre zijn die gestaafd door middel van peer review en andere wetenschappelijke toetsingen? Zo neen, op welke wijze voorkomt u dat deze uitspraken van vertegenwoordigers van de wetenschap op melkverpakkingen verschijnen? </vraag>
      <vraag nummer="10">Kunt u aangeven of uitspraken van vertegenwoordigers van kennisinstituten voldoende worden gereguleerd door peer review en andere vormen van wetenschappelijke toetsing alvorens deze worden ingezet voor gezondheidsclaims op productverpakkingen? Zo ja, waaruit blijkt dat en hoe verhoudt zich dit tot de regels ten aanzien van de Europese Verordening met betrekking tot gezondheidsclaims op productverpakkingen? Zo neen, waarom niet? Op welke wijze en binnen welke termijn gaat u dat verbeteren? </vraag>
      <vraag nummer="11">Bent u bereid een inventarisatie te maken van de betrouwbaarheid en openbaarheid van derde geldstromen op de ontwikkeling van het wetenschappelijk onderzoek aan door de overheid mede gefinancierde Nederlandse kennisinstituten? Zo ja, op welke termijn en op welke wijze? Zo neen, waarom niet? </vraag>
      <noten afkomstig="vraag">
         <noot nummer="1">website: http://www.wur.nl/NL/nieuwsagenda/nieuws/Melk_onmiskenbaar_gezond_voor_de_mens.htm</noot>
         <noot nummer="2" weblink="http://www.pcrm.org/health/Info_on_Veg_Diets/dairy.html">http://www.pcrm.org/health/Info_on_Veg_Diets/dairy.html</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja, er is een bijzondere leerstoel zuivelkunde. Deze wordt gefinancierd door de Nederlandse Zuivel Organisatie en bezet door de heer Van Hooijdonk, die tevens werkzaam is als directeur onderzoek bij Campina. De verantwoordelijkheid voor het benoemen van bijzondere hoogleraren ligt bij de Universiteit, zoals is vastgelegd in de Wet op het hoger onderwijs en wetenschappelijk onderzoek. Dat geldt ook voor de toetsing van wetenschappelijke kwaliteit en onafhankelijkheid. </antwoord>
      <antwoord nummer="3">Binnen de wetenschapsbeoefening bestaat een systeem van controles en checks op de wetenschappelijke onafhankelijkheid van de universiteiten. Daarnaast vind ik het van groot belang dat er tussen de wetenschap en het bedrijfsleven verbindingen worden gelegd ter versterking van de kennisinfrastructuur. </antwoord>
      <antwoord nummer="4">Leerstoelgroepen worden geregeld getoetst door visitatiecommissies op wetenschappelijke kwaliteit. </antwoord>
      <antwoord nummer="5">De Koninklijke Nederlandse Akademie van Wetenschappen heeft een advies uitgebracht over dit vraagstuk. Het kabinet zal zijn reactie over dit advies binnenkort naar de Kamer sturen. Er is vooralsnog geen reden om te twijfelen aan de kwaliteit van de controlemechanismen. </antwoord>
      <antwoord nummer="6">Het is goed dat er ruimte is voor het zetten van vraagen uitroeptekens. Dat is juist de kern van onafhankelijke wetenschap en wetenschappelijke discussie. Overigens adviseert het Voedingscentrum op basis van de richtlijnen gezonde voeding (Gezondheidsraad) en op basis van wetenschappelijke inzichten in de richtlijnen voedselkeuze melk op te nemen in het pakket basisvoedingsmiddelen. </antwoord>
      <antwoord nummer="7">Zie antwoorden op vraag 4 en 5. </antwoord>
      <antwoord nummer="8">Volgens de Wet op het hoger onderwijs en wetenschappelijk onderzoek bepalen universiteiten in Nederland zélf hun onderzoeksagenda. Garanties voor thema’s voor universitair onderzoek kan en zal ik dus niet geven. </antwoord>
      <antwoord nummer="9">Gezondheidsclaims dienen te voldoen aan de claimverordening 1924/2006/EG. In deze verordening staat beschreven dat gezondheidsclaims moeten worden onderbouwd en dat deze voor gebruik moeten worden voorgelegd aan de EFSA. De VWA ziet toe op de naleving van de claimverordening. </antwoord>
      <antwoord nummer="10">Zie antwoorden op de vraag 4, 5 en 9. </antwoord>
      <antwoord nummer="11">Nee, een beter alternatief is volstrekte openheid over de herkomst van het geld en de personen die bijzondere leerstoelen bekleden, zoals ook in dit geval is gebeurd. Iedereen kan zien wie de leerstoel betaalt en waar deze hoogleraar verder nog werkt. </antwoord>
      <noten afkomstig="antwoord"/>
   </antwoorden>
</kvr>
