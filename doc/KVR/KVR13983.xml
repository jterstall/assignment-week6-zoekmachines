<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) aan de minister van Financiën over overnamebiedingen. (Ingezonden 23 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13983
</item>
         <item attribuut="Inhoud">Vragen over de ontwikkelingen in het conciliatieproces tussen de Raad van Ministers en het Europees Parlement over het Voorstel van de Europese Commissie voor de Dertiende Richtlijn Vennootschapsrecht met betrekking tot overnamebiedingen.</item>
         <item attribuut="Rubriek">Burgerlijk recht en burgerlijk procesrecht (Vennootschapsrecht)</item>
         <item attribuut="Trefwoorden">Vennootschappen</item>
         <item attribuut="Vindplaats">Kamervragen met antwoord 2000-2001, nr. 1454, Tweede Kamer</item>
         <item attribuut="Vraagnr_bij_indiening">2000111110</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">2001-07-03</item>
         <item attribuut="Datum_indiening">2001-05-23</item>
         <item attribuut="Document-id">KVR13983</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3029" allpagenumbers="3029 3030" vetnummer="2000111110" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13983" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1454" onderwerp="" indiendatum="2001-05-23">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Volgt u de ontwikkelingen in het conciliatieproces tussen Raad van Ministers en het Europees Parlement over het Voorstel van de Europese Commissie voor de Dertiende Richtlijn Vennootschapsrecht met betrekking tot overnamebiedingen (1995/0341/COD)? </vraag>
      <vraag nummer="2">Heeft Duitsland zich op of rond 14 mei gedistantieerd van het gemeenschappelijke standpunt van de Raad? Steunt Duitsland het in december 2000 in tweede lezing door het Europees Parlement aangenomen amendement op artikel 9 om lidstaten de mogelijkheid te (blijven) geven (ruimere) afweermaatregelen aan het management van doelwitbedrijven toe te staan dan in het Gemeenschappelijk Standpunt van de Raad mogelijk is te steunen, dan wel het betreffende artikel geheel uit de richtlijn te schrappen? </vraag>
      <vraag nummer="3">Deelt u de mening dat deze opvatting van Duitsland goed spoort met de oorspronkelijke inzet van de Nederlandse regering, die gebaseerd was op het SER advies ter zake uit 1992, waar de Nederlandse sociale partners nog steeds achter staan? </vraag>
      <vraag nummer="4" voetnoot="1">Zo ja, hoe verklaart u dan dat de Nederlandse vertegenwoordigers bij de onderhandelingen in Brussel zich niet achter het Duitse standpunt hebben geschaard? <voetnoot nummer="1"/>
      </vraag>
      <vraag nummer="5">Zo nee, bent u bereid instructie te geven aan de Nederlandse vertegenwoordigers zich in de conciliatie samen met Duitsland hard te maken voor een compromis dat meer met de Nederlandse inzet overeenkomt dan met de positie van de Commissie en het Gemeenschappelijk Standpunt? </vraag>
      <vraag nummer="6">Bent u bereid de verantwoordelijke Commissaris van de Europese Commissie nog eens uitdrukkelijk te informeren over de oorspronkelijke Nederlandse inzet en over de argumenten daarvan zoals die in het SER-advies van 1992 zijn verwoord? </vraag>
      <vraag nummer="7">Zoudt u de Kamer tijdig voor 6 juni, in verband met de deadline van het conciliatieproces, over het bovenstaande willen informeren? </vraag>
      <noten afkomstig="vraag">
         <noot nummer="1" datum="2001-05-16" bron="Zie o.a. berichtgeving in het Financieel Dagblad">Zie o.a. berichtgeving in het Financieel Dagblad, 16 mei 2001</noot>
      </noten>
   </vragen>
   <antwoorden aantal="1">
      <antwoord nummer="13">de richtlijn overnamebiedingen. Zoals bekend hebben de onderhandelingen over de 13 de richtlijn een lange voorgeschiedenis. Na meer dan 10 jaar onderhandelen en het sluiten van talrijke compromissen, bereikte de Raad op 21 juni 1999 met unanimiteit een politiek akkoord over de richtlijn. Op 19 juni 2000 heeft dit geresulteerd in een Gemeenschappelijk Standpunt. Totstandkoming van de richtlijn is een belangrijk speerpunt van de EU in het kader van het Actieplan Financiële Diensten, met als doel de totstandkoming van een geïntegreerde competitieve Europese kapitaalmarkt. De richtlijn vormt daartoe een belangrijke bijdrage door in EU-kader de bescherming van minderheidsaandeelhouders te bevorderen. Ook wordt spoedige totstandkoming van de richtlijn noodzakelijk geacht om een aantal overnameregels binnen de EU te harmoniseren. Lidstaten plaatsen verschillende kritische kanttekeningen bij de richtlijn, maar het bereikte resultaat werd uiteindelijk door alle lidstaten aanvaard. Mede ook in deze bredere context heeft Nederland zich aangesloten bij het resultaat zoals dat na lange en moeizame onderhandelingen is bereikt. In bovengenoemde beantwoording van de Kamervragen is reeds aangegeven dat Nederland niet de later gewijzigde Duitse houding ten aanzien van artikel 9 (het verbod op het nemen van beschermingsmaatregelen nadat is besloten tot het uitbrengen van een bod) heeft gevolgd. Wel zijn mogelijkheden richting betrokkenen bij de conciliatieprocedure gesuggereerd om aan de amendementen van het Europees Parlement tegemoet te komen, zonder de kern van de 13 de richtlijn te compromitteren. Oogmerk was een brug te slaan tussen de standpunten van de Raad en Commissie respectievelijk het Parlement. Daarbij is geopperd om in richtlijn de mogelijkheid op te nemen om tijdelijke bescherming toe te laten. Een tijdelijk karakter van de door het (bestuur van het) doelwit opgeworpen beschermingsconstructies is noodzakelijk om een bona fide bieder die de overgrote meerderheid van het kapitaal in de doelwitvennootschap verschaft, in staat te stellen om uiteindelijk ook daadwerkelijk zeggenschap over die vennootschap te kunnen uitoefenen. Het betreft hier een gedachte die qua benadering spoort met het wetsvoorstel beschermingsconstructies. Op 6 juni jl. is in de conciliatieprocedure overeenstemming bereikt tussen de Raad, de Commissie en de delegatie van het Europees Parlement over een gemeenschappelijke ontwerptekst. Er is daarbij op belangrijke elementen tegemoetgekomen aan de bezwaren van het Parlement. Van de 15 amendementen van het Parlement zijn er 11 verwerkt in de compromistekst. De overeenstemming kon overigens zonder bijstelling van het genoemde artikel 9 worden bereikt. Zo is in de nieuwe ontwerptekst voorzien in een uitgebreidere informatieplicht richting de werknemers. Ook dient het biedingsbericht volledige openheid te geven over de gevolgen die de overname zal hebben voor de toekomstige werkgelegenheid. Bij de opinie van het bestuur van de doelwitvennootschap dient de opinie van de werknemers (vertegenwoordigers) te worden bijgevoegd. Ondanks een discrepantie met de in Nederland gebruikelijke vennootschappelijke informatie- en overlegstructuur, komen deze bijstellingen wel meer in lijn met de in Nederland gebruikelijke structuur. Nederland had derhalve geen bezwaar tegen deze bijstellingen. Verder is een implementatietermijn van 4 jaar overeengekomen, met voor artikel 9 zelfs nog 1 jaar extra. Europese ondernemingen krijgen daardoor een ruime periode om zich aan de nieuwe regelgeving aan te passen. Met diezelfde overweging heeft Nederland reeds bij de totstandkoming van het Gemeenschappelijk Standpunt aangedrongen op de termijn voor implementatie van 4 jaar. Ook deze uitkomst van de conciliatie kon derhalve op Nederlandse steun rekenen. Uiteindelijk is in het kader van de conciliatie tijdig een gemeenschappelijke ontwerptekst overeengekomen. Bij de afrondende conciliatiebespreking op 6 juni bleek het nieuwe Duitse standpunt door geen enkele lidstaat te worden gesteund. In overeenstemming met het co-decisierecht, zoals bepaald in artikel 251 van het Verdrag, moet zowel het Europees Parlement als de Raad nog formeel de ontwerptekst goedkeuren. De stemming in het Parlement is voor 4 juli a.s. geagendeerd. Gelet op het bereikte compromis in de conciliatieprocedure en het grote belang dat in brede context wordt toegekend aan de totstandkoming van de richtlijn, ga ik ervan uit dat de richtlijn spoedig definitief zal worden vastgesteld. </antwoord>
      <noten afkomstig="antwoord"/>
   </antwoorden>
</kvr>
