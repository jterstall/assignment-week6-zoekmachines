<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over het op straat zetten van asielzoekers. (Ingezonden 7 mei 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20423
</item>
         <item attribuut="Inhoud">Vragen over afspraken met de VNG over de opvang van uitgeprocedeerden die onder de Vreemdelingenwet 2000 vallen. Deze vragen dienen ter aanvulling op eerdere vragen terzake van het lid De Wit (SP), ingezonden 6 mei 2004, en van het lid Lambrechts (D66), ingezonden 6 mei 2004.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2003-2004, nr. 1669, Tweede Kamer</item>
         <item attribuut="Vraagnr_bij_indiening">2030413980</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-06-01</item>
         <item attribuut="Datum_indiening">2004-05-07</item>
         <item attribuut="Document-id">KVR20423</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3535" allpagenumbers="3535" vetnummer="2030413980" code="0304tkkvr1669" lopendefooter="Tweede Kamer, vergaderjaar 2003–2004, Aanhangsel" filenaam="KVR20423" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1669" onderwerp="" indiendatum="2004-05-7">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-06-1">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Kunt u aangeven wat u precies met de VNG heeft afgesproken over de opvang van uitgeprocedeerden die onder de Vreemdelingenwet 2000 vallen? Kunt u aangeven hoe het komt dat de gemeenten uit die afspraken hebben opgemaakt dat u in opvang van deze groep uitgeprocedeerden zou voorzien? Op welke wijze hebben u en de VNG gemeentebesturen geïnformeerd over de reikwijdte van de afspraken over het terugkeerbeleid voor deze groep uitgeprocedeerden inzake opvang? </vraag>
      <vraag nummer="2">Bent u bereid in overleg te treden met de gemeentebesturen en de VNG om helderheid te verkrijgen over het oplossen van de gerezen problemen en tot die tijd opvang te bieden aan deze groep uitgeprocedeerden en het op dezelfde wijze op te vangen als de groep uitgeprocedeerden die onder de oude Vreemdelingenwet vallen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid De Wit (SP), ingezonden 6 mei 2004 (vraagnummer 2030413930) en van het lid Lambrechts (D66), eveneens ingezonden 6 mei 2004 (vraagnummer 203041395). </toelichting>
   <antwoorden aantal="2">
      <antwoord nummer="1">Het overleg dat ik bij verschillende gelegenheden heb gevoerd met de VNG en de burgemeesters van de vier grote steden heeft ertoe geleid dat ik specifieke maatregelen heb aangekondigd om de terugkeer van de groep reeds lange tijd in Nederland verblijvende asielzoekers intensief te faciliteren. Het gaat hier om asielzoekers die zijn ingestroomd onder de oude Vreemdelingenwet, die verblijven in de reguliere opvang en die onherroepelijk niet in aanmerking zijn gekomen voor een verblijfsvergunning. Het doel hierbij is steeds geweest om zoveel mogelijk te voorkomen dat deze mensen op straat belanden. In de overleggen met de VNG en de G4 is deze doelgroep door alle partijen onderschreven. Tevens heb ik steeds aangegeven dat oplossingen voor de problematiek rond deze groep asielzoekers gevonden moeten worden binnen de bestaande wettelijke mogelijkheden. Dit betekent onder meer dat voor vreemdelingen die onder de werking van de Vreemdelingenwet 2000 vallen, het recht op overheidsvoorzieningen – waaronder opvang – van rechtswege, eindigt 28 dagen nadat de aanvraag om toelating definitief is afgewezen. Ik verwijs u in dit verband tevens naar mijn antwoorden op de vragen die de leden De Wit (Aanhangsel Handelingen nr. 1665, vergaderjaar 2003–2004) en Lambrechts (Aanhangsel Handelingen nr. 1667, vergaderjaar 2003–2004) mij inzake dit onderwerp gesteld hebben. De VNG heeft bij brief van 11 februari jl. de gemeenten geïnformeerd over de afspraken die zijn gemaakt over de aanpak van de terugkeer van langdurig in Nederland verblijvende asielzoekers. Daarnaast heb ik bij brief van 23 april jl. de VNG, Commissarissen van de Koningin, de Korpsbeheerders, Korpschefs, Hoofden van Vreemdelingenpolitie en de Colleges van Burgemeester en Wethouders geïnformeerd over de wijze waarop uitvoering wordt gegeven aan de projectmatige uitvoering van het terugkeerbeleid ten aanzien van deze specifieke groep asielzoekers, alsmede aan de manier waarop gemeenten hierover voorgelicht zullen worden. Tenslotte hebben tot dusver 10 regionale bijeenkomsten plaatsgevonden waarbij dit terugkeerbeleid aan gemeenten is toegelicht. </antwoord>
      <antwoord nummer="2">Neen, nu ik hierover reeds in een eerder stadium duidelijke afspraken heb gemaakt met de VNG en de G4 en ik hierover recentelijk (op 19 april jl.) nog met de VNG gesproken heb, ben ik daartoe niet bereid. </antwoord>
      <noten afkomstig="antwoord"/>
   </antwoorden>
</kvr>
