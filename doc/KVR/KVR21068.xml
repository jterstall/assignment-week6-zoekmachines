<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris voor Onderwijs, Cultuur en Wetenschap, mw. Van der Laan, over de online-verslaggeving van de Olympische Spelen door de NOS. (Ingezonden 12 augustus 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21068
</item>
         <item attribuut="Inhoud">Vragen over bericht dat de NOS in samenwerking met KPN de Olympische Spelen live gaat uitzenden via internet en dat de uitzendingen slechts te zien zijn op de breedbandportal van KPN. Ze zijn kennelijk uitsluitend toegankelijk voor de ADSL-abonnees van de providers aangesloten op het ADSL-netwerk van KPN (zoals Planet Internet, Het Net en Wanadoo), die samen slchts 45% van de breedbandgebruikers bedienen. Indiener vindt dit strijdig met het feit dat de Olympische Spelen op de de eerdere evenementenlijst van het Mediabesluit voorkomen.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Omroepen) Vrijetijdsbesteding (Sport)</item>
         <item attribuut="Trefwoorden">Internet Omroepen Sport</item>
         <item attribuut="Vindplaats">Kamervragen met antwoord 2003-2004, nr. 2236, Tweede Kamer</item>
         <item attribuut="Vraagnr_bij_indiening">2030419340</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2004-09-08</item>
         <item attribuut="Datum_indiening">2004-08-12</item>
         <item attribuut="Document-id">KVR21068</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4727" allpagenumbers="4727 4728" vetnummer="2030419340" code="0304tkkvr2236" lopendefooter="Tweede Kamer, vergaderjaar 2003–2004, Aanhangsel" filenaam="KVR21068" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2236" onderwerp="" indiendatum="2004-08-12">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris voor Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="2004-09-8">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat de NOSin samenwerking met KPN de volledige 2000 uur van de Olympische Spelen live zal gaan uitzenden via internet? Zo ja, zullen de uitzendingen slechts te zien zijn op de breedbandportal van KPN en daarmee exclusief ter beschikking komen van de plusminus 1 miljoen adsl-abonnees van één van de providers via het adslnetwerk van KPN – zoals Planet Internet, Het Net, Zon, Wanadoo en Freeler, die samen slechts zo’n 45% van de breedbandgebruikers bedienen? </vraag>
      <vraag nummer="2">Deelt u de mening dat de online-verslaggeving van de Olympische Spelen door de NOS beschikbaar zou moeten zijn voor alle breedbandgebruikers in Nederland? </vraag>
      <vraag nummer="3">Was voor de NOS, gelet op het feit dat de NOSalleen voor Nederland uitzendrechten bezit, bij de totstandkoming van de samenwerking met KPN doorslaggevend dat KPN kon garanderen dat de beelden alleen toegankelijk zouden zijn voor internetgebruikers in Nederland? </vraag>
      <vraag nummer="4">Kunnen adsl-aanbieders die gebruik maken van een ander adsl-netwerk dan dat van KPN alsmede kabel-internetaanbieders in theorie een soortgelijke garantie geven? Zo ja, waarom – en tegen welke voorwaarden – is de NOSexclusief met KPN in zee gegaan? </vraag>
      <vraag nummer="5" voetnoot="1">Hoe verhoudt zich de beperkte toegankelijkheid van de online-verslaggeving van de Olympische Spelen door de NOS tot de evenementenlijst, zoals opgenomen in het Mediabesluit, gelet op het feit dat de Olympische Spelen in het jaar 2000 op de lijst «rechtstreeks/gedeeltelijk» in plaats van op de lijst «rechtstreeks/volledig» werden geplaatst «aangezien het niet mogelijk is dagelijks alles van dit evenement uit te zenden»? <voetnoot nummer="1"/>
      </vraag>
      <vraag nummer="6">Bent u bereid het Commissariaat voor de Media te laten onderzoeken of de NOSzich schuldig maakt aan overtreding van artikel 13c, lid 1a Mediawet, op basis waarvan de publieke omroep de taak heeft programma’s voor algemene omroep te verzorgen, voor de ontvangst waarvan geen andere kosten verschuldigd zijn dan de kosten van aankoop of gebruik van technische voorzieningen die de ontvangst mogelijk maken? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 256" documentnummer="19">Kamerstuk 26 256, nr. 19</noot>
      </noten>
   </vragen>
   <antwoorden aantal="6">
      <antwoord nummer="1">Ja, de NOSzendt de Olympische Spelen live uit via breedbandinternet en maakt daarbij gebruik van de portal van KPN. Deze uitzendingen zijn alleen te zien via de breedbandportal van KPN. Om breedband internet bij de eindgebruiker te krijgen is de tussenkomst van providers van breedband internet nodig. De NOS heeft aan deze providers een aantal voorwaarden gesteld. Een aantal daarvan moest de NOSstellen op grond van haar contract met het IOC. Dit gold in het bijzonder voor het vereiste dat de Olympische beelden alleen in Nederland opvraagbaar zouden zijn. De NOSheeft daarnaast andere voorwaarden gesteld. Deze betreffen het waarborgen van de technische kwaliteit van het breedbandaanbod. Ook stelde de NOSde eis dat de provider de dienst zonder betaling, anders dan de reguliere abonnementsgelden, aan hun gebruikers zouden aanbieden. Dit om de dienst laagdrempelig te houden. Aan alle breedband providers zijn dezelfde voorwaarden gesteld. De NOSheeft geen voorkeur voor KPN of voor enige andere provider gehad. Alleen het KPN-concern heeft zich bereid en in staat getoond om aan alle voorwaarden te voldoen. De NOS stelt niet op exclusieve basis met KPN in zee te zijn gegaan. </antwoord>
      <antwoord nummer="2">Ja, dit biedt de mogelijkheid om de Spelen op een innovatieve wijze aan te bieden en het publiek zelf te kunnen laten kiezen uit de grote hoeveelheid beschikbare beelden. Dit is echter aan voorwaarden verbonden. Zoals hierboven is aangegeven, kon alleen het KPN-concern hieraan voldoen. Voor de toekomst dient de NOS ernaar te streven om de toegankelijkheid van dit soort diensten voor breedbandgebruikers te optimaliseren. </antwoord>
      <antwoord nummer="3">Ja, zie het antwoord op vraag 1. </antwoord>
      <antwoord nummer="4">Ook partijen die via een ander netwerk dan dat van KPN breedband internet aanbieden, zouden aan de voorwaarde van territoriale afbakening kunnen voldoen. De NOS stelt niet op exclusieve basis met KPN in zee te zijn gegaan. Andere breedbandproviders zijn echter niet ingegaan op het aanbod van de NOS en de daarbij gestelde voorwaarden. </antwoord>
      <antwoord nummer="5">In Bijlage II van het Mediabesluit is een lijst opgenomen van evenementen die op grond van artikel 72 van de Mediawet in ieder geval dienen te worden uitgezonden op een open net. Op de lijst «gedeeltelijke rechtstreekse verslaggeving» zijn de Olympische Spelen opgenomen, waarbij een minimum uitzendduur van 6 uur per dag is vereist. «Open net» is in artikel 1, onder yy, van de Mediawet gedefinieerd als een televisieprogrammanet, waarop televisieprogramma’s voor algemene omroep worden uitgezonden, met een bereik van ten minste 75% van alle huishoudens in Nederland (..). De Olympische Spelen worden door de NOSniet alleen via breedband internet uitgezonden maar uiteraard ook op televisie. Daarmee wordt voldaan aan artikel 72 van de Mediawet. Ook aan het minimumvereiste van 6 uur uitzending per dag wordt door de NOSvoldaan. </antwoord>
      <antwoord nummer="6">In de vraag wordt verwezen naar artikel 13c, eerste lid, onder a, van de Mediawet. Dit artikel betreft de taakopdracht van programma’s voor algemene omroep die door middel van omroepzenders worden verspreid. Daaronder vallen niet uitzendingen die via internet plaatsvinden. In dit geval is artikel 13c, derde lid (neventaken), van belang. De NOSheeft de betreffende uitzendingen via breedband internet bij het Commissariaat aangemeld, zoals vereist is. Het Commissariaat voor de Media toetst thans of de neventaak is toegestaan. In dat kader komt ook de (non-)exclusiviteit van de overeenkomst met KPN aan de orde. Een specifiek verzoek van mijn kant voegt daar niets aan toe. </antwoord>
      <noten afkomstig="antwoord"/>
   </antwoorden>
</kvr>
