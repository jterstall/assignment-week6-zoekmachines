<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smeets en Heerts (beiden PvdA) aan de staatssecretaris van Economische Zaken en de minister van Justitie over oplichting en faillissementsfraude met behulp van het Handelsregister. (Ingezonden 25 januari 2008);Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31196
</item>
         <item attribuut="Inhoud">Vragen over 'pseudo-ondernemers' die slechts schulden aangaan, die ze vervolgens nooit betalen. Hoe is het mogelijk dat deze pseudo-ondernemers steeds weer nieuwe bedrijven kunnen inschrijven in het Handelsregister van de Kamer van Koophandel?</item>
         <item attribuut="Rubriek">Bedrijfsleven en industrie (Ondernemingen) Bedrijfsleven en industrie (Overig) Burgerlijk recht en burgerlijk procesrecht (Faillissementsrecht) Criminaliteit en openbare orde (Fraude)</item>
         <item attribuut="Trefwoorden">Faillissementen Fraude Handelsregisters Ondernemingen</item>
         <item attribuut="Vindplaats">Kamervragen met antwoord 2007-2008, nr. 1623, Tweede Kamer</item>
         <item attribuut="Vraagnr_bij_indiening">2070809720</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Smeets Heerts</persoon>
         </item>
         <item attribuut="Datum_reaktie">2008-03-11</item>
         <item attribuut="Datum_indiening">2008-01-25</item>
         <item attribuut="Document-id">KVR31196</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3291" allpagenumbers="3291 3292 3293" vetnummer="2070809720" code="0708tkkvr1623" lopendefooter="Tweede Kamer, vergaderjaar 2007–2008, Aanhangsel" filenaam="KVR31196" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1623" onderwerp="" indiendatum="2008-01-25">
         <vrager partij="PvdA" oorsprong="parlement">Smeets Heerts</vrager>
         <vraagt-aan>de staatssecretaris van Economische Zaken en de minister van Justitie</vraagt-aan>
      </vraagdata>
      <antwoorddata antwoorddatum="11 maart 2008), zie ook Aanhangsel Handelingen nr. 1443, vergaderjaar 2007–2008.">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de berichtgeving over zogenaamde ondernemers die in hoofdzaak slechts schulden aangaan, die ze vervolgens nooit betalen, waarmee echte ondernemers en consumenten voor honderdduizenden euro’s benadeeld worden? <voetnoot nummer="1"/>
      </vraag>
      <vraag nummer="2">Hoe is het mogelijk dat deze pseudo-ondernemers steeds weer nieuwe bedrijven kunnen inschrijven in het Handelsregister van de Kamer van Koophandel? </vraag>
      <vraag nummer="3">Deelt u de mening dat een inschrijving bij de Kamer van Koophandel, met bijbehorend officieel nummer, een zekere betrouwbaarheid en kredietwaardigheid suggereert, waardoor ondernemers steeds diensten en goederen leveren aan de pseudo-ondernemers? </vraag>
      <vraag nummer="4">Hoe kunt u bevorderen dat pseudo-ondernemers die bovengenoemde handelwijze volgen, niet meer ingeschreven zullen worden in het Handelsregister? </vraag>
      <vraag nummer="5">Overweegt u om een zwarte lijst in te voeren, met daarop een lijst van personen die zich om die reden niet meer kunnen inschrijven? </vraag>
      <vraag nummer="6">Is hiervoor een wijziging van de Wet op het Handelsregister noodzakelijk? Zo ja, wanneer kunt u een voorstel voor deze wetswijziging bij de Kamer indienen? </vraag>
      <vraag nummer="7">Wat is de stand van zaken bij de algemene aanpak van faillissementsfraude? Hoe staat het met de implementatie van de in 2004 aangekondigde maatregelen, zoals het bestuursverbod, de verbetering van het toezicht op vennootschappen, verbetering van de mogelijkheden voor de curator om tegoeden en boedelbestanddelen te achterhalen en het aanpakken van de handel in lege BV’s? </vraag>
      <vraag nummer="8" voetnoot="2">Hoe komt het dat iemand die persoonlijk failliet is gegaan, toch bestuurslid kan worden bij meerdere vennootschappen, en nu verdacht wordt van faillissementsfraude? <voetnoot nummer="2"/>
      </vraag>
      <vraag nummer="9">Is het waar dat dit zelfs gebeurd is met toestemming van de curator? Kunt u met een voorstel voor wetgeving komen om ook hier te komen met een bestuursverbod? </vraag>
      <vraag nummer="10">Is het waar dat wel het paspoort kan worden ingenomen, maar niet de identiteitskaart, zodat iemand alsnog naar het buitenland zou kunnen vluchten? Kunt u met een voorstel voor wetgeving komen om ook de identiteitskaart in te kunnen nemen? </vraag>
      <noten afkomstig="vraag">
         <noot nummer="1" datum="2008-01-22" bron="TROS Opgelicht!">TROS Opgelicht!, 22 januari 2008</noot>
         <noot nummer="2" datum="2008-01-23" bron="FD, " titel="Faillissementswet bevat voor oplichters aantrekkelijke mazen">FD, «Faillissementswet bevat voor oplichters aantrekkelijke mazen», 23 januari 2008</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Voor de beantwoording van deze vraag dient een onderscheid te worden gemaakt tussen ondernemingen die toebehoren aan een rechtspersoon en ondernemingen die toebehoren aan een natuurlijke persoon. Op grond van de Handelsregisterwet heeft de Kamer van Koophandel geen mogelijkheden om inschrijving van een eenmaal opgerichte rechtspersoon in het Handelsregister te weigeren. Het Handelsregister heeft tot taak, alle ondernemingen in Nederland te registreren. Aan het register komt daarbij geen eigen taak toe in het sanctioneren van faillissementsfraude. Voorafgaande faillissementen of fraude daarbij geven geen rechtsgrond voor een weigering tot registratie. Dat wordt ook onwenselijk geacht, omdat een toetsing zou kunnen leiden tot minder inschrijvingen en een groter aantal ondernemingen dat niet geregistreerd draait in het zwarte circuit. Daarmee zou het toezicht en dus ook de handhaving ernstig worden bemoeilijkt. Wel is het denkbaar dat onder de vigerende wettelijke regels in het BW, een verklaring van geen bezwaar voor de oprichting van een BV op basis van dergelijke feiten wordt geweigerd. In dat geval kan ook geen inschrijving van de rechtspersoon in het Handelsregister plaatsvinden. Voor wat betreft een onderneming die toebehoort aan een natuurlijke persoon is er onder de huidige wetgeving geen mogelijkheid om de inschrijving ervan te weigeren op grond van eerder begane delicten of uitgesproken faillissementen tegen natuurlijke personen die bestuurder van een dergelijke onderneming zijn. </antwoord>
      <antwoord nummer="3">Neen. Het registreren van de betrouwbaarheid en kredietwaardigheid van ondernemingen behoort niet tot de taken van het Handelsregister. Dat zou ook onuitvoerbaar zijn, omdat in beginsel de ingeschrevene zelf verantwoordelijk is voor de juistheid en actualiteit van de gegevens in het Handelsregister. Van de frauduleuze ondernemer kan op dat punt weinig worden verwacht. Zoals in het genoemde televisieprogramma werd opgemerkt, heeft in het zakelijke verkeer ieder een eigen onderzoeksverantwoordelijkheid ten aanzien van het beoordelen van de betrouwbaarheid en kredietwaardigheid van zakenrelaties. Ter zake bestaan genoegzaam instrumenten in de private sector. Ook kunnen faillissementen worden opgezocht in het Centraal Insolventieregister dat op Internet voor eenieder te raadplegen is. Wel vormen de gegevens in het Handelsregister, waar omtrent elke onderneming staat geregistreerd aan wie deze toebehoort, daarbij een belangrijk hulpmiddel. </antwoord>
      <antwoord nummer="4 t/m 6">Zoals ook in het antwoord op vraag 1 is gesteld, zou het aanpassen van de laagdrempeligheid van de huidige inschrijving kunnen leiden tot minder inschrijvingen. Ondernemingen kunnen er dan voor kiezen om zich helemaal niet te registreren en te opereren in het zwarte circuit. Daarmee zou het toezicht en dus ook de handhaving ernstig worden bemoeilijkt. Het ministerie van Justitie betrekt gegevens uit het Handelsregister bij de uitvoering van het preventieve toezicht in verband met de oprichting van, of statutenwijziging bij, NV’s en BV’s. Van die gegevens zal ook gebruik worden gemaakt wanneer het preventieve toezicht in de toekomst wordt vervangen door een doorlopend repressief toezicht op alle rechtspersonen. Op grond van art. 28, eerste lid, onder 5°, Wetboek van Strafrecht kan reeds een beroepsverbod worden opgelegd. Het betreft dan de ontzetting van het recht tot de uitoefening van het beroep waarin de schuldige een bepaald misdrijf heeft begaan. Een wetsvoorstel ter verruiming van de desbetreffende regeling en het aantal gevallen waarin een ontzetting uit het beroep van bestuurder kan worden opgelegd ligt voor advies bij de Raad van State. Een – partiële – zwarte lijst zou kunnen worden gevormd door de registratie van door de rechter opgelegde verboden om op te treden als bestuurder van een rechtspersoon. Hiervoor is eveneens wetgeving in voorbereiding, in het kader van de beoogde vervanging van het preventief toezicht door een doorlopend repressief toezicht op rechtspersonen. Zwarte lijsten kunnen daarbij een functie hebben in het kader van een effectief toezicht op ondernemingen. Het kabinet is voornemens op dit gebied vooral een Europese insteek te kiezen, omdat het anders vanwege het vrije verkeer van diensten wel erg eenvoudig zou zijn om zelfs bij het bestaan van een zwarte lijst vanuit andere Lidstaten de handelspraktijk gewoon door te zetten. </antwoord>
      <antwoord nummer="7">Over de algemene aanpak van faillissementsfraude is de Kamer geïnformeerd bij brief TK 2007–2008 29 911, nr. 10, bijlage 2. In verband met het toezicht op rechtspersonen is in 2007 geconsulteerd over een ontwerpwetsvoorstel. De reacties waren in het algemeen instemmend. Wel hebben de reacties ertoe geleid dat andermaal wordt bezien of het wetsvoorstel nog aanpassing behoeft. In het kader van de herziening van het toezicht op rechtspersonen (invoering van repressief toezicht op rechtspersonen op basis van risico-indicatoren en afschaffing van het preventief toezicht) bestaat het voornemen om eveneens een wetsvoorstel met betrekking tot de mogelijkheid van een bestuursverbod anders dan langs strafrechtelijke weg voor te bereiden. Een wetsvoorstel ter verruiming van het strafrechtelijk bestuursverbod en het aantal gevallen waarin een ontzetting uit het beroep kan worden opgelegd ligt voor advies bij de Raad van State. </antwoord>
      <antwoord nummer="8">Een faillissement is geen misdrijf; dat geldt zowel voor een zakelijk als een persoonlijk faillissement. Faillissementen die gepaard gaan met elementen van fraude kunnen strafrechtelijk worden aangepakt. In dit geval betreft het een individuele zaak die onder de aandacht is gebracht bij het Openbaar Ministerie. </antwoord>
      <antwoord nummer="9">Ik kan niet beoordelen of de curator hierin gekend is. Zie verder mijn antwoord op vraag 4, 5 en 6. </antwoord>
      <antwoord nummer="10" voetnoot="1 2">De gefailleerde heeft, anders dan bij het paspoort, altijd recht op een Nederlandse identiteitskaart (NIK) <voetnoot nummer="1"/>. Dit moet worden gezien in relatie met de Wet op de identificatieplicht. Het inhouden of weigeren van een NIK kan er toe leiden dat een burger over geen enkel wettelijk identiteitsbewijs beschikt. Het verstrekken van een NIK waarmee binnen de EU gereisd kan worden, betekent overigens niet dat betrokkene niet meer aan zijn verplichtingen zal kunnen worden gehouden. Op grond van de EG-Insolventieverordening kan de curator van de betrokkene ook in andere EU-lidstaten zijn bevoegdheden uitoefenen <voetnoot nummer="2"/>. Daarnaast is het zo dat in een Europa met open binnengrenzen de betrokkene zonder veel moeite Nederland kan verlaten ook als hij niet in het bezit is van een NIK. Om voornoemde redenen zal de staatssecretaris van Binnenlandse Zaken en Koninkrijksrelaties niet met een voorstel tot wetgeving komen om de NIK te kunnen inhouden of weigeren. </antwoord>
      <noten afkomstig="antwoord">
         <noot nummer="1">Artikel 46a Paspoortwet</noot>
         <noot nummer="2">Verordening (EG) nr. 1346/2000 van de Raad van 29 mei 2000, Pb EG L 160</noot>
      </noten>
   </antwoorden>
</kvr>
