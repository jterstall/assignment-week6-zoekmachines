<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over de verdeling van de toezichtkosten voor OPTA onder marktpartijen. (Ingezonden 14 november 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24439
</item>
         <item attribuut="Inhoud">Vragen naar aanleiding van een herziening van het Besluit Vergoedingen Telecommunicatiewet, waarin de bestaande verdeelsleutel voor de toezichtkosten over grotere en kleinere marktpartijen gewijzigd zou worden. KPN, toch een 'aanmerkelijke markmacht' (AMM-)partij, zou 3 miljoen euro minder gaan betalen.</item>
         <item attribuut="Rubriek">Communicatie, media en informatievoorziening (Telecommunicatie) Handel en economie (Mededinging)</item>
         <item attribuut="Trefwoorden">Mededinging Telecommunicatie</item>
         <item attribuut="Vindplaats">Kamervragen met antwoord 2005-2006, nr. 473, Tweede Kamer</item>
         <item attribuut="Vraagnr_bij_indiening">2050603060</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-12-02</item>
         <item attribuut="Datum_indiening">2005-11-14</item>
         <item attribuut="Document-id">KVR24439</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1009" allpagenumbers="1009 1010" vetnummer="2050603060" code="0506tkkvr473" lopendefooter="Tweede Kamer, vergaderjaar 2005–2006, Aanhangsel" filenaam="KVR24439" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="473" onderwerp="" indiendatum="2005-11-14">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-12-2">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het waar dat een herziening van het Besluit Vergoedingen Telecommunicatiewet voorligt bij de Raad van State? </vraag>
      <vraag nummer="2">Wat is de directe aanleiding om tot aanpassing van dit besluit te komen? </vraag>
      <vraag nummer="3">Wat is er mis met de bestaande verdeelsleutel voor de toezichtkosten? </vraag>
      <vraag nummer="4">Deelt u de mening dat het principe «de vervuiler betaalt» moet blijven gelden en dat AMM-partijen dus in sterke mate dienen bij te dragen aan de toezichtkosten? </vraag>
      <vraag nummer="5">Is na de aanpassing van dit besluit nog sprake van een evenredige en eerlijke verdeling van de kosten over de verschillende grotere en kleinere marktpartijen? </vraag>
      <vraag nummer="6">Is het waar dat KPN door deze aanpassing van het besluit 3 miljoen euro minder gaat betalen? </vraag>
      <vraag nummer="7">Vanwaar deze gulle geste aan het bedrijf waarvan de overheid nog altijd een belangrijke aandeelhouder is? </vraag>
      <vraag nummer="8">Bent u bereid het ontwerpbesluit aan de Kamer te zenden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Zoals ik in mijn antwoord op vragen van het lid Gerkens (Aanhangsel Handelingen II 2004/05, nr. 2415) heb aangegeven, is (in september) een voorstel tot wijziging van het Besluit Vergoedingen Telecommunicatiewet voor advies aan de Raad van State gestuurd. Inmiddels heeft de Raad advies uitgebracht, dat momenteel wordt verwerkt. </antwoord>
      <antwoord nummer="2 en 3">Directe aanleiding is de wijziging van het regelgevende kader voor de elektronische communicatiesector in mei 2004. Het bestaande systeem, waarin voor elke afzonderlijke relevante markt de toezichtskosten worden bepaald, kan niet worden gecontinueerd. In het bestaande systeem gaat het om een gering aantal relevante markten. Daarom is deze methodiek uitvoerbaar, zonder dat van OPTA een onevenredige administratieve inspanning wordt gevraagd. Het nieuwe regelgevende kader (zoals dat sinds mei vorig jaar geldt en nu wordt geconcretiseerd) onderscheidt aanzienlijk meer relevante markten. Bovendien moet de marktindeling worden herzien als de ontwikkelingen daar aanleiding toe geven. Het grote aantal markten dat moet worden onderscheiden en de frequente bijstellingen zou ertoe leiden dat het toerekenen van toezichtkosten aan elk van deze (deel)markten grote uitvoeringsproblemen en -kosten met zich meebrengt. Een bijkomende reden tot aanpassing is dat het niet meer redelijk is om bij het toerekenen van toezichtkosten aan partijen met aanmerkelijke marktmacht geen onderscheid te maken tussen de aard en omvang van de verplichtingen die partijen opgelegd hebben gekregen. In de regelgeving die tot mei 2004 gold had elke partij met aanmerkelijke marktmacht dezelfde verplichtingen. In het nieuwe regelgevende kader moet het college per aanbieder vaststellen welke verplichtingen in een concreet geval noodzakelijk zijn. Daarom kunnen verplichtingen voor partijen met aanmerkelijke marktmacht variëren van zeer licht tot zeer zwaar, waarbij de verplichtingen in de tijd kunnen veranderen. Tegen deze achtergrond is gekozen voor een geheel andere benadering. De toezichtkosten worden niet meer toegerekend aan de vele relevante markten, maar aan de gehele elektronische communicatiemarkt. De totale kosten worden versleuteld over alle geregistreerde partijen die actief zijn op deze markt. Grote partijen betalen een vergoeding naar rato van de omzet. Voor kleine en middelgrote partijen geldt een forfaitaire vergoeding. Partijen met een omzet beneden een zekere grens (ik denk hierbij aan € 1 miljoen) betalen geen toezichtvergoeding. Ik merk nog op dat het nieuwe systeem voldoet aan de eisen van artikel 12, eerste lid, van de Machtigingsrichtlijn (richtlijn nr. 2002/20/EG), zo heeft de Europese wetgever expliciet aangegeven. Ik citeer in dit verband de volgende passage uit overweging 31 van de Machtigingsrichtlijn: «Een voorbeeld van een billijk, eenvoudig en transparant alternatief voor deze omslagcriteria is een verdeelsleutel gebaseerd op de omzet». </antwoord>
      <antwoord nummer="4">De keuze van de wetgever om de toezichtkosten door te berekenen aan de sector is niet gebaseerd op het beginsel «de vervuiler betaalt», maar op het profijtbeginsel (zie o.a. kamerstukken II 1996/97, 25 533, nr. 3, blz. 133 en Handelingen II, 31 maart 1998, 67-5010, 5011). Toegespitst op de toezichtkosten in verband met toegangsverplichtingen van partijen met aanmerkelijke marktmacht, lijdt het geen twijfel dat in het bijzonder ook de toegangvragende partijen profijt hebben van de toegangsverplichtingen. </antwoord>
      <antwoord nummer="5">Zoals uit slot van het antwoord op vraag 2 blijkt, draagt het nieuwe systeem bij uitstek bij aan een evenredige en eerlijke kostenverdeling, door rekening te houden met de omvang van partijen. </antwoord>
      <antwoord nummer="6">De invoering van de nieuwe maatstaf voor de toerekening van toezichtkosten leidt logischerwijs tot een herverdeling van lasten. Grote ondernemingen, die niet waren aangewezen als partij met aanmerkelijke marktmacht, betalen in het nu nog geldende systeem (relatief) zeer lage vergoedingen, gelet op de omvang van deze bedrijven. Door de invoering van het omzetcriterium komt aan deze situatie een einde, en gaan deze bedrijven meer betalen. Omgekeerd heeft KPN in het oude systeem over het algemeen meer betaald dan op grond van het omzetcriterium het geval zou zijn. In hoeverre KPN in het omzetsysteem minder gaat betalen, is nog niet bekend. OPTA is momenteel bezig de gegevens te verzamelen die nodig zijn om de vergoedingen voor 2006 te kunnen vaststellen. </antwoord>
      <antwoord nummer="7">Zie het antwoord op de vragen 2 en 5. </antwoord>
      <antwoord nummer="8">Op zichzelf bestaat geen bezwaar tegen verstrekking van de tekst van het ontwerpbesluit, zij het dat de tekst met het oog op art. 25a, tweede lid, van de Wet op de Raad van State vertrouwelijk zou moeten worden toegestuurd en niet openbaar gemaakt zou mogen worden voordat het Staatsblad is verschenen. Ik verwacht echter dat dergelijke toezending weinig meerwaarde heeft omdat het ontwerp naar verwachting één dezer dagen door de Koningin zal worden ondertekend. Het Staatsblad – waarvan uw Kamer op de gebruikelijke wijze kennis kan nemen – komt kort daarop uit. Deze voortvarendheid is ook noodzakelijk om het nieuwe systeem voor 2006 te kunnen toepassen. Aangezien inwerkingtreding met terugwerkende kracht voor dit type besluiten bezwaarlijk is, zou eventueel uitstel van bekendmaking en inwerkingtreding met het oog op kennisneming van de inhoud van het ontwerp door uw Kamer waarschijnlijk tevens betekenen dat invoering moet worden uitgesteld tot 2007. Gelet op de dringende noodzaak over te gaan op het nieuwe systeem acht ik dat niet verantwoord. </antwoord>
      <noten afkomstig="antwoord"/>
   </antwoorden>
</kvr>
