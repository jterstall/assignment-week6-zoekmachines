<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Lith (CDA) aan de staatssecretaris van Volkshuisvesting, Ruimtelijke Ordening en Milieubeheer en de staatssecretaris van Sociale Zaken en Werkgelegenheid over de risico's van Legionella in koeltorens. (Ingezonden 27 oktober 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26778
</item>
         <item attribuut="Inhoud">In het nieuwe ontwerp-Arbeidsomstandighedenbesluit worden koeltorens niet genoemd. Gevraagd wordt onder andere of het huidige AI-blad 32, evt. in aangepaste vorm, gebruikt kan worden in het handhavingsbeleid van de Arbeidsinspectie en als voorbeeld kan dienen voor een middelvoorschrift en een arbocatalogus. Vragensteller verwijst verder o.a. naar rapporten van de KEMA en de KIWA over het voorkomen van legionellabesmetting via koeltorens.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Infectieziekten Preventieve gezondheidszorg</item>
         <item attribuut="Vindplaats">Kamervragen met antwoord 2006-2007, nr. 339, Tweede Kamer</item>
         <item attribuut="Vraagnr_bij_indiening">2060702170</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van Lith</persoon>
         </item>
         <item attribuut="Datum_reaktie">2006-11-21</item>
         <item attribuut="Datum_indiening">2006-10-27</item>
         <item attribuut="Document-id">KVR26778</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="723" allpagenumbers="723 724" vetnummer="2060702170" code="0607tkkvr339" lopendefooter="Tweede Kamer, vergaderjaar 2006–2007, Aanhangsel" filenaam="KVR26778" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="339" onderwerp="" indiendatum="2006-10-27">
         <vrager partij="CDA" oorsprong="parlement">Van Lith</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-11-21">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe wordt, gegeven het feit dat in het ontwerpbesluit Arbeidsomstandigheden en de begeleidende brief van de staatssecretaris van Sociale Zaken en Werkgelegenheid van 2 juni 2006 <voetnoot nummer="1"/>koeltorens zoals gebruikt bij industriële installaties niet worden genoemd, geborgd dat de regelgeving zoals verwoord in beleidsregel 4.87 en AI blad 32 niet in een vacuüm verdwijnt? </vraag>
      <vraag nummer="2" voetnoot="2">Bent u bekend met de problemen die veel industrieën hebben met het vaststellen van de concentratie legionellabacteriën in koelwater via de kweekmethode NEN 6265 <voetnoot nummer="2"/>? Bent u bereid om samen met de industrie te investeren in de ontwikkeling van een nieuwe analysetechniek en de ruimte te benutten of te creëren voor de technieken om de analyse van legionellabacteriën in koelwater en proceswater te optimaliseren binnen de wet- en regelgeving? </vraag>
      <vraag nummer="3" voetnoot="3">Bent u bekend met het KEMA-rapport «Risicoclassificatie en beheersing Legionella in recirculatiesystemen met koeltorens» uit 2002? <voetnoot nummer="3"/>Ziet u in de in deze rapportage opgenomen methode, welke is gericht op de hygiëne (biofilmbestrijding en optimale waterbehandeling), bedrijfsvoering (BREF-aspecten) en monitoring én uitgaat van meetbare/beoordeelbare risicofactoren, een adequate wijze om industriële koeltorens op een preventieve manier Legionella-veilig te bedrijven? </vraag>
      <vraag nummer="4">Kan het huidige AI 32 blad (in aangepaste vorm) worden gebruikt in het handhavingsbeleid van de Arbeidsinspectie en als voorbeeld dienen voor een middelvoorschrift en een arbocatalogus? Bent u bereid hieraan mee te werken en dit financieel te ondersteunen? </vraag>
      <vraag nummer="5">Zoals verwoord in het Kiwa-onderzoek van 2001, «Omvang en preventie van vermeerdering van Legionella in koeltorens en luchtbehandelingapparatuur» waarin door de onderzoekers wordt geadviseerd om voor koeltorens voor comfortkoeling en industriële koeltorens een verschillende beleidsaanpak te hanteren en waarin wordt aangetoond dat gebouwgebonden koeltorens in algemene zin een groter risico hebben dan industriële koeltorens. Het advies is bij het opstellen van de Arbo-beleidsregel 4.87 niet overgenomen. Bent u – met de uitbraak in Amsterdam van afgelopen zomer nog vers in ons geheugen – voornemens dit advies over te nemen? Zo ja welke additionele maatregelen worden dan voorgesteld voor gebouwgebonden koeltorens? </vraag>
      <noten afkomstig="vraag">
         <noot nummer="4"/>
         <noot nummer="1" documenttype="Kamerstuk" kamerstuk-id="30 552" documentnummer="6" documentjaargang="2005-2006">Kamerstuk 30 552, nr. 6, vergaderjaar 2005–2006</noot>
         <noot nummer="2">De methode wordt in de Beleidsregel 4.87 genoemd als de gangbare bepalingsmethode voor legionellabacteriën in koelwater en proceswater (vuile matrix) maar is in feite ontwikkeld voor toepassing op drinkwater (schone matrix)</noot>
         <noot nummer="3">02-6263KPS/MEC</noot>
         <noot nummer="4">Uitgevoerd in opdracht van het ministerie van Sociale Zaken en Werkgelegenheid</noot>
      </noten>
   </vragen>
   <antwoorden aantal="5">
      <antwoord nummer="1">De voorschriften aangaande de bescherming van werknemers tegen biologische agentia gelden voor alle situaties waarin werknemers kunnen worden blootgesteld aan biologische agentia. Deze voorschriften gelden dus ook voor koeltorens zoals gebruikt bij industriële installaties. De grondslag van deze voorschriften is te vinden in artikel 4.87 van het huidige Arbobesluit. Dit artikel volgt uit implementatie van EU-regelgeving en zal ook in het aangepaste/nieuwe Arbobesluit van kracht blijven. Er is dus geen vacuüm. </antwoord>
      <antwoord nummer="2">De aanwezigheid van legionella kan op verschillende manieren worden aangetoond. Van de kweekmethode NEN 6265 is bekend dat de detectie van legionella kan worden bemoeilijkt in microbiologisch vervuild water. Het hanteren van deze methode is niet verplicht. Het inzetten van bruikbare methoden uit andere branches, bijvoorbeeld uit de medische microbiologische wereld, of ontwikkelen van meetprotocollen, is aan werkgevers en werknemers. Hierbij kan overwogen worden om normalisatie te initiëren. </antwoord>
      <antwoord nummer="3">De genoemde aspecten: hygiëne, bedrijfsvoering en monitoring zijn uitgangspunt van de huidige beleidsregel. Het is aan de sociale partners om te beoordelen of de door de KEMA opgestelde hygiëne- en monitoringmethodiek geschikt is om aan de vereiste doelvoorschriften zoals opgenomen in de regelgeving te voldoen. </antwoord>
      <antwoord nummer="4">Het AI-blad 32 is geen overheidsuitgave maar een commercieel informatieblad. Sociale partners kunnen – naast informatie uit onderzoeken, leidraden, brancherichtlijnen, Arboconvenanten, af te schaffen beleidsregels en voorlichtingmateriaal – gebruik maken van deze AI-bladen voor het opstellen van hun catalogi. De Arbeidsinspectie controleert of bedrijven zich aan de wettelijke regels houden. De catalogi zullen door de overheid marginaal worden getoetst. Getoetste arbocatalogi vormen het referentiekader voor de inspectie. De invoering van de herziening van de Arbowet wordt ondersteund door flankerend beleid. Onderdeel van dit beleid is de totstandkoming van arbocatalogi in zijn algemeenheid te bevorderen. </antwoord>
      <antwoord nummer="5">Het doelvoorschrift aangaande de veiligheid en gezondheid van werknemers ter bescherming tegen biologische agentia is van toepassing op alle werkzaamheden, daarmee ook op alle soorten watervoerende installaties en dus ook op alle soorten koeltorens op uiteenlopende plaatsen waarmee werknemers in aanraking zouden kunnen komen. Arbo-beleidsregel 4.87-1 bevat voorschriften voor alle koeltorens. Het was gezien de aard van de voorschriften niet nodig om een onderscheid te maken tussen comfortkoeltorens en industriële koeltorens. Dat comfortkoeltorens vaker tot problemen leiden heeft te maken met het feit dat in kantoorgebouwen (niet-industriële omgeving) minder aandacht is voor technische installaties en dus ook voor koeltorens. De maatregelen die ik naar aanleiding van de inspectie 2004–2005 heb genomen bestaan uit het ontwikkelen en verspreiden van voorlichtingsmateriaal. Vervolgens zal de Arbeidsinspectie opnieuw inspecteren om vast te stellen of er ook daadwerkelijk verbetering is opgetreden. De veronderstelling was dat met de arbeidsomstandighedenregelgeving en het toezicht door de Arbeidsinspectie ter bescherming van de werknemers ook de bescherming van de volksgezondheid en leefomgeving zou zijn geregeld. Naar aanleiding van de uitbraak in Amsterdam beziet de Staatssecretaris van VROM of aanvullende maatregelen nodig zijn ter bescherming van de omgeving en zal u hierover voor 1 maart 2007 informeren. </antwoord>
      <noten afkomstig="antwoord"/>
   </antwoorden>
</kvr>
