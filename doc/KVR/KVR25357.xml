<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Haverkamp en Van Bochove (beiden CDA) aan de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat over extra woningbouw Haarlemmermeer. (Ingezonden 24 maart 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25357
</item>
         <item attribuut="Inhoud">De leden Haverkamp en Van Bochove vragen onder meer of het klopt dat de minister heeft besloten om op de locatie Hoofddorp-West de bouw van 4000 tot 8000 woningbouw toe et staan. Zo ja: hoe verhoudt dat besluit zich dan tot het feit dat de evaluatie van de Schipholwetgeving niet is afgerond, en tot het feit dat de Kamer nog geen conceptbesluit van het kabinet heeft ontvangen?</item>
         <item attribuut="Rubriek">Bouw (Woningbouw)</item>
         <item attribuut="Trefwoorden">Woningbouw</item>
         <item attribuut="Vindplaats">Kamervragen met antwoord 2005-2006, nr. 1263, Tweede Kamer</item>
         <item attribuut="Vraagnr_bij_indiening">2050610300</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Haverkamp</persoon>
            <persoon partij="CDA">Van Bochove</persoon>
         </item>
         <item attribuut="Datum_reaktie">2006-04-11</item>
         <item attribuut="Datum_indiening">2006-03-24</item>
         <item attribuut="Document-id">KVR25357</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2691" allpagenumbers="2691 2692" vetnummer="2050610300" code="0506tkkvr1263" lopendefooter="Tweede Kamer, vergaderjaar 2005–2006, Aanhangsel" filenaam="KVR25357" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1263" onderwerp="" indiendatum="2006-03-24">
         <vrager partij="CDA" oorsprong="parlement">Haverkamp</vrager>
         <vrager partij="CDA" oorsprong="parlement">Van Bochove</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-04-11">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het bericht dat u besloten heeft om op de locatie Hoofddorp-West de bouw van 4.000 tot 8.000 woningen toe te staan? <voetnoot nummer="1"/>
      </vraag>
      <vraag nummer="2">Is het u bekend dat in de PKB-tekst van paragraaf 2.2.5.2 van de Nota Ruimte is vastgelegd dat op basis van de evaluatie van de Schipholwetgeving zal worden bezien of het bouwverbod voor onder meer Hoofddorp-West kan worden opgeheven, en dat het te nemen besluit hierover ter beoordeling aan de Kamer zal worden voorgelegd? </vraag>
      <vraag nummer="3">Indien u vraag 1 bevestigend beantwoordt, hoe verhoudt dit besluit zich dan tot het feit dat de evaluatie van de Schipholwetgeving nog niet is afgerond, en tot het feit dat de Kamer nog geen concept-besluit van het kabinet heeft ontvangen? </vraag>
      <vraag nummer="4">Waarom bent u van mening dat de andere in paragraaf 2.2.5.2 van de Nota Ruimte genoemde locaties, namelijk Noordwijkerhout en de Legmeerpolders, niet bebouwd kunnen worden? </vraag>
      <vraag nummer="5" voetnoot="2">Klopt het bericht dat uit een onderzoek van de provincies Noord- en Zuid-Holland blijkt, dat niet alleen in de Haarlemmermeer, maar ook in de bollenstreek na 2010 grote aantallen woningen gebouwd kunnen worden, mits de geluidsgrenzen van Schiphol worden aangepast? <voetnoot nummer="2"/>
      </vraag>
      <vraag nummer="6">Zo ja, wat is, mede in het licht van wat in de Nota Ruimte is vastgelegd over de toekomstige ontwikkeling van de bollenstreek, uw mening hierover? Ziet u ruimte voor een aanpassing van de geluidsgrenzen? Hoe denkt u wat dit betreft met de Kamer om te gaan? </vraag>
      <vraag nummer="7">Welke consequenties zou de bouw van grote aantallen woningen in de Haarlemmermeer (inclusief verdichting) en de bollenstreek hebben voor de bouwplannen van Almere en de daarvoor benodigde ontsluiting en voor de bouwplannen van andere regio’s, zoals Holland-Rijnland en Haaglanden? </vraag>
      <noten afkomstig="vraag">
         <noot nummer="1" datum="2006-03-22" bron="Het Agrarisch Dagblad">Het Agrarisch Dagblad, 22 maart 2006</noot>
         <noot nummer="2" datum="2006-03-17" bron="De Telegraaf">De Telegraaf, 17 maart 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik bied daarvoor de ruimte. De exacte ruimtelijke invulling van het gebied, hangt overigens mede af van het kabinetsbesluit in juni over het Noordvleugelprogramma. </antwoord>
      <antwoord nummer="2">Ja. </antwoord>
      <antwoord nummer="3">In de Nota Ruimte is aangegeven dat op basis van de resultaten van de evaluatie van de Schipholwetgeving en uiterlijk op 1 december 2006, zal worden bezien of de bouwbeperking in Hoofddorp-West en de andere twee genoemde gebieden kan vervallen. Ook is in de nota aangegeven dat het te nemen besluit hierover tijdig ter beoordeling aan de Tweede Kamer zal worden voorgelegd. Hieraan zal het kabinet zich houden. Het eindrapport van de evaluatie van het Schipholbeleid is afgerond en reeds op 15 februari jl. aan uw Kamer aangeboden (Kamerstukken II, 2005/6, 29 665, nr. 24). De uitkomsten van deze evaluatie geven mij de ruimte om het gebied Hoofddorp-West vrij te geven voor verstedelijking. De genoemde evaluatie is tevens input voor het kabinetsstandpunt over Schiphol. Dat geldt ook voor de resultaten van het mainportproject (Kamerstukken II, 2005/6, 26 959, nr. 107 en het Groepsrisicobeleid Schiphol (Kamerstukken II, 2005/6, 29 665, nr. 25). Zoals aangegeven zal het kabinet het kabinetsstandpunt over Schiphol in april aan u aanbieden. In dit standpunt is ook het besluit over het opheffen van het betreffende bouwverbod worden opgenomen. De Kamer wordt zo, binnen de in de Nota Ruimte gestelde termijn, in staat gesteld zijn oordeel te bepalen. Met het vrijgeven van Hoofddorp-West voor verstedelijking, heb ik eraan bijgedragen dat de beide provinciale staten zich bij de behandeling van de gebiedsuitwerking op de overige onderdelen van de uitwerking kunnen richten. In paragraaf 2.2.5.2. van de Nota Ruimte is overigens opgenomen dat het voor alle bouwlocaties die in de nabijheid van de luchthaven ontwikkeld worden van groot belang is dat de gemeenten de toekomstige bewoners goed informeren over de mogelijke hinder- en veiligheidsaspecten in relatie tot de luchtvaart. Dat geldt ook voor Hoofddorp-West. </antwoord>
      <antwoord nummer="4">Over verstedelijking in de andere twee locaties heb ik geen uitspraak gedaan, aangezien een dergelijke ruimtelijke ontwikkeling niet is voorzien in de vastgestelde gebiedsuitwerking (Noordwijkerhout) of buiten het gebied ligt waarop de uitwerking betrekking heeft (Legmeerpolder). Vrijgeven van deze beide locaties maakt daarmee geen onderdeel uit van de behandeling door de beide provinciale staten. Een uitspraak over deze twee locaties, maakt onderdeel uit van het kabinetsstandpunt over Schiphol, dat u in april ontvangt. </antwoord>
      <antwoord nummer="5">Nee, dit bericht klopt niet. Het gebruik van de luchthaven Schiphol leidt tot ruimtelijke beperkingen. In de Bollenstreek komen de voornaamste beperkingen voor woningbouw echter voort uit de onderlinge afspraken van de Zuid-Hollandse gemeenten in dat gebied. Deze zijn opgenomen in het zogenoemde «Pact van Teylingen». Een eventuele aanpassing van de geluidsgrenzen van Schiphol heeft dan ook relatief weinig invloed op de bouwmogelijkheden in dit gebied. </antwoord>
      <antwoord nummer="6">Zie het antwoord op vraag 5. </antwoord>
      <antwoord nummer="7">Voor de Noordvleugel wordt door rijk en regio uitgegaan van een behoefte van 150 duizend woningen voor deze periode 2010–2030. Door de verschillende Noordvleugel-partijen zijn (op de Derde Noordvleugelconferentie in 2003) afspraken gemaakt over de bijbehorende locaties, woonmilieus en de fasering. Als onderdeel van de genoemde afspraken, richt de regio zich voor het gebied ten zuidwesten van Amsterdam op de bouw van 29 duizend woningen. De aanwijzing in de Nota Ruimte van de Bollenstreek en de Haarlemmermeer tot bundelingsgebied voor verstedelijking, past hierbij. Rond Schiphol schept de Nota Ruimte echter tegelijkertijd ruimtelijke beperkingen die het moeilijk maken de noodzakelijke ruimte voor woningbouw te vinden. De provincies Noord- en Zuid-Holland hebben daarom van mij de opdracht gekregen een gebiedsuitwerking voor Haarlemmermeer en Bollenstreek te maken. Uit de recent vastgestelde gebiedsuitwerking blijkt dat het lastig is de benodigde ruimte voor verstedelijking te vinden. Verschillende betrokken partijen, waaronder rijk, provincies, gemeenten en waterschappen stellen een flink aantal voorwaarden waaraan moet worden voldaan. De gebiedsuitwerking heeft ruimte gevonden voor bijna 25 duizend woningen binnen en buiten het bestaande bebouwde gebied (met inbegrip van de locatie Hoofddorp-West). De uitwerking komt zo iets lager uit dan de gestelde 29 duizend. Hiermee ontstaat er een relatief klein tekort. Dit maakt het nu niet nodig om hiervoor op zoek te gaan naar andere locaties. De uitkomst van de gebiedsuitwerking heeft dan ook geen invloed op de bouwplannen in Almere of die in andere delen van de Randstad, zoals bijvoorbeeld Haaglanden of het gedeelte van Holland-Rijnland dat buiten het gebied ligt waarop de gebiedsuitwerking betrekking heeft. Voor de meeste locaties die in de gebiedsuitwerking zijn opgenomen geldt echter wel dat aan een aantal randvoorwaarden moet zijn voldaan alvorens daadwerkelijk gebouwd kan worden. Met het opheffen van de bouwbeperking heb ik nu één van de randvoorwaarden opgeheven. Daarmee komt in elk geval meer ruimte voor bouwen in het Noord-Hollandse deel van de het gebied waarop de gebiedsuitwerking betrekking heeft. Voor de ontwikkeling van de Randstad acht ik het belangrijk de woningbouwproductie op korte termijn op peil te krijgen, de woningtekorten terug te dringen en ook voor de periode vanaf 2010 ruimte te vinden voor de grote woningbouwopgave. De vrijgegeven ruimte in Hoofddorp-West draagt hieraan bij. Belangrijk is wel dat ook de betrokken partijen in de Bollenstreek en de Haarlemmermeer zich inspannen om een aantal andere randvoorwaarden aan te passen of op te heffen zodat de in de gebiedsuitwerking gevonden ruimte daadwerkelijk voor woningbouw kan worden gebruikt. Voor de volledigheid wijs ik erop dat het Noordvleugelprogramma van het rijk niet alleen betrekking heeft op de Noordvleugel van de Randstad, maar ook op de Utrechtse regio. Het anticipeert op een behoefte van in totaal 219 duizend nieuwe woningen voor de periode 2010–2030 (Noordvleugel: 150 duizend; Utrechtse regio: 69 duizend). Het kabinet zal, in samenhang met de andere onderdelen van het Noordvleugelprogramma, in juni een integraal standpunt bepalen ten aanzien van de gebiedsuitwerking. </antwoord>
      <noten afkomstig="antwoord"/>
   </antwoorden>
</kvr>
