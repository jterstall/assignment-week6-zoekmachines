<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl en Duivesteijn (beiden PvdA) over de Armoedemonitor 1997 van het SCP en CBS. (Ingezonden 8 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5671
</item>
         <item attribuut="Rubriek">Sociale zekerheid (Overig) Welzijn (Overig)</item>
         <item attribuut="Trefwoorden">Armoede</item>
         <item attribuut="Vindplaats">Kamervragen met antwoord 1997-1998, nr. 5, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1997-09-17</item>
         <item attribuut="Datum_indiening">1997-09-08</item>
         <item attribuut="Document-id">KVR5671</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="9" allpagenumbers="9 10" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5671" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="5" onderwerp="" indiendatum="1997-09-8">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="1997-09-17">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Hebt u kennis genomen van de Armoedemonitor 1997 van het SCP en CBS en de daarin naar voren komende percentages van het niet-gebruik van de individuele huursubsidie van 32%, resp. 43%? </vraag>
      <vraag nummer="2">Onderschrijft u de uitkomsten van dit onderzoek? Bent u bereid nader onderzoek te doen naar mogelijkheden om het gebruik te bevorderen? Zo ja, op welke wijze? </vraag>
      <vraag nummer="3">Is het geconstateerde niet-gebruik voor u aanleiding om andere instrumenten van inkomensondersteuning te onderzoeken met het oog op beter bereik van de mensen om wie het gaat? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Duidelijk is dat het niet-gebruik van de huursubsidie in de onderzochte periode groter is dan wat kan worden aanvaard. Ook in ander onderzoek op dit terrein worden percentages niet-gebruik van 25% genoemd. Wel vragen deze uitkomsten om een nuancering. In de armoedemonitor 1997 is het niet gebruik van de huursubsidie gebaseerd op het woningbehoefteonderzoek uit 1993. De uitkomsten van het woningbehoefteonderzoek zijn, tezamen met de uit het onderzoek «analyse van de IHS» afkomstige gegevens over het niet-gebruik, aanleiding geweest om middels een intensieve voorlichtingscampagne het niet-gebruik van de huursubsidie te verminderen. Deze omvatte onder andere: – het verspreiden van ruim een miljoen kanskaarten, waarmee op eenvoudige wijze bepaald kan worden of men in aanmerking kan komen voor een bijdrage voor huursubsidie; – het in verschillende talen verspreiden van brochures en voorlichtingsfilms met informatie over het instrument huursubsidie om zo ook het niet gebruik onder allochtone huurders tegen te gaan; – ten behoeve van ouderen zijn met ouderenbonden en koepels van woningcorporaties afspraken gemaakt voor vergaande samenwerking. Hoe succesvol de afgelopen campagne is geweest kan nog niet worden bepaald. Wel kan worden geconstateerd dat het gebruik van de huursubsidie de afgelopen jaren is toegenomen. Aan de hand van de uitkomsten van het Woning Behoefte Onderzoek 1997 en de resultaten van de evaluatie van de nieuwe huursubsidiewet zal het kabinet bezien in hoeverre het niet-gebruik door deze maatregelen zal zijn verminderd en op welke wijze het gebruik nog verder zou kunnen worden bevorderd. In dit verband kan gewezen worden op het zojuist uitgebrachte rapport van de Commissie Harmonisatie Inkomensafhankelijke regelingen, waarin wordt aangegeven dat niet-gebruik om verschillende redenen onvermijdelijk is, onder meer vanwege de middelentoets. Bovendien mag ervan worden uitgegaan dat van de mensen die slechts aanspraak kunnen maken op een beperkt subsidiebedrag een deel niet de moeite neemt om een aanvraag in te dienen. Per saldo is van belang dat 900.000 huishoudens, waaronder 360.000 ouderen vanaf 65 jaar wel subsidie ontvangen. In het bijzonder het niet-gebruik onder ouderen vereist en krijgt extra aandacht. Wel wordt aan de hand van verschillen tussen steden aangetoond dat niet-gebruik kan worden verminderd bijvoorbeeld door vereenvoudiging van regelgeving, stroomlijning van de uitvoering en gerichte voorlichting. </antwoord>
      <antwoord nummer="3">Het lijdt geen twijfel dat generiek inkomensbeleid (lastenverlichting) het meest waarborgt dat beoogde doelgroepen hiervan profiteren. Door de spreiding over een grote groep mensen zal het dan echter gaan om naar verhouding kleine bedragen per persoon of zeer grote sommen voor belasting en premieverlichting. Daarentegen bieden inkomensafhankelijke regelingen meer geld per huishouden in de beoogde doelgroep, met als potentieel probleem het vóórkomen van niet-gebruik. Overigens heeft het kabinet in het inkomensbeleid voor 1998 bijzondere aandacht gegeven aan de ouderen met de laagste inkomens. Ouderen met een inkomen in de eerste belastingschijf hebben reeds dit jaar een voordeel gekregen, doordat op 1 januari 1997 de alleenstaande ouderenaftrek is ingevoerd. Deze aftrek, tezamen met de algemene ouderenaftrek, wordt per 1 oktober 1997 verhoogd. Voor 1998 wordt een verhoging van de alleenstaande ouderenaftrek voorgesteld. Tevens wordt een inkomensonafhankelijk deel van 500 gulden in zowel de algemene als de aanvullende ouderenaftrek ingevoerd. Per saldo gaan de inkomens van alleenstaande AOW-ers en gehuwde AOW-ers (zonder aanvullend pensioen) erop vooruit met 4% resp. 2,75%. Voor ouderen met onvolledige AOW-rechten, die op aanvullende bijstand zijn aangewezen, gaat in 1998 een hogere Abw uitkeringsnorm gelden. Dan kunnen ook zij profiteren van de genoemde fiscale maatregelen. Het inkomensvoordeel bedraagt op jaarbasis circa f 1000,–. Zoals aangekondigd in de nota «De andere kant van Nederland» heeft het kabinet afspraken gemaakt met de VNG en Divosa over het beter doen benutten van inkomensafhankelijke regelingen. VNG en Divosa hebben inmiddels handreikingen «tegengaan niet-gebruik» en «verbetering bijzondere bijstandsverlening» gemaakt ten behoeve van de lokale overheid. Daarnaast is er een voorlichtingsmodel ontwikkeld door gemeentelijke voorlichters. Op vier regionale bijeenkomsten, die druk zijn bezocht door lokale bestuurders en uitvoerders, is uitgebreid aandacht besteed aan deze praktische handvatten om het niet-gebruik terug te dringen. De effecten van deze inspanningen kunnen nog niet landelijk zichtbaar worden gemaakt, maar verwacht mag worden dat er een positief effect zal optreden, gezien de resultaten die enkele gemeenten al hebben bereikt. </antwoord>
      <noten afkomstig="antwoord"/>
   </antwoorden>
</kvr>
