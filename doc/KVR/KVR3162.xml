<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sipkes (GroenLinks), Van Nieuwenhoven (PvdA) en De Hoop Scheffer (CDA) over mogelijke wapenaankopen door het Junglecommando. (Ingezonden 9 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3162
</item>
         <item attribuut="Inhoud">Betreft het gebruik van ontwikkelingsgelden via het Zeister Zendingsgenootschap (ZZG).</item>
         <item attribuut="Rubriek">Ontwikkelingssamenwerking (Nood- en humanitaire hulp) Veiligheidsbeleid en defensie (Militair materieel)</item>
         <item attribuut="Trefwoorden">Nood- en humanitaire hulp Suriname Wapens</item>
         <item attribuut="Vindplaats">Kamervragen met antwoord 1995-1996, nr. 1203, Tweede Kamer</item>
         <item attribuut="Afkomstig_van">Ontwikkelingssamenwerking (OSW)</item>
         <item attribuut="Indiener">
            <persoon partij="GroenLinks">Sipkes</persoon>
            <persoon partij="PvdA">Van Nieuwenhoven</persoon>
            <persoon partij="CDA">De Hoop Scheffer</persoon>
         </item>
         <item attribuut="Datum_reaktie">1996-05-30</item>
         <item attribuut="Datum_indiening">1996-05-09</item>
         <item attribuut="Document-id">KVR3162</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2445" allpagenumbers="2445 2446" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1203" onderwerp="" indiendatum="1996-05-9">
         <vrager partij="GroenLinks" oorsprong="parlement">Sipkes</vrager>
         <vrager partij="PvdA" oorsprong="parlement">Van Nieuwenhoven</vrager>
         <vrager partij="CDA" oorsprong="parlement">De Hoop Scheffer</vrager>
         <vraagt-aan/>
      </vraagdata>
      <antwoorddata antwoorddatum="1996-05-30">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Is het waar dat ontwikkelingsgelden via het Zeister Zendingsgenootschap zijn gebruikt voor wapenaankopen door het Junglecommando? <voetnoot nummer="1"/>
      </vraag>
      <vraag nummer="2">Zo ja, was u hiervan op de hoogte? Wat werd met deze transactie beoogd? </vraag>
      <noten afkomstig="vraag">
         <noot nummer="1" datum="1996-04-27" bron="Utrechts Nieuwsblad">Utrechts Nieuwsblad, 27 april 1996</noot>
      </noten>
   </vragen>
   <antwoorden aantal="1">
      <antwoord nummer="1 en 2" voetnoot="1">In de periode april 1986 tot en met mei 1991 werd door Nederland via de partikuliere organisaties Zeister Zendingsgenootschap (ZZG) en CMC/Cebemo voor een totaal bedrag van f 31 miljoen aan humanitaire noodhulp verschaft aan de bevolking in Oost-Suriname en Surinaamse vluchtelingen in Frans-Guyana. Hiervan werd een bedrag van f 28,5 miljoen gefinancierd uit de begroting voor Ontwikkelingssamenwerking; het restant ad f 2,5 miljoen werd gedekt uit eigen bijdragen van partikuliere organisaties in Nederland, voornamelijk het ZZG. Van het door het Ministerie voor Ontwikkelingssamenwerking gefinancierde programma werd f 14,2 miljoen besteed aan voedselhulp, f 7,8 miljoen aan medische hulp, f 2,5 miljoen aan onderwijs, f 2,5 miljoen aan vluchtelingenhulp en f 0,5 miljoen aan landbouwhulp. Dit noodhulpprogramma richtte zich op 19.000 mensen: de 7.000 Surinamers die als gevolg van de binnenlandse oorlog tussen het Jungle Commando van Ronnie Brunswijk en het Surinaamse Nationaal Leger naar Frans-Guyana waren gevlucht en de ruim 12.000 Surinamers die vanwege dit konflikt bovenstrooms van Langetabbetje van de rest van het land geı¨soleerd raakten. De noodhulp werd via eerdergenoemde partikuliere organisaties verschaft, aangezien deze de beste toegang hadden tot de hulpbehoevende bevolkingsgroepen. De coo¨rdinatie van het programma werd toegekend aan het ZZG vanwege de oude banden die deze organisatie via haar kontakten met de Evangelische Broedergemeente had met het binnenland in Oost-Suriname. Het ZZG stuurde een algemeen coo¨rdinator naar Frans-Guyana, selekteerde een aantal medewerkers in Suriname en Europa en vestigde een kantoor in Saint-Laurent teneinde het programma uit te voeren. Tevens werd vanaf december 1986 tot maart 1991 gebruik gemaakt van de diensten van kol. b.d. Van Tussenbroek, o.a. voormalig militair attache´ bij de Nederlandse Ambassade te Paramaribo en ten tijde van het noodhulpprogramma gepensioneerd en woonachtig in Cayenne. De aktiviteiten van de heer Van Tussenbroek bestonden uit het doorgeven van noodhulpfinancie¨n van Cayenne naar de ZZG-vertegenwoordiging in Saint-Laurent en het inklaren van goederen. In eerste instantie werden door het ZZG gelden rechtstreeks op de eigen rekening van de heer Van Tussenbroek gestort; op 5 december 1986, op 12 december 1986 en op 17 december 1986 werd telkenmale een bedrag van f 100.000 gestort teneinde hulpverleners in Saint-Laurent in staat te stellen zo spoedig mogelijk ondersteuning te bieden. Op 12 december 1986 opende het ZZG een eigen rekening bij de BNP in Cayenne, die korte tijd daarna operationeel werd (de eerste storting op deze rekening werd gepleegd op 19 december 1986). Sindsdien zijn alle overmakingen uit Zeist via deze rekening gelopen. De heer Van Tussenbroek had een machtiging om overmakingen tot ten hoogste FF 150.000 per transaktie ten laste van deze rekening te plegen, echter alleen na overleg met en goedkeuring door het ZZG te Zeist. Alle overmakingen van de heer Van Tussenbroek zijn gedokumenteerd, uitgeschreven cheques verantwoord met bonnen en andere bewijsstukken. De administratie van het hele door ZZG uitgevoerde programma werd vanaf het begin door de eigen accountant van ZZG gecontroleerd. Daarnaast werd de ZZG-boekhouding in Nederland ook door een externe accountant beoordeeld. Vanaf begin 1990 werd het ZZG-trajekt in Suriname eveneens door een externe accountant uit Paramaribo beoordeeld. Het noodhulpprogramma werd twee keer in opdracht van het Ministerie gee¨valueerd door het adviesbureau Development Perspectives te Arnhem. Het eerste evaluatierapport, dat door de toenmalige Minister voor Ontwikkelingssamenwerking naar de Voorzitter van de Vaste Commissie voor Ontwikkelingssamenwerking van de Tweede Kamer werd gestuurd was lovend over het door het ZZG gevoerde beheer over het programma. Tot dan was in totaal ruim f 22 miljoen besteed. Het voor voedselhulp gehanteerde distributiesysteem werd «onder de omstandigheden het meest efficie¨nte» genoemd, klachten vanuit Paramaribo dat het JC steun zou hebben ontvangen werden ongegrond genoemd. Ook het tweede evaluatierapport is destijds aan de Kamer toegezonden, en wel op 5 juni 1991. Dit rapport, dat u volledigheidshalve wederom als bijlage bij deze antwoorden toegaat <voetnoot nummer="1"/>, bevat enige kritiek op het beheer van een component van het noodhulpprogramma, namelijk het voedselhulpprogramma. Dit programma was in april 1990 stopgezet omdat er toen geen behoefte meer aan deze hulp bestond. Het werd, toen de situatie onder de vluchtelingen weer verslechterde als gevolg van de gevechten in Brokopondo en rond Moengo, in augustus 1990 hervat voor een bedrag van in totaal ruim f 700.000. De evaluatiemissie meldt dat gezien het toenemende wantrouwen zijdens het JC, dit JC niet meer bereid was om voedsel van derden te aanvaarden. Teneinde toch de familieleden van JC-ers van voedsel te voorzien was ZZG er toe overgegaan (vertegenwoordigers van) deze groep voedselbonnen te verstrekken. Gezien de sfeer van toenemende intimidatie waarin dit programma moest worden uitgevoerd kon niet een totaal waterdicht systeem opgezet worden dat zou garanderen dat deze bonnen ook altijd gebruikt werden voor het doel waarvoor ze verstrekt werden. Gezien deze kritiek besloot Ondergetekende om dit onderdeel van het noodhulpprogramma stop te zetten. In eerdergenoemde brief waarmee dit evaluatierapport aan de Kamer werd aangeboden wordt dit ook medegedeeld. Gezien de moeilijke omstandigheden waaronder het noodhulpprogramma moest worden uitgevoerd, waarbij bedreigingen en soms geweld aan de orde van de dag waren, zijn wij van mening dat het ZZG een zo goed mogelijke beheersstruktuur heeft gekozen om dit programma uit te voeren. Uit de talrijke uitgevoerde controles op dit programma en uit de nog steeds beschikbare administratie van het programma blijkt niet dat uit dit programma direkt of indirekt wapenaankopen voor het JC zijn gefinancierd. Over het beheer van een onderdeel van het programma in een negatief oordeel uitgesproken, hetgeen voor Eerste Ondergetekende aanleiding vormde om dit onderdeel op te schorten. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
