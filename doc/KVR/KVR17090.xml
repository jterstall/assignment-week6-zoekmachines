<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over sponsoring van de voetbalshirtjes van FC Twente door Amicon. (Ingezonden 17 december 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17090
</item>
         <item attribuut="Inhoud">Vragen over sponsoring van profvoetbalclubs door ziekenfonds, in het licht van de tekorten in de ziekenfondskas en het afwentelen van de kosten van sponsoring op de verzekerden.</item>
         <item attribuut="Rubriek">Gezondheidszorg (Zorgverzekeringen) Vrijetijdsbesteding (Sport)</item>
         <item attribuut="Trefwoorden">Sponsoring Sport Ziekenfondsverzekering</item>
         <item attribuut="Vindplaats">Kamervragen met antwoord 2002-2003, nr. 696, Tweede Kamer</item>
         <item attribuut="Vraagnr_bij_indiening">2020304780</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-01-30</item>
         <item attribuut="Datum_indiening">2002-12-17</item>
         <item attribuut="Document-id">KVR17090</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1465" allpagenumbers="1465 1466" vetnummer="2020304780" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17090" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="696" onderwerp="" indiendatum="2002-12-17">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-01-30">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op de uitspraak van de Raad van State dat de voetbalshirtjes van FC Twente, van 1997 tot en met 1999 gesponsord door zorgverzekeraar Amicon, uiteindelijk grotendeels betaald gaan worden door de ziekenfondsverzekerden van Amicon? <voetnoot nummer="1"/>
      </vraag>
      <vraag nummer="2">Op welke gronden was de Raad van State het niet eens met het CTZ om de kosten gelijkelijk over de drie onderdelen van het verzekeringsbedrijf te verdelen? </vraag>
      <vraag nummer="3" voetnoot="2">Komen deze kosten ten laste van de middelen die het ziekenfonds in de vorm van een vastgesteld budget ten behoeve van beheer ter beschikking heeft, zoals in antwoord op eerdere Kamervragen gesteld? <voetnoot nummer="2"/>
      </vraag>
      <vraag nummer="4">Wordt het nu geen tijd aangezien deze uitspraak ook consequenties heeft voor alle andere zorgverzekeringen, om paal en perk te stellen aan de sponsoring van onder meer voetbalclubs door zorgverzekeraars, zeker nu de tekorten in de ziekenfondskas opgevangen moeten worden door verhoging van de nominale premies? </vraag>
      <noten afkomstig="vraag">
         <noot nummer="1" datum="2002-12-13" bron="Volkskrant">Volkskrant, 13 december 2002</noot>
         <noot nummer="2">Vragen Marijnissen, aanhangsel-Handelingen nr. 1616, vergaderjaar 1995–1996. CTZ = College voor Toezicht op de Zorgverzekeringen</noot>
      </noten>
   </vragen>
   <antwoorden aantal="3">
      <antwoord nummer="1 en 2">In geding was het besluit op bezwaar van het College van toezicht op de zorgverzekeringen (CTZ), om de kosten van sponsoring van de voetbalshirts van FC Twente, gemaakt in de periode van 1997 tot en met 1999, als niet verantwoorde beheerskosten van het OWM Amicon Zorgverzekeraar Ziekenfonds ua, aan te merken. OWM Amicon Zorgverzekeraar Ziekenfonds ua heette destijds nog OWM Oostnederland Zorgverzekeraar Ziekenfonds ua en maakte deel uit van de Stichting Oostnederland Verzekeringen. Dit concern bestond verder uit een aantal andere rechtspersonen, waaronder een particuliere ziektekostenverzekeraar genaamd OWM Oostnederland Zorgverzekeraar Particulier ua, een schadeverzekeraar genaamd Oostnederland Schadeverzekeringen NV en een assurantiebemiddelingsbedrijf genaamd, Varla-assurantiebemiddelingsbedrijf Oostnederland BV. Op een gegeven moment is de naam «Oostnederland» veranderd in «Amicon». Het CTZ vond dat de sponsorkosten gelijkelijk verdeeld dienden te worden over alle rechtspersonen die onderdeel uitmaakten van het concern. Het CTZ constateerde dat van de 13 rechtspersonen in het concern, 4 rechtspersonen zich actief met verzekeringsactiviteiten op de markt begaven. Op grond daarvan meende het CTZ dat niet meer dan een vierde deel van de kosten ten laste van de ziekenfondsverzekering zou mogen komen, tenzij Amicon, dat had aangegeven dat het hele concern belang had bij vergroting van de naamsbekendheid, zou kunnen onderbouwen dat het belang van het ziekenfonds groter was dan dat van de andere rechtspersonen. Als richtlijn geldt dat beheerskosten verantwoord zijn, indien deze maatschappelijk aanvaardbaar zijn. Er moet een rechtstreekse relatie zijn tussen de kosten en de uitvoering van de ziektekostenverzekering. Het CTZ vindt dat dit ook kan gelden voor sportsponsoring. Het CTZ hanteert als uitgangspunt voor de toerekening van de beheerskosten, dat kosten op grond van de integrale benadering moeten worden toegerekend. De integrale benadering houdt in dat bij de toedeling van beheerskosten binnen een concern of een samenwerkingsverband van een ziekenfonds met andere rechtspersonen, alle kosten bij de toedeling moeten worden betrokken en die kosten zo veel mogelijk direct dienen te worden toegerekend aan de rechtspersoon ten behoeve waarvan de kosten zijn gemaakt. Indien sprake is van gemeenschappelijke kosten, dient de verdeling van kosten plaats te vinden aan de hand van een transparante en gemotiveerde verdeelsleutel, die per kostensoort verschillend kan zijn. Bij de bepaling van de te hanteren verdeelsleutels geldt naar het oordeel van het CTZ het principe dat de rechtspersoon die profijt zal hebben van de activiteit, ook een daarmee overeenkomstig deel van de kosten draagt. Naar aanleiding van de uitspraak van de Raad van State, afdeling Bestuursrechtspraak en in aanvulling op de informatie die al bij het CTZ bekend was, heeft het CTZ nadere informatie ingewonnen onder meer ten aanzien van de beoogde doelstelling van de sponsoring en de besluitvorming daarover. Uit die informatie is inmiddels in voldoende mate aannemelijk geworden dat de sponsoring met name gericht is geweest op vergroting van de naamsbekendheid van de bedrijfsonderdelen op het gebied van de zorgverzekering. Het betreft zowel het ziekenfonds met inbegrip van de aanvullende ziekenfondsverzekering als de particuliere ziektekostenverzekering. De door Amicon gehanteerde verdeelsleutel op grond waarvan, overeenkomstig het doel van de sponsoring, het grootste deel van de sponsorkosten wordt toegerekend aan deze bedrijfsonderdelen en vervolgens rekening wordt gehouden met de omvang van hun bedrijfsactiviteiten, voldoet aan het uitgangspunt van de integrale kostentoerekening. Inmiddels heeft het CTZ een nieuw besluit genomen. Hierin gaat het CTZ er mee akkoord dat het grootste gedeelte van de sponsorkosten aan de zorgverzekeraars wordt toegerekend, en vervolgens tussen hen verder wordt toebedeeld op basis van de omvang van hun bedrijfsactiviteiten. Dit nieuwe besluit leidt er toe dat de door OWM Amicon Zorgverzekeraar Ziekenfonds ua gemaakte sponsorkosten door het CTZ als verantwoorde beheerskosten worden beschouwd en op basis van de Ziekenfondswet kunnen worden gefinancierd. Er is volgens het CTZ geen reden meer om een gedeelte van deze kosten als niet verantwoorde beheerskosten aan te merken. </antwoord>
      <antwoord nummer="3">Ja. </antwoord>
      <antwoord nummer="4">Neen. De kosten van sportsponsoring kunnen ten laste van de ziekenfondsverzekering komen, tenzij het CTZ de kosten als niet-verantwoord aanmerkt. Het beleid van het CTZ staat hiervoor aangegeven. Ik kan mij hierin vinden. De Ziekenfondswet biedt ziekenfondsen de mogelijkheid om onderling te concurreren. Ik wil deze concurrentie op de verzekeringsmarkt nadrukkelijk stimuleren. Concurrentie moet leiden tot meer efficiëntie en tot een betere prijs/kwaliteitsverhouding. Naamsbekendheid is een aspect dat bij concurrentie een rol speelt. Mocht een ziekenfonds omwille van de sponsoringuitgaven haar nominale premie verhogen, dan staat het een verzekerde uiteraard vrij om van ziekenfonds te wisselen. Ik zie op dit moment geen aanleiding om regels te stellen over de sponsoring van sportclubs door ziekenfondsen. </antwoord>
      <noten afkomstig="antwoord"/>
   </antwoorden>
</kvr>
