<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Roethof en De Koning (D66) over Het Net. (Ingezonden 6 oktober 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5899
</item>
         <item attribuut="Inhoud">Het Net is een initiatief van PTT-Telecom om een laagdrempelige toegang tot het Internet te verzorgen.</item>
         <item attribuut="Rubriek">Communicatie, media en informatievoorziening (Netwerken) Handel en economie (Mededinging)</item>
         <item attribuut="Trefwoorden">Computernetwerken Mededinging</item>
         <item attribuut="Vindplaats">Kamervragen met antwoord 1997-1998, nr. 197, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Roethof</persoon>
            <persoon partij="D66">De Koning</persoon>
         </item>
         <item attribuut="Datum_reaktie">1997-10-27</item>
         <item attribuut="Datum_indiening">1997-10-06</item>
         <item attribuut="Document-id">KVR5899</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="399" allpagenumbers="399 400 401" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5899" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="197" onderwerp="" indiendatum="1997-10-6">
         <vrager partij="D66" oorsprong="parlement">Roethof</vrager>
         <vrager partij="D66" oorsprong="parlement">De Koning</vrager>
         <vraagt-aan/>
      </vraagdata>
      <antwoorddata antwoorddatum="1997-10-27">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">In antwoord op vragen <voetnoot nummer="1"/>hebt u gemeld dat nader onderzocht moet worden of de creatie van Het Net, een initiatief van PTT-Telecom om een laagdrempelige toegang tot het Internet te verzorgen voor haar acht miljoen klanten, in strijd is met mededingingsregels. Het Net is op 30 september 1997 van start gegaan. Wat zijn de uitkomsten van het onderzoek naar Het Net? </vraag>
      <vraag nummer="2">De Internet-providers, verenigd in het NLIP, hebben de OPTA benaderd met een klacht van oneerlijke concurrentie. Deze klacht is niet in behandeling genomen. Waarom niet? </vraag>
      <vraag nummer="3">Beschikt de OPTA over voldoende deskundigheid als het gaat om mededingingsvraagstukken in de sfeer van telecomdiensten, vooral de diensten die gebruik maken van het Internet? </vraag>
      <vraag nummer="4">Waarom is hier geen consultatieronde geweest, vergelijkbaar met de openbare consultatie van belanghebbende met betrekking tot het gratis aanbieden van voice-mail door PTT-Telecom? </vraag>
      <vraag nummer="5">Aangezien het aanbieden van Internet-diensten en e-mail niet gerekend kan worden tot de concessiedienst, mag de KNP geen bijzonder voordeel genieten van haar positie als concessiehouder. Beschikt de minister inmiddels over voldoende informatie om zeker te weten dat er geen sprake is van kruissubsidiëring? </vraag>
      <vraag nummer="6">Is de techniek met behulp van ADSL-modems gelijktijdig voor alle marktpartijen beschikbaar en dus ook voor de concurrenten van Het Net? </vraag>
      <vraag nummer="7">Wat betekent de creatie van Het Net voor bedrijven, zoals de firma Wehkamp, die nu al op het Internet aanwezig zijn? Worden zij niet min of meer gedwongen om nu ook een site op Het Net te maken? Zijn de toegangskosten voor alle bedrijven gelijk? In hoeverre maakt PTT-Telecom met het abonneebestand dat uit de concessie is verkregen, nu misbruik van haar dominante marktpositie? </vraag>
      <vraag nummer="8">Zijn de criteria van de werkgroep «Markt en overheid» volgens de minister van toepassing op de concurrentie tussen Het Net en de bestaande Internet-providers? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, II, nr. 995, vergaderjaar 1996–1997.</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1">In de beantwoording van de Kamervragen heb ik aangegeven dat het in deze kwestie zowel gaat om specifieke bepalingen uit de telecommunicatieregelgeving als om aspecten van algemene mededinging <voetnoot nummer="1"/>. Dit laatste is de bevoegdheid van de minister van Economische Zaken. In dit verband zijn – na onderling overleg – door beide ministeries nadere vragen gesteld aan PTT Telecom. De Onafhankelijke Post en Telecommunicatie Autoriteit (OPTA), het zbo dat op 1 augustus is ingesteld, is verantwoordelijk voor de beoordeling of bepaalde activiteiten van de markt in strijd zijn met specifieke bepalingen uit de geldende telecommunicatieregelgeving. Dit betreft de verplichting tot openbaar aanbod van concessiediensten en producten tegen uniforme voorwaarden en tarieven, het verbod op discriminatie en het verbod op (interne) kruissubsidie. Ten aanzien van de beoordeling van de activiteiten van PTT Telecom ten behoeve van «Het Net» kan op basis van de thans beschikbare gegevens nog geen definitieve conclusie worden getroffen over eventuele strijdigheid met de vanuit de Wtv geldende regelgeving. Dit is nog onderwerp van nader onderzoek door de OPTA samen met het NMa. Ook door het ministerie van Economische Zaken is op grond van de Wet Economische Mededinging een onderzoek ingesteld naar het initiatief van PTT Telecom. Uit de door PTT Telecom verstrekte gegevens is onder meer gebleken dat, in tegenstelling tot eerdere berichten, PTT Telecom geen telefoonnummers zal inzetten voor de adressering van de E-mail dienst. Voorts is gebleken dat PTT Telecom voor het eventueel verstrekken van gegevens die vanuit de concessiedienst zijn verkregen ten behoeve van de E-maildienst, dezelfde voorwaarden en tarieven gelden als voor derden. </antwoord>
      <antwoord nummer="2">De stelling dat de klacht van NLIP niet in behandeling zou zijn genomen is onjuist. De correspondentie waarin NLIP haar zorgen m.b.t. «Het Net» aan mij kenbaar maakt heb ik op 13 augustus 1997 overgedragen aan OPTA. PTT Telecom heeft op deze correspondentie nadere informatie over «Het Net» aan OPTA verstrekt. Tussen het ministerie van Economische Zaken, van Verkeer en Waterstaat en OPTA heeft vervolgens overleg plaatsgevonden. OPTA heeft NLIP daarna een toelichting gegeven op de toepasselijke regelgeving. Ook vanuit het ministerie van EZ heeft briefwisseling met het NLIP plaatsgevonden. Daarbij is op basis van de beschikbare informatie door zowel EZ als door OPTA geconcludeerd, dat er geen aanwijzingen zijn dat PTT Telecom bij de «Net»-activiteiten niet voldoet aan de verplichtingen en voorwaarden die uit de Wtv voortkomen. Tevens heeft OPTA bij de NLIP aangegeven dat dit najaar een onderzoek naar mogelijke kruissubsidie zal worden ingesteld door het ministerie van EZ en OPTA. </antwoord>
      <antwoord nummer="3">De drie leden van het College van de OPTA die door mij zijn aangesteld zijn uitdrukkelijk gekozen op grond van hun gezamenlijke expertise en ervaring op ondermeer juridisch, bedrijfskundig en sectorspecifiek gebied. Voor zover het op dit moment gaat om de beoordeling van sectorspecifieke mededingingsregels zoals opgenomen in de relevante telecommunicatieregelgeving is het College derhalve uitstekend geoutilleerd. Het College wordt daarbij ondersteund door een ambtelijk apparaat dat de nodige expertise bezit op het gebied van de naleving van de bepalingen in de Wtv met betrekking tot mededingingsmaatregelen. Het toezicht op algemene mededingingsregels is de verantwoordelijkheid van de minister van Economische Zaken. Zoals ook in de memorie van toelichting van de nieuwe telecommunicatiewet – die momenteel ter behandeling voorligt bij de Tweede Kamer – is aangegeven gaat het bij de sectorspecifieke mededingingsregels om een verbijzondering van algemene mededingingsregels. In het kader van de nieuwe telecommunicatiewet wordt derhalve ook benadrukt dat er sprake moet zijn van afstemming tussen OPTA en de NMa. Daarop vooruitlopend wordt ook thans reeds nauw samengewerkt door OPTA en de NMa, getuige de onderlinge samenwerking bij de beoordeling van «Het Net»-initiatief. </antwoord>
      <antwoord nummer="4">OPTA heeft mij geïnformeerd dat er geen (openbare) consultatieronde is gehouden omdat de aard van de materie waarop OPTA de regelgeving zou moeten toetsen (wel of geen kruissubsidie dan wel interne verrekeningen) zich niet leent voor een openbare consultatie. </antwoord>
      <antwoord nummer="5">Nee, deze zekerheid kan ik op dit moment nog niet geven. Inderdaad kan het aanbieden van Internetdiensten niet worden gerekend tot de concessiedienst en uiteraard mag PTT Telecom geen bijzonder voordeel genieten van haar positie als concessiehouder. Dit heeft dan ook zeker mijn aandacht. Ten aanzien van de financiering van niet-concessie activiteiten door PTT Telecom in het algemeen geldt datgene dat ook in de beantwoording van de Kamervragen van 20 maart 1997 door mij is gesteld. Omdat ik al eerder heb geconstateerd, dat de niet-concessie activiteiten van PTT Telecom een trendmatig verlies hebben getoond, is dat toen aanleiding geweest om een onderzoek naar kruissubsidie aan te kondigen. Dit onderzoek zal dit najaar door het ministerie van EZ en OPTA worden gestart en wordt momenteel voorbereid. Ik zal u uiteraard van de uitkomst van dit onderzoek op de hoogte stellen. </antwoord>
      <antwoord nummer="6">Desgevraagd heeft PTT Telecom aangegeven, met OPTA te zullen overleggen over de positionering van de ADSL-technologie, voordat eventuele dienstverlening op basis daarvan op de markt komt. OPTA volgt deze ontwikkeling en zal er op toezien dat PTT Telecom de voortgang met de ADSL-technologie voldoende toelicht in het overleg met het bedrijfsleven (bijvoorbeeld in het Forum voor Interconnectie en Speciale Toegang). </antwoord>
      <antwoord nummer="7">Er is naar mijn mening geen sprake van dat bedrijven gedwongen zouden worden deel te nemen aan «Het Net» van PTT Telecom. Het is een vrije commerciële keus voor bedrijven om al dan niet te participeren in een bepaalde marktactiviteit. «Het Net» biedt zelf geen concessiediensten, maar maakt gebruik van concessiediensten en -faciliteiten, die door de «Net»-unit binnen PTT Telecom tegen algemeen geldende, gepubliceerde voorwaarden en tarieven van de concessiehouder PTT Telecom worden betrokken. Deze diensten en faciliteiten zijn voor derden tegen dezelfde voorwaarden en tarieven te verkrijgen. Omdat de «Net»-activiteiten echter geen deel uitmaken van de concessie-dienstverlening van PTT Telecom zijn de tarieven van «Het Net» niet onderworpen aan de door OPTA gehandhaafde wet- en regelgeving. Als gevolg daarvan heeft OPTA geen inzage(recht) in de «Net»-tarieven. PTT Telecom heeft op 25 maart 1997 schriftelijk geantwoord op vragen van HDTP dat de concessiehouder PTT Telecom de gegevens van telefoonabonnees (naam-, adres- en woonplaatsgegevens) tegen algemeen geldende voorwaarden en tarieven aan derden ter beschikking stelt (m.u.v. geheime telefoonnummers). Deze aanpak voldoet naar het oordeel van OPTA aan de daaraan gestelde wettelijke voorschriften. </antwoord>
      <antwoord nummer="8">Nee, ik ben niet van mening dat de criteria van de werkgroep «Markt en overheid» van toepassing zijn op de concurrentie tussen Het Net en bestaande Internet providers. De werkgroep heeft als algemene lijn geformuleerd dat ongelijke concurrentieverhoudingen moeten worden weggenomen. Op deze algemene hoofdregel zijn door de werkgroep echter vier uitzonderingscategorieën van toepassing verklaard. Een dergelijke uitzonderingscategorie is ondermeer aan de orde indien er een beslissing is genomen om de publieke taak van een organisatie onder concurrentie te plaatsen. Bij PTT Telecom is dit inderdaad gebeurd, omdat sinds 1 juli 1997, met de inwerkingtreding van de Wijziging van de Wet op de telecommunicatievoorzieningen (kamerstuk 25 331), PTT Telecom niet langer een bedrijf is dat de werkgroep een OEM noemt; een organisatie met exclusieve of bijzondere marktrechten. Op die datum is nl. het laatste aan de concessie verbonden exclusieve recht, het verzorgen van niet-mobiele spraaktelefonie over kabels en straalverbindingen komen te vervallen. Er zijn sinds 1 juli dit jaar de jure geen telecommunicatiediensten meer die niet in open concurrentie kunnen worden aangeboden op de Nederlandse markt. De algemene lijn van de werkgroep is derhalve niet van toepassing. Overigens heeft de regering in het voorjaar van 1997 besloten om het beoordelingskader dat de werkgroep heeft ontwikkeld verder uit te werken aan de hand van een nadere inventarisatie en doorlichting van bestaande OEM’s. De bovengenoemde criteria en het daaraan gekoppelde beoordelingskader hebben op dit moment (nog) geen wettelijke grondslag. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="995" documentjaargang="1996-1997">Aanhangsel Handelingen, nr. 995, vergaderjaar 1996–1997.</noot>
      </noten>
   </antwoorden>
</kvr>
