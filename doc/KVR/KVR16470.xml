<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Volkshuisvesting, Ruimtelijke Ordening en Milieubeheer en de minister van Economische Zaken over kernenergie. (Ingezonden 5 september 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16470
</item>
         <item attribuut="Inhoud">De vragen betreffen onder meer de sluiting van de kerncentrale Borssele en het opgewerkte plutonium en het radioactieve afval dat afkomstig is van de kerncentrales Borssele en Dodewaard en nu nog is opgeslagen in Frankrijk en Groot-Brittannië.</item>
         <item attribuut="Rubriek">Energie, water en grondstoffen (Kernenergie) Milieu (Afvalstoffen) Milieu (Radioactieve stoffen)</item>
         <item attribuut="Trefwoorden">Kernenergie Radioactieve afvalstoffen</item>
         <item attribuut="Vindplaats">Kamervragen met antwoord 2002-2003, nr. 169, Tweede Kamer</item>
         <item attribuut="Vraagnr_bij_indiening">2010214860</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2002-10-17</item>
         <item attribuut="Datum_indiening">2002-09-05</item>
         <item attribuut="Document-id">KVR16470</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="353" allpagenumbers="353 354 355" vetnummer="2010214860" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16470" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="169" onderwerp="" indiendatum="2002-09-5">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Economische Zaken</vraagt-aan>
      </vraagdata>
      <antwoorddata antwoorddatum="2002-10-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="14">
      <vraag nummer="1">Hoe zijn op het beleidsterrein kernenergie de verantwoordelijkheden verdeeld tussen het ministerie van VROM en het ministerie van Economische Zaken? </vraag>
      <vraag nummer="2" voetnoot="1">Bent u van plan direct in te zetten op sluiting van de kerncentrale Borssele in 2007, zoals het overdrachtsdossier VROM <voetnoot nummer="1"/>op pagina 191 als één van de mogelijkheden noemt? Zo ja, hoe? Zo nee, waarom niet en wanneer dan wel? Welke criteria hanteert u hierbij? </vraag>
      <vraag nummer="3">Bent u ermee op de hoogte dat de schadevergoeding die met energiebedrijf EPZ overeen is gekomen voor het vervroegen van de sluiting van de kerncentrale Borssele van 2007 naar eind 2003, reeds omstreeks 1994 door de Nederlandse regering is betaald? Bent u van plan deze schadevergoeding terug te vorderen? Zo nee, waarom niet? </vraag>
      <vraag nummer="4">Wanneer komt het in Frankrijk en Groot-Brittannië opgeslagen opgewerkte plutonium en radioactieve afval, dat oorspronkelijk afkomstig is van de kerncentrale Borssele en Dodewaard, terug naar Nederland? Wat zijn de plannen met het plutonium? Wat zijn de kosten van opslag van plutonium in Nederland? </vraag>
      <vraag nummer="5">Hoe staat u in het licht van het OSPAR-verdrag, dat mede door Nederland is ondertekend, tegenover het exporteren van kernafval uit de centrale in Borssele voor opwerking naar Frankrijk en/of Groot-Brittannië na 1 januari 2004? Hoe staat u ten opzichte van opwerking van radio-actief afval in het algemeen? </vraag>
      <vraag nummer="6">Indien u kiest voor opwerking van het kernafval uit Borssele na 1 januari 2004, komt dan de eventuele verlenging van de opwerkingscontracten in de Tweede Kamer aan de orde, aangezien de huidige contracten eind 2003 aflopen? Zo ja, wanneer? </vraag>
      <vraag nummer="7">Indien u, mede in het licht van het OSPAR-verdrag, niet kiest voor opwerking van het kernafval na 1 januari 2004, wat moet er dan met het afval gebeuren? Overweegt u het bouwen van extra opslagcapaciteit in Nederland? Zo ja, wat zijn de kosten hiervan? Wie betaalt deze kosten? Wanneer is deze extra opslag gereed? Wanneer dit na 1 januari 2004 het geval is, wat gebeurt er dan in de tussentijd met het kernafval? </vraag>
      <vraag nummer="8">Deelt u de mening dat de kosten van ontmanteling van Borssele voor rekening dienen te komen van de eigenaar energiebedrijf (EPZ) en dat niet, zoals het overdrachtsdossier VROM meldt «ongeacht hoe de sluiting geregeld wordt, er geld dient te worden gereserveerd voor de ontmanteling van de centrale», waarbij het, wederom volgens het overdrachtsdossier, gaat om honderden miljoenen euro’s? </vraag>
      <vraag nummer="9">Op wiens begroting zouden de kosten van ontmanteling van de Borssele-centrale komen te drukken, EZ of VROM? </vraag>
      <vraag nummer="10">Deelt u de mening dat het moeilijk te rijmen is dat energiebedrijf EPZ vanuit het argument van de veranderde situatie op de energiemarkt (liberalisering) zich niet wenst te houden aan de (door EPZ ontkende) afspraak voor sluiting, terwijl tegelijkertijd de overheid de ontmanteling van de centrale betaalt? </vraag>
      <vraag nummer="11">Bent u ook verantwoordelijk voor de kosten van «ontmanteling» van kolen- en gascentrales? Zo nee, waarom niet? </vraag>
      <vraag nummer="12">Is het waar dat de overheid tevens de kosten draagt voor het opwerken en opslaan van het radioactief afval van de kerncentrale Borssele? Zo nee, wie betaalt deze kosten dan? </vraag>
      <vraag nummer="13" voetnoot="2 3">Wanneer is uw standpunt te verwachten over het CORA-rapport <voetnoot nummer="2"/>dat in februari 2001 is verschenen en dat de regering voor advies aan de commissie Ilona heeft gestuurd? Is het waar dat de brief van Minister Jorritsma van 12 juli 2001 <voetnoot nummer="3"/>, waarin zij aangeeft dat de verantwoordelijkheid voor de reactie op het CORA-rapport is overgedragen van EZ naar VROM, het laatste is wat de Kamer hierover heeft vernomen? </vraag>
      <vraag nummer="14">Heeft u het voornemen om in deze kabinetsperiode op welke wijze dan ook initiatieven te nemen die kunnen leiden tot een vergroting van het kernenergievermogen in Nederland? Bent u bereid uit te sluiten dat er in Nederland meer kernenergievermogen bij komt, dan er nu is opgesteld in Borssele? </vraag>
      <noten afkomstig="vraag">
         <noot nummer="1">Sinds eind augustus beschikbaar op website www.regering.nl</noot>
         <noot nummer="1">Terugneembare berging, een begaanbaar pad?», Commissie Opberging Radioactief Afval, in opdracht van Ministerie EZ, februari 2001</noot>
         <noot nummer="3">Niet-dossierstuk 2000–2001 EZ01-414</noot>
      </noten>
   </vragen>
   <antwoorden aantal="14">
      <antwoord nummer="1">Bij besluit van 21 juni 1999 (Stb. 1999, nr. 275) is de zorg voor de Kernenergiewet en voor de op de Kernenergiewet gebaseerde regelgeving, voor zover deze toen behoorde tot de taak van de Minister van Economische Zaken, overgegaan naar de Minister van Volkshuisvesting, Ruimtelijke Ordening en Milieubeheer. Uitzondering vormde daarbij de zorg voor het Besluit registratie splijtstoffen en ertsen en de Aangiftebeschikking splijtstoffen en ertsen. De Minister van Economische Zaken blijft wel deel uitmaken van het bevoegd gezag in het kader van de vergunningverlening. Verder is na deze overdracht met betrekking tot kernenergie de taak van de Minister van Economische Zaken beperkt tot de energiepolitieke aspecten daarvan. </antwoord>
      <antwoord nummer="2">Zoals in het strategisch akkoord is aangekondigd zal er met de eigenaar van de kerncentrale Borssele (NV EPZ) overleg gevoerd worden over het openhouden van de centrale in relatie tot de economische en veilige levensduur. Naast de in de vraag genoemde mogelijkheid worden er in bedoeld VROM introductiedossier ook andere opties vermeld. Thans vindt nog afstemming plaats tussen de departementen van EZ en van VROM over alle hierbij relevante aspecten, waaronder verwerking en opslag van radioactief afval. Vervolgens zal met EPZ voornoemd overleg gevoerd worden. </antwoord>
      <antwoord nummer="3">Bij brief van 16 december 1994 (Kamerstuk 16 226, nr. 26) is door de toenmalige Minister van Economische Zaken aan de Tweede Kamer meegedeeld dat aan de elektriciteitssector een tegemoetkoming is toegekend vanwege niet afgeschreven kosten volgend uit het modificatie programma van de centrale Borssele, ten bedrage van 70 Mfl. Dit bedrag wordt uitbetaald op 1 januari 2004 onder voorwaarde dat de werking van de centrale dan feitelijk beëindigd is. Als voorfinanciering is aan de Sep, ten laste van de voorziening «egalisatie tarieven» op de Sep balans, een renteloze lening ter grootte van 70 Mfl verstrekt. Deze lening dient uiterlijk 1 januari 2004 geheel te worden afgelost. Er is momenteel dus nog niets betaald door de Staat en er valt derhalve niets terug te vorderen. </antwoord>
      <antwoord nummer="4">In het Algemeen Overleg op 22 januari 1998 (Kamerstuk 25 422, nr. 2) over de notitie opwerking van radioactief materiaal (Kamerstuk 25 422 nr. 1) heeft de toenmalige Minister van EZ daarover onder meer opgemerkt dat het plutonium niet zonder meer naar Nederland kan worden teruggezonden als niet aan bepaalde voorwaarden wordt voldaan. Dat volgt uit de verklaring van Dublin waaruit blijkt dat een passende gebruiksmogelijkheid of opslagfaciliteit daarvoor een eerste vereiste is. Voor zover ons bekend is, zijn er nog geen plannen voor toepassing of opslag in Nederland; overigens zijn er ook geen ramingen van kosten bekend. Het radioactieve afval dat bij opwerking ontstaat wordt naar verwachting vanaf medio 2004 naar Nederland teruggezonden. Op dat moment zal de speciaal daarvoor gebouwde HABOG-opslagfaciliteit bij COVRA operationeel zijn. </antwoord>
      <antwoord nummer="5">Bij brief van 25 juni 1997 (Opwerking van radioactief materiaal, Kamerstuk 25 422, nr. 1) heeft de regering laten weten dat zij van mening is dat er geen zwaarwegende en dringende redenen aanwezig zijn om het huidige beleid van de E-sector, dat uitgaat van opwerking, te doen wijzigen. Belangrijke argumenten daarbij waren dat er uit het oogpunt van milieueffecten en proliferatierisico’s geen voorkeur voor opwerken of directe opslag is, maar dat uit oogpunt van kosten en kostenzekerheid een duidelijke voorkeur voor opwerken bestaat. Een dergelijke keuze was niet aan de orde omdat eind 2003 sluiting van de kerncentrale Borssele werd voorzien en voor alle gebruikte splijtstof tot dat moment opwerkingscontracten waren afgesloten. Nu de kerncentrale Borssele langer in bedrijf zal blijven, dient mogelijk opnieuw een standpunt te worden bepaald over al dan niet opwerken voor de splijtstof die vanaf 2004 ingezet zal worden. Bij een standpuntbepaling zal het kabinet vanzelfsprekend rekening houden met internationale conventies hieromtrent. Het OSPAR verdrag heeft overigens geen gevolgen voor een keuze van Nederland om opwerken al dan niet te faciliteren. Standpunt van Nederland is dat de lozingen van radioactieve stoffen vanuit nucleaire installaties (waaronder opwerkingsfabrieken) en ander lozingsbronnen terug gedrongen moeten worden in het kader van de OSPAR-strategie voor radioactieve stoffen. </antwoord>
      <antwoord nummer="6">Eerst indien EPZ kiest voor continuering van opwerken en daarover een contractuele afspraak met Cogéma maakt, zal de Staat hiermee geconfronteerd worden. Vanwege terugzendclausules betreffende afval vereisen opwerkingscontracten instemming van betrokken regeringen door middel van een notawisseling. Indien deze situatie zich voor zou doen zal de Tweede Kamer daarover worden geïnformeerd. </antwoord>
      <antwoord nummer="7">In eerste instantie wordt die keuze door EPZ bepaald. Indien in Nederland opslagvoorzieningen gerealiseerd moeten worden zal EPZ hierover afspraken met COVRA moeten maken. Eventuele kosten komen voor rekening van EPZ en niet voor de Staat. </antwoord>
      <antwoord nummer="8">Ja. Er is ook nooit gesteld dat de Staat hiervoor zou moeten opdraaien. De passage in het introductiedossier heeft de bedoeling gehad aan te geven dat de exploitant van de kerncentrale Borssele (EPZ) de verplichting heeft om een reservering te maken voor ontmanteling. </antwoord>
      <antwoord nummer="9">Niet van toepassing; zie antwoord op vraag 8. </antwoord>
      <antwoord nummer="10">De overheid betaalt de ontmanteling niet; zie antwoord op vraag 8. </antwoord>
      <antwoord nummer="11">De regering is niet verantwoordelijk voor ontmantelingskosten van centrales. </antwoord>
      <antwoord nummer="12">Nee. De kosten komen voor rekening van EPZ. </antwoord>
      <antwoord nummer="13">Het regeringsstandpunt over het CORA-rapport zal in dit najaar aan de Tweede Kamer worden aangeboden. De voortijdige demissionaire status van het vorige kabinet heeft tot gevolg gehad dat er in de afgelopen maanden geen regeringsstandpunt met betrekking tot dit rapport aan de Tweede Kamer kon worden aangeboden. De brief van 12 juli 2001 van de toenmalige Ministers van EZ en van VROM was inderdaad het laatste dat over het CORA-rapport aan de Tweede Kamer is bericht. </antwoord>
      <antwoord nummer="14">Zeker na de liberalisering van de elektriciteitssector is er geen rol weggelegd voor de overheid bij het nemen van initiatieven om te komen tot uitbreiding van het opgestelde elektriciteitsvermogen, waaronder kernenergie. Ook is er na de liberalisering geen rol voor de overheid bij de keuze voor een bepaalde brandstofinzet, waaronder nucleaire brandstof. Dat laat onverlet dat het kabinet beleid voert dat is gericht op bevordering van duurzame energie. De regering is dan ook niet voornemens om met initiatieven te komen die kunnen leiden tot een vergroting van het kernenergievermogen, noch bereid uit te sluiten dat er in Nederland meer kernenergievermogen bij komt, dan er nu is opgesteld in Borssele. Eventuele initiatieven zullen alsdan beoordeeld worden op beleidsaspecten waaronder veiligheidsaspecten inclusief opslag en transport van nucleair afval en externe veiligheid, alsmede voorzieningszekerheid en de bijdrage aan de lange termijn doelstellingen van het klimaatbeleid. </antwoord>
      <noten afkomstig="antwoord"/>
   </antwoorden>
</kvr>
