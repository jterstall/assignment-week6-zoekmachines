<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister van Sociale Zaken en Werkgelegenheid over belemmeringen om langer door te werken. (Ingezonden 15 februari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25121
</item>
         <item attribuut="Inhoud">Vragen naar aanleiding van een artikel in Trouw van 7 februari 2006 over deeltijdpensioen. Onder meer wordt gevraagd naar de gevolgen van het amendement-Vendrik (Kamerstuk 29760. nr. 30) over het vervangen van het overgangsrecht voor werknemers die vóór 1 januari 2005 de leeftijd van 55 jaar hebben bereikt. Heeft het hiermee te maken dat op de website van het ABP wordt afgeraden om tot het 65e jaar door te werken?</item>
         <item attribuut="Rubriek">Inkomen en rechtspositie (VUT en pensionering)</item>
         <item attribuut="Trefwoorden">Pensioenen</item>
         <item attribuut="Vindplaats">Kamervragen met antwoord 2005-2006, nr. 1057, Tweede Kamer</item>
         <item attribuut="Vraagnr_bij_indiening">2050608090</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2006-03-14</item>
         <item attribuut="Datum_indiening">2006-02-15</item>
         <item attribuut="Document-id">KVR25121</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2243" allpagenumbers="2243 2244" vetnummer="2050608090" code="0506tkkvr1057" lopendefooter="Tweede Kamer, vergaderjaar 2005–2006, Aanhangsel" filenaam="KVR25121" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1057" onderwerp="" indiendatum="2006-02-15">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="14 maart 2006), zie ook Aanhangsel Handelingen nr. 1029, vergaderjaar 2005–2006.">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Bonden en werkgevers: Bevorder deeltijdpensioen?» <voetnoot nummer="1"/>
      </vraag>
      <vraag nummer="2">Klopt wat in het artikel staat, namelijk dat nog niet alle pensioenregelingen het deeltijdpensioen kennen? Zo ja, kunt u hiervan een overzicht geven, waarbij een opsplitsing wordt gemaakt tussen de mogelijkheden van deeltijdpensioen vóór het 65e jaar en daarna? </vraag>
      <vraag nummer="3">Deelt u de mening dat door het aannemen door de Kamer van het amendement-Vendrik alle fiscaal gefaciliteerde prepensioenregelingen per 1 januari 2006 de mogelijkheid van deeltijdpensioen moeten bieden? Kunt u aangeven of dat het geval is? </vraag>
      <vraag nummer="4">Bent u bekend met het feit dat het Algemeen Burgerlijk Pensioenfonds (ABP) in individuele pensioenprognoses de volgende waarschuwing opneemt: «Let op: Het is niet verstandig door te werken tot uw 65ste. Want uw ABP Ouderdomspensioen is hoger als u stopt met werken op de eerste dag van de maand waarin uw 65 wordt?» </vraag>
      <vraag nummer="5">Hoe beoordeelt u deze adviezen van het pensioenfonds aan werkenden in het licht van de doelstellingen om mensen te stimuleren om langer door te werken? </vraag>
      <vraag nummer="6">Hoe beoordeelt u de regeling op basis waarvan het ABP Ouderdomspensioen lager is bij het doorwerken tot het 65e jaar? Is dat gewenst en toelaatbaar? Zo neen, bent u van plan om via regelgeving zulke regelingen in de nabije toekomst onmogelijk te maken? </vraag>
      <vraag nummer="7">Kan deze regeling op een of ander manier te maken hebben met het bovengenoemde amendement, zoals het ABP meldt aan individuele deelnemers? </vraag>
      <noten afkomstig="vraag">
         <noot nummer="2"/>
         <noot nummer="1" datum="2006-02-7" bron="Trouw">Trouw, 7 februari 2006</noot>
         <noot nummer="2" documenttype="Kamerstuk" kamerstuk-id="29 760" documentnummer="30">Kamerstuk 29 760, nr. 30</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Gegevens van De Nederlandsche Bank wijzen uit dat per 1 januari 2005 al 121 pensioenfondsen pensioenregelingen uitvoerden, waarin aan deelnemers een keuzemogelijkheid voor deeltijdpensioen wordt geboden (15% van alle fondsen voor 12% van alle deelnemers). Er zijn inmiddels meer pensioenfondsen die de mogelijkheid bieden te kiezen voor deeltijdpensioen, waaronder grote fondsen zoals ABP en PGGM. Echter er zijn nog geen cijfers over het jaar 2005 bekend. Er is in de beschikbare gegevens geen uitsplitsing te maken tussen deeltijdpensioen voor het 65ste jaar en daarna. </antwoord>
      <antwoord nummer="3">Met ingang van 1 januari 2006 zijn prepensioenregelingen in beginsel niet langer fiscaal gefacilieerd. Alleen als het overgangsrecht bij de Wet aanpassing fiscale behandeling VUT/prepensioen en introductie levensloopregeling van toepassing is, kan op prepensioenregelingen nog fiscale faciliëring van toepassing zijn. Het overgangsrecht voor (tijdelijke) prepensioenregelingen is opgenomen in artikel 38d van de Wet op de loonbelasting 1964. Op grond van artikel 38d van de Wet op de loonbelasting 1964, zoals dit artikel als gevolg van het genoemde amendement (Kamerstukken II 2004/2005, 29 760, nr. 30) is komen te luiden, is een van de voorwaarden om ook na 31 december 2005 de fiscaal gefacilieerde pensioenopbouw in een zogenoemde prepensioenregeling voort te zetten inderdaad, dat deze regeling de mogelijkheid van deeltijdpensioen moet bieden. Het gaat hierbij om (tijdelijke) prepensioenregelingen in de zin artikel 38a van de Wet op de loonbelasting 1964, zoals dit artikel tot en met 31 december 2004 luidde. De genoemde mogelijkheid om de fiscaal gefacilieerde pensioenopbouw in een prepensioenregeling voort te zetten geldt uitsluitend voor werknemers die voor 1 januari 2005 de leeftijd van 55 jaar hebben bereikt. Volledigheidshalve wordt opgemerkt dat aanspraken die voor 1 januari 2006 zijn opgebouwd worden gerespecteerd (ongeacht of de desbetreffende regelingen de mogelijkheid van deeltijdpensioen kennen en ongeacht de leeftijd van de werknemer). Zoals aangegeven is het nog niet mogelijk cijfers met de stand per 1-1-2006 te presenteren. </antwoord>
      <antwoord nummer="4">Ja. </antwoord>
      <antwoord nummer="5 en 6">Het informeren van zijn deelnemers over de pensioenregeling behoort tot de taken en verantwoordelijkheden van het pensioenfonds, in dit geval het ABP. De pensioenregeling als zodanig is overeengekomen tussen sociale partners. De waarschuwing op het pensioenoverzicht heeft betrekking op het feit dat het laten ingaan van de FPU-regeling op de eerste dag van de maand waarin iemand 65 jaar wordt op grond van de tussen sociale partners overeengekomen en door het ABP uitgevoerde regeling financieel gunstiger kan zijn dan het laten ingaan van de FPU-regeling op of na de dag waarop de 65-jarige leeftijd wordt bereikt. Conform de door het amendement-Vendrik voorgeschreven regel worden de ingevolge het omslaggefinancierde deel van de FPU-regeling te ontvangen uitkeringen actuarieel herrekend indien deze uitkeringen later ingaan dan bij het bereiken van de VUT-gerechtigde leeftijd. Dergelijke regelingen (VUT-regelingen) hebben echter alleen werking vóór het bereiken van de leeftijd van 65 jaar. Er wordt om die reden geadviseerd om gemiddeld genomen een halve maand eerder te stoppen met werken dan op 65 jaar. Volgens de ABP-regeling zijn deelnemers op of na 65 jaar voor wat betreft het omslaggefinancierde deel van de regeling niet langer FPU-gerechtigd en als gevolg daarvan zouden ze voor dit omslaggefinancierde gedeelte de actuarieel opgerente FPU-rechten kunnen mislopen. Wanneer een deelnemer stopt met werken op de eerste dag van de maand, waarin hij 65 jaar wordt, behoudt hij volgens de ABP-regeling wel altijd zijn volledige FPU-rechten. Komt de FPU-uitkering als gevolg van deze regel vóór 65 jaar boven het niveau van 100% van het laatstverdiende loon uit, dan wordt op grond van de overeengekomen regeling het FPU-deel boven dit inkomensniveau doorgestort in het (levenslange) ABP-ouderdomspensioen. Zoals uit het voorgaande volgt, is de regeling zodanig vormgegeven dat het aantrekkelijk is om in ieder geval door te werken tot de eerste dag van de maand waarin de deelnemer 65 wordt. Op deze wijze wordt langer doorwerken dus beloond, zoals met het amendement werd beoogd. </antwoord>
      <antwoord nummer="7">Bij de vormgeving van de FPU-regeling is uiteraard uitgegaan van de fiscale regelgeving inclusief de uit het amendement-Vendrik voortvloeiende wijzigingen. Het amendement-Vendrik ziet echter niet op het ouderdomspensioen, maar uitsluitend op uitkeringen ingevolge regelingen voor vervroegde uittreding of ingevolge een prepensioenregeling. Dat het ouderdomspensioen lager kan worden als een werknemer later met pensioen gaat dan op de eerste dag van de maand waarin hij 65 jaar wordt, is dus geen gevolg van het amendement-Vendrik. </antwoord>
      <noten afkomstig="antwoord"/>
   </antwoorden>
</kvr>
