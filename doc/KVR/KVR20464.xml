<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers voor Vreemdelingenzaken en Integratie en van Justitie over de mogelijke uitzetting van een tweejarige peuter. (Ingezonden 22 april 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20464
</item>
         <item attribuut="Inhoud">Vragen over de procedure bij de legale adoptie van een Amerikaanse peuter, kennelijk vanwege het ontbreken van de benodigde apostilles (= zegels, waarmee wordt bevestigd dat bepaalde documenten officieel zijn, dan wel gewaarmerkte kopie van het origineel).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie</item>
         <item attribuut="Vindplaats">Kamervragen met antwoord 2003-2004, nr. 1703, Tweede Kamer</item>
         <item attribuut="Vraagnr_bij_indiening">2030413270</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-06-14</item>
         <item attribuut="Datum_indiening">2004-04-22</item>
         <item attribuut="Document-id">KVR20464</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3609" allpagenumbers="3609 3610" vetnummer="2030413270" code="0304tkkvr1703" lopendefooter="Tweede Kamer, vergaderjaar 2003–2004, Aanhangsel" filenaam="KVR20464" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1703" onderwerp="" indiendatum="2004-04-22">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="14 juni 2004), zie ook Aanhangsel Handelingen nr. 1547, vergaderjaar 2003–2004">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten dat de legaal uit Amerika geadopteerde tweejarige peuter Jodie met uitzetting wordt bedreigd omdat de adoptiepapieren onvolledig zijn? Zo ja, klopt dit bericht? <voetnoot nummer="1"/>
      </vraag>
      <vraag nummer="2">Kunt u aangeven waarom de vreemdelingendienst een negatief advies over het verblijfsverzoek van de peuter aan de IND heeft doorgegeven? Klopt het dat dit negatieve advies gegeven is omdat de benodigde apostilles ontbraken? Klopt het dat de ouders van Jodie tot tweemaal toe erop zijn gewezen dat de verklaringen van echtheid van de overgelegde documenten ontbraken? Zo ja, is dat door de IND aan te tonen? </vraag>
      <vraag nummer="3">Op welke wijze zijn de functionarissen van de vreemdelingendienst en de IND de adoptieouders van Jodie behulpzaam geweest bij het verkrijgen van de apostilles? </vraag>
      <vraag nummer="4">Kunt u bevestigen dat Jodie gedurende de bezwaarprocedure niet zal worden uitgezet? Geeft u de adoptieouders van Jodie lopende de bezwaar- en de eventuele beroepsprocedure de mogelijkheid om de adoptiedocumenten aan te vullen met de benodigde apostilles? </vraag>
      <noten afkomstig="vraag">
         <noot nummer="1">de Volkskrant, 21april 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik ben bekend met die berichten. De dreiging van uitzetting werd echter door het tijdig indienen van een bezwaarschrift reeds weggenomen. Inmiddels is het tegen de afwijzing van de aanvraag om verlening van een verblijfsvergunning ingediende bezwaarschrift gegrond verklaard. </antwoord>
      <antwoord nummer="2">Het klopt dat de vreemdelingendienst een negatief advies heeft gegeven omdat de benodigde apostillestempels ontbraken op de adoptiedocumenten. Door de vreemdelingendienst zijn de adoptief ouders eerst in de gelegenheid gesteld om binnen een redelijke termijn de officiële, gelegaliseerde bescheiden alsnog te overleggen. Pas nadat van deze gelegenheid geen gebruik is gemaakt, heeft de vreemdelingendienst de IND negatief geadviseerd omtrent de verlening van een verblijfsvergunning. Na ontvangst van dit negatieve advies heeft de IND alvorens ook daadwerkelijk negatief te beslissen de ouders zorgvuldigheidshalve in de gelegenheid gesteld de benodigde buitenlandse bescheiden alsnog over te leggen. Aangezien op deze tweede oproep slechts één van de gevraagde bescheiden – te weten de geboorteakte voorzien van een apostille – door de ouders is overgelegd, is de aanvraag uiteindelijk afgewezen. </antwoord>
      <antwoord nummer="3">Zoals ik hiervoor heb aangegeven zijn de adoptief ouders tot tweemaal toe in de gelegenheid gesteld om de benodigde documenten over te leggen. Hierbij zijn zij er net als iedere indiener van een (onvolledige) aanvraag per brief op gewezen welke documenten dienden te worden overgelegd. Zoals ik in mijn vorige antwoord heb aangegeven, heeft dit er in eerste instantie toe geleid dat de ouders de geboorteakte van Jodie voorzien van apostille hebben overgelegd. Inmiddels zijn alle benodigde documenten voorzien van apostille toegezonden aan de IND. Het ingediende bezwaarschrift is gelet hierop gegrond verklaard. Met betrekking tot het aanleveren van de juiste gegevens en documenten moet overigens worden bedacht, dat een aanvrager op grond van de Algemene wet bestuursrecht al die gegevens en bescheiden moet verschaffen die het bestuursorgaan nodig heeft om op de aanvraag te beslissen. In het vreemdelingenbeleid is dat niet anders. Alvorens een aanvraag om een verblijfsvergunning wordt ingediend, moet de aanvrager zich ervan vergewissen welke gegevens en bescheiden benodigd zijn voor het beoordelen van die aanvraag. In de informatie met betrekking hiertoe wordt voor specifieke voorlichting over legalisatie van officiële buitenlandse documenten verwezen naar het ministerie van Buitenlandse Zaken of de gemeente. In het voorlichtingsmateriaal van het ministerie van Justitie over adoptie van buitenlandse kinderen, wordt uitdrukkelijk gewezen op de omstandigheid dat gelegaliseerde documenten vereist kunnen zijn voordat een verblijfsvergunning wordt afgegeven. Het is dan aan de aanvrager na te gaan of in zijn geval legalisatie van de voor de beoordeling van de aanvraag benodigde documenten noodzakelijk is. </antwoord>
      <antwoord nummer="4">Zoals ik in mijn antwoord op vraag 1 al heb aangegeven wordt Jodie niet met uitzetting bedreigd. Reeds door tijdige indiening van het bezwaarschrift was uitzetting niet meer aan de orde. Bij de beslissing op een bezwaarschrift worden alle relevante feiten en omstandigheden tot het moment van beslissen meegenomen, waaronder aanvulling van ontbrekende documenten of legalisatie of apostillering ervan. In een beroepsprocedure kunnen dergelijke feiten en omstandigheden niet meer worden meegenomen. Nu echter in de bezwaarfase alle benodigde documenten voorzien van apostillestempel zijn overgelegd is het bezwaarschrift gegrond verklaard. </antwoord>
      <noten afkomstig="antwoord"/>
   </antwoorden>
</kvr>
