<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over klassenjustitie. (Ingezonden 20 juli 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14292
</item>
         <item attribuut="Inhoud">Vragen over onvoldoende ongeclausuleerde inzage aan derden in uitspraken in civiele zaken, respectievelijk het ontbreken van een adequate regeling voor de behandeling van klachten bij rechterlijke instanties.</item>
         <item attribuut="Rubriek">Rechterlijke organisatie (Algemeen)</item>
         <item attribuut="Trefwoorden">Klachtrecht Openbaarheid van bestuur Rechterlijke macht Gerechtshoven</item>
         <item attribuut="Vindplaats">Kamervragen met antwoord 2000-2001, nr. 1717, Tweede Kamer</item>
         <item attribuut="Vraagnr_bij_indiening">2000113940</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-09-13</item>
         <item attribuut="Datum_indiening">2001-07-20</item>
         <item attribuut="Document-id">KVR14292</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3581" allpagenumbers="3581 3582" vetnummer="2000113940" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14292" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1717" onderwerp="" indiendatum="2001-07-20">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 september 2001), zie ook Aanhangsel Handelingen nr. 1553, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de recente publicatie over klassenjustitie in Nederland? <voetnoot nummer="1"/>
      </vraag>
      <vraag nummer="2" voetnoot="2">Kunt u bevestigen dat het Gerechtshof te Amsterdam wel en de Hoge Raad geen ongeclausuleerde inzage aan derden toestaat in uitspraken in civiele zaken? <voetnoot nummer="2"/>Is inzage in bedoelde uitspraken naar uw mening mogelijk? Is, nu de rechtspraak in beginsel in de openbaarheid plaatsvindt, een recht op inzage door derden niet wenselijk? Zo neen, om welke reden niet? </vraag>
      <vraag nummer="3" voetnoot="3">Klopt het dat het Hof van Discipline niet beschikt over een reglement waarin de wijze van behandeling van klachten bij die instantie is vastgelegd? <voetnoot nummer="3"/>Acht u het wenselijk dat een dergelijk reglement tot stand komt? </vraag>
      <vraag nummer="4" voetnoot="4">Is het waar dat het Hof van Discipline geen inzage toestaat aan derden van zijn – zonodig geanonimiseerde – uitspraken in tuchtrechtzaken? <voetnoot nummer="4"/>Wat is uw oordeel hierover, dit laatste met name tegen de achtergrond van enerzijds de recente publicaties in de media over de behandeling van tuchtzaken waarbij naam en toenaam van de betrokken advocaat openlijk worden vermeld, en anderzijds de binnen de Nederlandse Orde van Advocaten in gang gezette initiatieven om te komen tot een kwaliteitstoets en certificering van advocatenkantoren? </vraag>
      <vraag nummer="5">Kunt u de Tweede Kamer inlichten over de stand van zaken met betrekking tot de in uw brief van 19 januari 2001 aangekondigde maatregelen? </vraag>
      <noten afkomstig="vraag">
         <noot nummer="5"/>
         <noot nummer="1" titel="Wij zien u wel in de rechtszaal">Mr. P. Ruijs, «Wij zien u wel in de rechtszaal», ISBN 90-5911-011-0</noot>
         <noot nummer="2">Pag. 27 en 32</noot>
         <noot nummer="3">Pag. 47</noot>
         <noot nummer="4">Pag. 53</noot>
         <noot nummer="5">Uw brief van 19 januari 2001, uw kenmerk 5075845/901</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De verstrekking van uitspraken door de Hoge Raad en het Hof Amsterdam geschiedt op basis van de regeling van art. 838 Rv. Op grond van deze bepaling worden, met inachtneming van bepalingen waarin de persoonlijke levenssfeer van burgers wordt beschermd, afschriften van uitspraken in burgerlijke zaken slechts geanonimiseerd verstrekt. Inzage in uitspraken of overige gerechtelijke stukken wordt in beginsel aan derden niet gegeven omdat de bescherming van de procespartijen en overige betrokkenen op die manier niet kan worden gegarandeerd. Onder inzage wordt in dit verband verstaan het via papier kennis nemen van de originele rechterlijke uitspraken, die nog niet zijn geanonimiseerd. Over deze problematiek heeft de Hoge Raad recent een arrest gewezen (HR 29 juni 2001, nr. C99/257HR, Elronummer: AB 2371). Daarin heeft de Hoge Raad geoordeeld – kort samengevat – dat art. 838 Rv wel het recht toekent om een afschrift of uittreksel van rechterlijke uitspraken te verkrijgen, maar dat noch dit artikel noch enige andere wettelijke bepaling een grondslag biedt voor een recht op inzage. Uitdrukkelijk heeft de Hoge Raad nog als zijn oordeel tot uitdrukking gebracht dat tegen het op verzoek verstrekken van rechterlijke uitspraken mede gelet op de huidige maatschappelijke ontwikkelingen in beginsel geen bezwaar bestaat op voorwaarde dat met het oog op de bescherming van hun persoonlijke levenssfeer de anonimiteit van de bij de procedure betrokken personen gewaarborgd is. Deze gedachtegang ligt ook ten grondslag aan art. 1.3.10 Ontwerp Nieuw Wetboek van Burgerlijke Rechtsvordering. In deze bepaling wordt geregeld dat een ieder afschrift van een rechterlijke uitspraak kan verkrijgen, mits met het oog op de bescherming van de persoonlijke levenssfeer de anonimiteit van de bij de procedure betrokken personen gewaarborgd is. De openbaarheid van rechtspraak is een belangrijk beginsel van de rechtsstaat. Kennisname van rechterlijke uitspraken is dus van groot belang. Dit wordt gerealiseerd door de mogelijkheid afschrift te verkrijgen, maar bijzonder belangrijk in dit verband is het publiceren van rechtspraak op internet. De website rechtspraak.nl, waarop veel rechterlijke uitspraken worden gepubliceerd, voorziet in een grote behoefte. Voorts kan van iedere rechterlijke uitspraak die niet op deze website is gepubliceerd een afschrift worden gevraagd. Daarmee is het recht op openbaarheid gegarandeerd, terwijl tegelijkertijd de persoonlijke levenssfeer door anonimisering van de uitspraken wordt beschermd. Het apart regelen van een recht op inzage, waarbij de persoonlijke levenssfeer niet kan worden beschermd omdat het originele vonnis niet is geanonimiseerd, is dus niet noodzakelijk en lijkt ook niet gewenst. Het is niet uit te sluiten dat het in het verleden is voorgekomen dat er door de gerechten een verschillend beleid inzake het verlenen van inzage is gevoerd. Momenteel is dat niet meer het geval. Op basis van het bovenstaande kan een ieder op dezelfde wijze kennis nemen van rechterlijke uitspraken. </antwoord>
      <antwoord nummer="3">Het Hof van Discipline heeft in de Hofvergadering van 9 mei 2001 een reglement vastgesteld waarin de wijze van behandeling van klachten bij deze instantie is vastgelegd. </antwoord>
      <antwoord nummer="4">Het Hof van Discipline staat op dit moment geen inzage toe in en verstrekt geen afschrift van zijn beslissingen aan derden, ook niet in geanonimiseerde vorm. De vraag of deze praktijk gehandhaafd blijft is afhankelijk van de uitkomst van een procedure die tegen het Hof van Discipline is aangespannen. Inmiddels heeft de Hoge Raad in deze procedure in zijn hierbovengenoemde arrest een algemene regeling geformuleerd voor het verlenen van inzage en het verstrekken van afschrift van rechterlijke uitspraken en voorts de zaak verwezen naar de president van de rechtbank ’s-Gravenhage ter verdere behandeling van de beslissing. Dit betekent dat deze procedure nog niet is afgerond. Het Hof van Discipline zal, nadat dit wel het geval is, zijn standpunt inzake afschrift en inzage opnieuw formuleren. Pas nadat er een definitieve uitspraak is gewezen en het Hof van Discipline naar aanleiding daarvan zijn beleid heeft vastgesteld, zal ik hieromtrent mijn standpunt formuleren. </antwoord>
      <antwoord nummer="5">De uitvoering van de maatregelen die in de genoemde brief zijn vermeld, vordert gestaag. Over de algemene maatregel van bestuur waarin een meldingsformulier zal worden opgenomen, wordt momenteel met de rechtsprekende macht overleg gevoerd. De invoering van een algemene norm wordt waarschijnlijk in de komende maanden ter hand genomen in het kader van aanvullende wetgeving voor modernisering van de rechtsprekende macht. In het kader van het project BISTRO (voorheen ELRO) is een aanvang gemaakt met de publicatie van nevenfuncties op de website «rechtspraak.nl». Naar verwachting zullen voor 1 januari 2002 alle gerechten daarbij zijn aangesloten. Tenslotte is een aanvang gemaakt met de discussie binnen de rechtsprekende macht over integriteit. In het kader daarvan wordt door de NVvR gewerkt aan voorstellen voor codes inzake wraking en verschoning; ook bij verschillende gerechten worden hiertoe de nodige initiatieven genomen. Ik verwacht dat de op te richten Raad voor de Rechtspraak vanaf 1 januari 2002 deze activiteiten met kracht zal voortzetten. </antwoord>
      <noten afkomstig="antwoord"/>
   </antwoorden>
</kvr>
