<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="18">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over de aanbestedingen huishoudelijke verzorging (HV) door gemeenten in het kader van de Wet maatschappelijke ondersteuning (Wmo). (Ingezonden 9 oktober 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26673
</item>
         <item attribuut="Inhoud">Vragen over de aanbesteding bij gemeenten van de thuiszorg. Onder andere vragen over de prijsstelling, de algemeen verbindend verklaring van de CAO thuiszorg, het samenwerking met een thuiszorgorganisatie die nauwelijk tot geen binding heeft met de gemeente waar het werk zich bevind, het toepassen van vaste tarieven en over het overbruggingsprotocol.</item>
         <item attribuut="Rubriek">Gezondheidszorg (Genetische manipulatie) Handel en economie (Mededinging)</item>
         <item attribuut="Trefwoorden">Aanbestedingen Thuiszorg</item>
         <item attribuut="Vindplaats">Kamervragen met antwoord 2006-2007, nr. 249, Tweede Kamer</item>
         <item attribuut="Vraagnr_bij_indiening">2060701060</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-10-25</item>
         <item attribuut="Datum_indiening">2006-10-09</item>
         <item attribuut="Document-id">KVR26673</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="529" allpagenumbers="529 530 531" vetnummer="2060701060" code="0607tkkvr249" lopendefooter="Tweede Kamer, vergaderjaar 2006–2007, Aanhangsel" filenaam="KVR26673" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="249" onderwerp="" indiendatum="2006-10-9">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-10-25">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="18">
      <vraag nummer="1">Wat is uw reactie op de constatering van Actiz, neergelegd in een ook aan u gericht schrijven, 27 september 2006, dat de aanbestedingsprocedures bij gemeenten moeizaam verlopen? </vraag>
      <vraag nummer="2">Wat is uw reactie op signalen die Actiz ontvangt dat de prijsstelling van de huishoudelijke verzorging in de aanbestedingsprocedures fors lager ligt dan de huidige (maximum)tarieven in de AWBZ? </vraag>
      <vraag nummer="3">Deelt u de mening dat instellingen zich aan de regelgeving, waaronder de algemeen verbindend verklaarde CAO, moeten houden? </vraag>
      <vraag nummer="4">Deelt u voorts de mening dat instellingen borg moeten staan voor een goede kwaliteit, en dus voor vakbekwaamheid, begeleiding en bijscholing van hun medewerkers? </vraag>
      <vraag nummer="5">Hoe kan een instelling dezelfde kwaliteit leveren voor 20 euro per geleverd zorguur voor HV-2 (een tarief uit Helmond) , een prijs die ruim 17 procent onder het huidige maximumtarief ligt? </vraag>
      <vraag nummer="6">Wat is uw reactie op signalen dat gemeenten aansturen op een forse uitbreiding van de inzet van de (goedkope) prestatie HV-1? </vraag>
      <vraag nummer="7">Deelt u de zorgen van Actiz dat veel mensen uit de doelgroep niet in staat zijn de voor HV-1 benodigde werkgeversrol te vervullen en dat de inzet van een hoger deskundigheidsniveau noodzakelijk is? Zo neen, waarom niet? </vraag>
      <vraag nummer="8">Deelt u de mening dat de indicatiesteller bepaalt welke HV-zorg noodzakelijk is en dat gemeenten dit niet mogen sturen uit kostenoverwegingen? </vraag>
      <vraag nummer="9" voetnoot="1">Om welke reden heeft de gemeente Ridderkerk gekozen voor een thuiszorgorganisatie uit Meppel die weinig banden heeft met deze gemeente? Is dat louter vanwege de prijs? Welke tarieven worden uiteindelijk gehanteerd en wat is uw reactie hierop? <voetnoot nummer="1"/>
      </vraag>
      <vraag nummer="10">Erkent u dat het voor cliënten heel vervelend kan zijn om hun soms al tien jaar vertrouwde zorgverlener te moeten inruilen voor een ander? Zo ja, vindt u dit een acceptabel gevolg van de Wmo? </vraag>
      <vraag nummer="11">Deelt u de mening dat Evean moet proberen overtollig personeel van Internos over te nemen? Zo ja, kunt u hier iets aan doen? </vraag>
      <vraag nummer="12">Deelt u de mening dat, indien Evean personeel overneemt, Evean dit personeel hetzelfde salaris en dezelfde arbeidsvoorwaarden als nu moet bieden? </vraag>
      <vraag nummer="13">Hebt u inzicht hoeveel gemeenten met vaste prijzen werken? Zo ja, welke prijzen? Zo neen, zetten zij dan in op prijs/kwaliteitconcurrentie of puur op prijsconcurrentie? </vraag>
      <vraag nummer="14">Bent u bereid snel inzicht te verwerven, bijvoorbeeld door in samenwerking met de Vereniging Nederlandse Gemeente (VNG) alle gemeentelijke bestekken op te vragen om onderzoek te kunnen doen naar de gestelde voorwaarden, en indien van toepassing de vaste tarieven, en naar de instellingen aan wie de HV wordt gegund en voor welke prijs? </vraag>
      <vraag nummer="15">Bent u bereid van gemeenten te eisen dat ze alleen in zee gaan met instellingen die zich aan de CAO houden, en werken met gekwalificeerde krachten? Zo ja, hoe gaat u dit doen? </vraag>
      <vraag nummer="16">Wat is uw reactie op de aan u gerichte brief van Zorgverzekeraars Nederland, 20 september 2006, waarin wordt gesteld dat het idee dat mensen met een verblijfsindicatie onder de AWBZ blijven nieuw is, en dat ze daarom dreigen de medewerking aan het overgangsprotocol te herzien? </vraag>
      <vraag nummer="17" voetnoot="2">Indien er formeel geen overbruggingsprotocol bestaat <voetnoot nummer="2"/>, is het bestaande overbruggingsprotocol van CZ dan informeel en strijdig met uw beleid? Zo ja, wat gaat u hieraan doen? </vraag>
      <vraag nummer="18">Indien de geldigheidsduur van de indicatie in het kader van palliatief terminale zorg in alle gevallen 1 jaar is , handelen zorgkantoren die 4 weken, met een uitloop van 4 weken hanteren, dan in strijd met uw beleid? Zo ja, bent u bereid de zorgkantoren hierop aan te spreken? </vraag>
      <noten afkomstig="vraag">
         <noot nummer="2"/>
         <noot nummer="1">Trouw, 27 september 2006 en www.gemeente.nu</noot>
         <noot nummer="2" documenttype="Kamervragen" documentnummer="2115" documentjaargang="2005-2006">Aanhangsel Handelingen, nr. 2115, vergaderjaar 2005–2006.</noot>
      </noten>
   </vragen>
   <antwoorden aantal="18">
      <antwoord nummer="1">Ik herken het beeld dat Actiz in haar brief schetst niet. Regelmatig vraagt VWS gemeenten naar de voortgang van de implementatie van de Wmo. In mijn brief, 18 oktober 2006 (DMO/CB/U-2715322) heb ik daarvan een uitvoerig beeld gegeven. </antwoord>
      <antwoord nummer="2">Uit navraag bij de 37 Wmo-ambassadeurs blijkt dat er verschillen zijn met de huidige tarieven. Nog lang niet elke gemeente heeft op dit moment zijn aanbesteding overigens al afgerond. Zoals ik ook in mijn brief van 18 oktober jl. heb aangegeven, zijn de bestaande CTG-tarieven voor HV1 en HV2 respectievelijk 15,20 Euro en 24,30 Euro. Bij de gemeenten die werken met het Zeeuwse model (vaste prijzen) zie ik dat de tarieven in een aantal gevallen gelijk zijn aan de CTG-tarieven, maar soms tot ongeveer 30% daaronder liggen. Geconstateerd kan worden dat de beoogde prikkelwerking van aanbesteding (met transparante, objectieve, vooraf vastgelegde criteria) werkt. </antwoord>
      <antwoord nummer="3">Ja, deze mening deel ik. </antwoord>
      <antwoord nummer="4">Ook op dit terrein dienen alle betrokkenen zich aan de vigerende wet- en regelgeving te houden. </antwoord>
      <antwoord nummer="5">Ik kan en wil niet treden in de prijsstelling van individuele aanbieders noch de specifieke contracten die gemeenten in dezen sluiten. Dat de prijzen voor HV zouden dalen als gevolg van de toepassing van de Europese wet- en regelgeving was voorzien. Betrokkenen dienen natuurlijk alle relevante wet- en regelgeving te respecteren. Dat geldt voor de aanbestedingsprocedures, maar ook als het gaat om de eisen die de Kwaliteitswet stelt. Ook in het bestek van de gemeente Helmond zijn kwaliteitseisen opgenomen. Een aanbieder die daar niet aan kon voldoen, is ook niet gecontracteerd. </antwoord>
      <antwoord nummer="6">Indien HV1 in de ondersteuningsbehoefte van de burger voorziet, is het logisch dat de gemeente (mede uit kostenoverwegingen) kiest voor HV1 in plaats van HV2. Indien HV1 niet voldoet, zal de gemeente – gegeven het compensatiebeginsel (artikel 4 Wmo) – moeten voorzien in HV2. </antwoord>
      <antwoord nummer="7">Het compensatiebeginsel (artikel 4 Wmo) stelt onder meer dat gemeenten een burger in staat moeten stellen om een huishouden te kunnen voeren. Als alphahulp voor een persoon te ingewikkeld is om te organiseren, dan voldoet een gemeente niet aan het compensatiebeginsel. Een deel van de mensen die hulp bij het huishouden ontvangt, zal niet in staat zijn om de benodigde werkgeversrol te vervullen. Gemeenten dienen daar rekening mee te houden. </antwoord>
      <antwoord nummer="8">Zie het antwoord op vraag 6. </antwoord>
      <antwoord nummer="9">Gemeenten zijn bij de aanbesteding van hulp bij het huishouden gehouden aan het Europees recht omtrent aanbestedingen. De criteria op basis waarvan een gemeente gunt zijn objectief, transparant en van te voren bepaald en openbaar gemaakt. Alleen op basis van deze criteria kan een gemeente een aanbieder selecteren en contracteren. Het feit dat in Ridderkerk een organisatie uit Meppel is gekozen vloeit voort uit de aanbestedingsprocedure. </antwoord>
      <antwoord nummer="10">Ik begrijp dat – als zo’n wisseling zich voordoet – dat vervelend kan zijn. Overigens doen dergelijke wisselingen zich nu ook al voor (en denk ik dat het heel uniek is als iemand al 10 jaar dezelfde zorgverlener heeft). Primair vind ik het van belang dat er kwalitatief goede zorg wordt verleend. Eventuele wisselingen vind ik een acceptabel gevolg van de Wmo. Te meer omdat burgers veel keuzevrijheid hebben. De burger kan uit meerdere aanbieders kiezen en overwegen een pgb aan te vragen. </antwoord>
      <antwoord nummer="11">De oude en de nieuwe aanbieder kunnen over de overname van personeel afspraken maken. Beider belang kan daarmee zijn gediend. Het belang van de gemeente kan er ook mee zijn gediend. Dat is de reden waarom sommige gemeenten zo’n overnameverplichting in hun bestek hebben opgenomen. Het betreft primair en ten principale een zaak van de verantwoordelijke partijen. Overigens ben ik graag bereid dit punt nog eens extra onder de aandacht van gemeenten te brengen. Ik heb dit onderwerp dan ook geagendeerd voor het bestuurlijk overleg dat ik op 30 oktober met de VNG heb. Ook heb ik onlangs met Actiz afgesproken dit punt volgende week nader te bespreken in een overleg over de arbeidsmarkt en de zorg. Het is de uitdaging om mensen die onverhoopt uit het arbeidsproces van de zorg dreigen te vallen, voor de zorg te behouden. Daarvoor moet iedereen, vanuit zijn of haar verantwoordelijkheid, een bijdrage leveren. Het is immers evident dat we al het zorgpersoneel in de toekomst hard nodig zullen hebben. </antwoord>
      <antwoord nummer="12">Zie het antwoord op vraag 11. </antwoord>
      <antwoord nummer="13">Ik heb geen totaalbeeld van het aantal gemeenten dat werkt met een vaste prijs. Een aantal gemeenten zijn mij bekend: gemeenten in Zeeland, een aantal in Friesland, Helmond. Ik schreef u daarover in mijn brief van 18 oktober jongstleden. Kwaliteit zal altijd een rol spelen, gegeven de eisen die de kwaliteitswet in dezen stelt. </antwoord>
      <antwoord nummer="14">De uitvoering van de Wmo is een verantwoordelijkheid van de gemeenten. Het is de gemeenteraad die het gemeentelijk handelen controleert. In het voorjaar zal ik vanuit mijn verantwoordelijkheid voor de Wmo bezien of sprake is geweest van onvoorziene, onbedoelde effecten. </antwoord>
      <antwoord nummer="15">Het is een verantwoordelijkheid voor de gemeenten om in hun bestek vast te leggen dat aanbieders de CAO respecteren. Het kwaliteitsniveau van de hulp bij het huishouden is gegarandeerd vanwege de Kwaliteitswet. </antwoord>
      <antwoord nummer="16">Voor het antwoord op deze vraag verwijs ik naar de brief die uw Kamer nog ontvangt, zoals toegezegd in het Algemeen Overleg van heden over de zorgzwaartefinanciering. Overigens is het protocol inmiddels gepubliceerd. </antwoord>
      <antwoord nummer="17">Het protocol van CZ is informeel. Het is niet in strijd met het beleid. Zorgkantoren werken mee aan overbruggingszorg. Als zodanig komt de zorg voor de cliënt niet in gevaar. </antwoord>
      <antwoord nummer="18">De duur van het indicatiebesluit hoort leidend te zijn voor de duur van de toekenningsbeschikking van een PGB. Zorgkantoren die anders handelen, handelen daarmee in strijd met de PGB-regeling. Mijn eerdere beantwoording van uw vragen is voor het CVZ al op 19 september 2006 aanleiding geweest om de zorgkantoren hierop te wijzen. </antwoord>
      <noten afkomstig="antwoord"/>
   </antwoorden>
</kvr>
