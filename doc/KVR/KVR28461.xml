<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (VVD) aan de minister van Onderwijs, Cultuur en Wetenschap over de gang van zaken op de Hogeschool voor Economische Studies (HES) te Amsterdam. (Ingezonden 22 maart 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28461
</item>
         <item attribuut="Inhoud">Vragen naar aanleiding van een brief van docenten aan de directie van de HES. In deze brief reageren ze op de houding van de directie ten opzichte van onder andere degenen die in een uitzending van het tv-programma Eén Vandaag, 9 maart 2007, kritiek op de school hebben geleverd. Ook worden andere mogelijke misstanden aan de kaak gesteld. Ziet de minister mogelijkheden om in te grijpen en zo de kwaliteit van het onderwijs aan de HES te waarborgen?</item>
         <item attribuut="Rubriek">Hoger onderwijs (Kwaliteit van het hoger onderwijs)</item>
         <item attribuut="Trefwoorden">Kwaliteit van het hbo</item>
         <item attribuut="Vindplaats">Kamervragen met antwoord 2006-2007, nr. 1851, Tweede Kamer</item>
         <item attribuut="Vraagnr_bij_indiening">2060710120</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Zijlstra</persoon>
         </item>
         <item attribuut="Datum_reaktie">2007-06-15</item>
         <item attribuut="Datum_indiening">2007-03-22</item>
         <item attribuut="Document-id">KVR28461</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3913" allpagenumbers="3913 3914" vetnummer="2060710120" code="0607tkkvr1851" lopendefooter="Tweede Kamer, vergaderjaar 2006–2007, Aanhangsel" filenaam="KVR28461" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1851" onderwerp="" indiendatum="2007-03-22">
         <vrager partij="VVD" oorsprong="parlement">Zijlstra</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="15 juni 2007), zie ook Aanhangsel Handelingen nr. 1322, vergaderjaar 2006–2007">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de brief die docenten aan de voorzitter van de Hogeschool voor Economische Studies (HES) hebben gestuurd op 15 maart 2007) <voetnoot nummer="1"/>
      </vraag>
      <vraag nummer="2">Deelt u de mening dat er gelet op citaten als «We worden vermorzeld», «Angst is de HES binnengeslopen» en «Bij herhaling wordt door het management gehandeld in strijd met de (eigen) regels, de CAO of de wet. Roosters (!) zijn niet in orde, de cijferinvoer loopt ernstig achter, menigeen klaagt en het geld is op» sprake lijkt te zijn van verstoorde verhoudingen en waarschijnlijk zelfs een vertrouwenscrisis? </vraag>
      <vraag nummer="3">Deelt u de mening dat docenten en studenten in het algemeen en een medezeggenschapsraad in het bijzonder, in vrijheid kritiek moeten kunnen leveren, zonder bang te hoeven zijn voor negatieve consequenties? Hebt u gezien de brief en de genoemde citaten het idee dat hiervan sprake is bij de HES? Hoe bekijkt u in dat licht het beperken van de emailfaciliteit van de voorzitter van de medezeggenschapsraad? </vraag>
      <vraag nummer="4">Deelt u de mening dat de brief het beeld lijkt te bevestigen van het onderzoek van het ministerie van Binnenlandse Zaken en Koninkrijksrelaties waarin geconstateerd wordt dat 20% van de medewerkers binnen het HBO zich geïntimideerd voelt? Welke conclusies en acties verbindt u aan dit feit? </vraag>
      <vraag nummer="5">Hoe wordt, gegeven de ontstane situatie, de kwaliteit van het onderwijs aan de HES gewaarborgd? </vraag>
      <vraag nummer="6">Welke mogelijkheden tot ingrijpen bij de HES ziet u en bent u bereid daartoe over te gaan? </vraag>
      <noten afkomstig="vraag">
         <noot nummer="1">Brief van docenten van de HES aan de directie van de HES,, 15 maart 2007 met een reactie op gedane uitspraken naar aanleiding van twee uitzendingen van EénVandaag over ontwikkelingen binnen het hbo en de HES. Brief is ondershands meegestuurd aan de minister van Onderwijs, Cultuur en Wetenschap</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De aangehaalde citaten zijn uiteraard voor rekening van de briefschrijvers. Ik beschouw de brief als een oprechte uiting van ontevredenheid over de gang van zaken bij de HES. De toezichthouders (Inspectie en Auditdienst) hebben een gesprek gevoerd met de briefschrijvers en alle aspecten die door hen zijn genoemd, zijn besproken. De briefschrijvers hebben tijdens dit gesprek aangegeven dat de leiding inmiddels heeft geluisterd naar de door hen gesignaleerde problemen en dat ze vertrouwen hebben in de nieuwe aanpak door het management van de HES. Dit oordeel is door de briefschrijvers in een later contact met de inspectie bevestigd. </antwoord>
      <antwoord nummer="3">Ik ben met u van mening dat docenten en studenten in alle openheid kritiek moeten kunnen leveren, zonder negatieve consequenties. Op basis van de brief en de genoemde citaten kan ik niet concluderen dat bij de HES sprake van het tegendeel zou zijn. In het bovenbedoelde gesprek met de toezichthouders is gemeld dat gedurende een zeer korte tijd de e-mailfaciliteit van de voorzitter van de MR naar zijn zeggen beperkt is geweest. De door u aangehaalde brief vermeldt daar overigens niets over. </antwoord>
      <antwoord nummer="4">Het gaat te ver om een één op één relatie te leggen tussen de uitkomsten van het BZK-onderzoek en de sfeer die in de door u aangehaalde brief wordt beschreven, te meer daar de situatie bij de HES naar het oordeel van de betrokkenen zelf is verbeterd (zie mijn antwoord op vraag 2). </antwoord>
      <antwoord nummer="5">De kwaliteit van het onderwijs aan de HES is de verantwoordelijkheid van het bevoegd gezag van de Hogeschool van Amsterdam. De kwaliteitswaarborg is verankerd in het bij wet geregelde accreditatiestelsel; in dat kader wordt de basiskwaliteit van de opleidingen van de HES – i.c. van de Hogeschool van Amsterdam – getoetst door de NVAO. </antwoord>
      <antwoord nummer="6">Gegeven de huidige situatie (zie mijn antwoord op vraag 2) zie ik geen reden tot ingrijpen. </antwoord>
      <noten afkomstig="antwoord"/>
   </antwoorden>
</kvr>
