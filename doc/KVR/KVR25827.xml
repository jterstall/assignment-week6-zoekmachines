<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Schijndel (VVD) aan de minister van Binnenlandse Zaken en Koninkrijksrelaties over het afluisteren van twee Telegraaf-journalisten. (Ingezonden 9 juni 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25827
</item>
         <item attribuut="Inhoud">Vragen naar aanleiding van beantwoording van eerdere vragen terzake (Aanhangsel van de Handelingen II, 2005-2006, nr. 1563). Indiener wil weten of het circa 21 januari 2006 gestarte AIVD-onderzoek in wezen een onderzoek is naar het intern functioneren van de dienst en of, na publicatie in de Telegraaf op 21 januari 2006, er voor de AIVD geen alternatieven waren voor het afluisteren van de Telegraaf-journalisten.</item>
         <item attribuut="Rubriek">Communicatie, media en informatievoorziening (Pers) Criminaliteit en openbare orde (Inlichtingen- en veiligheidsdiensten)</item>
         <item attribuut="Trefwoorden">Dagbladen Inlichtingen- en veiligheidsdiensten</item>
         <item attribuut="Vindplaats">Kamervragen met antwoord 2005-2006, nr. 1668, Tweede Kamer</item>
         <item attribuut="Vraagnr_bij_indiening">2050614910</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Van Schijndel</persoon>
         </item>
         <item attribuut="Datum_reaktie">2006-06-13</item>
         <item attribuut="Datum_indiening">2006-06-09</item>
         <item attribuut="Document-id">KVR25827</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3561" allpagenumbers="3561 3562" vetnummer="2050614910" code="0506tkkvr1668" lopendefooter="Tweede Kamer, vergaderjaar 2005–2006, Aanhangsel" filenaam="KVR25827" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1668" onderwerp="" indiendatum="2006-06-9">
         <vrager partij="VVD" oorsprong="parlement">Van Schijndel</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-06-13">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het op of omstreeks 21 januari 2006 gestarte AIVD-onderzoek in wezen een onderzoek naar het intern functioneren van de dienst? <voetnoot nummer="1"/>
      </vraag>
      <vraag nummer="2">Brengen de eisen van subsidiariteit en proportionaliteit mee dat bij dit onderzoek uiterste terughoudendheid dient te worden betracht bij een mogelijke beslissing om journalisten af te luisteren? </vraag>
      <vraag nummer="3">Waarom is daags na de publicatie in De Telegraaf van 21 januari 2006 besloten over te gaan tot afluisteren? Had het in het kader van de proportionaliteit niet voor de hand gelegen andere onderzoeksmiddelen – zoals documentonderzoek en/of onderzoek naar mogelijk bij het lek betrokken medewerkers van de AIVD – in te zetten? </vraag>
      <vraag nummer="4">Is bij de beslissing tot afluisteren meegewogen dat de documenten al in verkeerde handen terecht waren gekomen en dat de betrokken journalisten niet meer hebben gedaan dan deze misstand in de openbaarheid brengen? Is daarbij het feit meegewogen dat in de publicatie de namen van in de documenten genoemde politie- en justitieambtenaren die mogelijk bij corruptiepraktijken betrokken zouden zijn geweest, niet zijn vermeld? </vraag>
      <vraag nummer="5">Is bij de beslissing tot het afluisteren meegewogen dat het aspect van terrorismebestrijding als belangrijkste taak van de AIVD in de onderhavige kwestie geen rol van betekenis speelt? </vraag>
      <vraag nummer="6">Hebt u voor het afluisteren van de betrokken journalisten vooraf schriftelijk toestemming gegeven? </vraag>
      <vraag nummer="7">Wanneer verwacht u dat het onderzoek door de AIVD wordt afgerond? </vraag>
      <noten afkomstig="vraag">
         <noot nummer="1">Naar aanleiding van de beantwoording van vragen over dit onderwerp, Aanhangsel Handelingen nr. 1563, vergaderjaar 2005–2006</noot>
      </noten>
   </vragen>
   <antwoorden aantal="2">
      <antwoord nummer="1 en 2">Neen. Ik ben mij er van bewust dat ik in mijn brief van 24 januari 2006 (TK 2005–2006, 29 876, nr. 11) heb gemeld dat de AIVD intern onderzoek heeft ingesteld naar de aard en inhoud van het van De Telegraaf terugontvangen materiaal en naar de mogelijke schade die hieruit kan voortvloeien. In dezelfde brief is tevens aangegeven dat de AIVD een diepgaand onderzoek instelde naar hoe en wanneer de als staatsgeheim gerubriceerde BVD-stukken buiten de BVD/AIVD zijn geraakt en bij de Telegraaf zijn beland. Zie voorts ook mijn antwoorden op vragen van het lid Van Schijndel (VVD) van 29 mei 2006. Voor zover er onduidelijkheid bestaat over de status van dit onderzoek meld ik u dat het betreft een eigenstandig operationeel onderzoek van de AIVD op grond van artikel 6, tweede lid, onder a, van de Wet op de inlichtingen- en veiligheidsdiensten 2002 (WIV 2002). Bij een dergelijk onderzoek is de toepassing van alle in de WIV 2002 genoemde bijzondere bevoegdheden mogelijk, mits daarvoor toestemming is verleend. Het daarbij te hanteren afwegingskader in termen van subsidiariteit en proportionaliteit is in de WIV 2002 (artikelen 31 en 32) expliciet neergelegd. Op de rechtmatige uitoefening door de AIVD van de WIV 2002 ziet de onafhankelijke commissie van toezicht betreffende de inlichtingen- en veiligheidsdiensten toe. </antwoord>
      <antwoord nummer="3 t/m 7">Ik doe publiekelijk geen uitspraken over de inhoud van het in antwoord op vraag 1 bedoelde onderzoek. De vragen raken aan het actueel kennisniveau en de werkwijzen van de AIVD. Over de activiteiten van de AIVD leg ik in vertrouwelijkheid verantwoording af aan de commissie voor de inlichtingen- en veiligheidsdiensten van de Tweede Kamer. Ten overvloede merk ik op dat De Telegraaf een kort geding tegen de Staat heeft aangespannen. In dat licht bezien acht ik het evenmin aangewezen om vooruitlopend daarop nader op deze zaak in te gaan. </antwoord>
      <noten afkomstig="antwoord"/>
   </antwoorden>
</kvr>
