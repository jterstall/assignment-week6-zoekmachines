<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over kwikafvalverwerking. (Ingezonden 24 augustus 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21161
</item>
         <item attribuut="Inhoud">Vragen over problemen met de capaciteit bij de VROM Inlichtingen- en Opsporingsdienst (VROM-IOD), waardoor verhinderd werd dat prioriteit werd gegeven aan het onderzoek naar misstanden bij o.a. kwikafvalverwerkingsbedrijf Claushuis.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Milieu (Afvalverwerking) Milieu (Gevaarlijke stoffen) Milieu (Milieudelicten)</item>
         <item attribuut="Trefwoorden">Afvalverwerking Gevaarlijke afvalstoffen Kwik Milieudelicten Opsporingen Volkshuisvesting Ruimtelijke Ordening Milieubeheer (ministerie)</item>
         <item attribuut="Vindplaats">Kamervragen met antwoord 2003-2004, nr. 2320, Tweede Kamer</item>
         <item attribuut="Vraagnr_bij_indiening">2030419930</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-09-17</item>
         <item attribuut="Datum_indiening">2004-08-24</item>
         <item attribuut="Document-id">KVR21161</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4915" allpagenumbers="4915 4916" vetnummer="2030419930" code="0304tkkvr2320" lopendefooter="Tweede Kamer, vergaderjaar 2003–2004, Aanhangsel" filenaam="KVR21161" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2320" onderwerp="" indiendatum="2004-08-24">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-09-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Waarom heeft de Kamer in de periode tot 2003 geen signalen ontvangen dat er problemen zijn met de capaciteit bij de VROM Inlichtingen en Opsporingsdienst? Kunt u dit toelichten? </vraag>
      <vraag nummer="2">Welke urgente onderzoeken hebben in bovengenoemde periode verhinderd dat prioriteit werd gegeven aan het onderzoek naar onder andere kwikafvalverwerkingsbedrijf Claushuis? Kunt u dit toelichten? </vraag>
      <vraag nummer="3">Kunt u een overzicht geven van de onderzoeken die het afgelopen jaar zijn blijven liggen, vanwege een eventueel capaciteitsgebrek? Zo neen, waarom niet? </vraag>
      <vraag nummer="4">Heeft het onderzoek naar misstanden bij onder andere kwikafvalverwerkingsbedrijf Claushuis inmiddels wel prioriteit? Zo ja, wanneer verwacht u het onderzoek af te ronden en kunt u de Tweede Kamer van de resultaten hiervan op de hoogte stellen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De VROM-IOD is een in omvang relatief beperkte opsporingsdienst. Net als elke andere opsporingsdienst heeft zij een aantal (potentiële) onderzoeken in haar werkvoorraad. Prioriteitstelling behoort tot het gebruikelijke bedrijfsproces. Het Functioneel Parket (FP) van het Openbaar Ministerie bepaalt samen met de VROM-IOD de onderzoekswaardigheid van deze onderzoeken (weging) en de volgorde waarin de onderzoeken zullen worden opgepakt (prioritering). Piekbelastingen komen voor, zoals in de afgelopen periode, maar duiden niet automatisch op een structureel capaciteitsprobleem. Zwaarte en belang van het onderhavige onderzoek zijn meerdere keren afgewogen tegen andere onderzoeken die bij de VROM-IOD in de werkvoorraad zijn opgenomen met als resultaat hetgeen ik in mijn beantwoording van uw eerdere vragen (2030417050) heb gemeld. De VROM-IOD doet opsporingsonderzoeken op de drie VROM-terreinen (Wonen, Ruimte en Milieu). Ten aanzien van het milieudomein hecht ik er aan te melden dat de ministeries van Justitie, van Binnenlandse Zaken &amp; Koninkrijksrelaties en van Volkshuisvesting, Ruimtelijke Ordening en Milieubeheer per brief van 25 maart 2004, kamerstuk 22343, nr. 91 hebben besloten vanaf 2005 de politie- en OM-milieutaak te herstructureren en te intensiveren. Ik verwacht dat de druk op de VROM-IOD zal afnemen, omdat onderzoeken als het onderhavige dan ook door de politie kunnen worden aangepakt. </antwoord>
      <antwoord nummer="2">Een deel van de bedoelde onderzoeken is nog in uitvoering, bevindt zich in het proces van strafvordering of is momenteel onder de rechter. Gelet op de fase waarin de bedoelde onderzoeken zich bevinden kan ik hier niet op ingaan. Immers, het doen van mededelingen over strafrechtelijke onderzoeken is de primaire verantwoordelijkheid van de minister van Justitie. Wel kan ik u in algemene zin aangeven welke strekking de andere urgente onderzoeken hadden: • Onderzoek naar mogelijk misbruik of oneigenlijk gebruik van geluidssaneringsgelden • Onderzoek naar mogelijke illegale export van bouw- en sloopafval • Onderzoek naar illegale sloop van asbesthoudende bedrijfsgebouwen • Onderzoek naar valsheid in geschrift en oplichting bij de Energiepremieregeling (zonnepanelen) • Onderzoek naar valsheid in geschrift en oplichting bij een woningcorporatie • Onderzoek naar omkoping bij een woningcorporatie • Onderzoek naar ambtelijke corruptie binnen de Rijksgebouwendienst </antwoord>
      <antwoord nummer="3">In het onderzoeksbelang en in het belang van bescherming van mogelijke verdachten kan ik geen overzicht geven van onderzoeken die zich momenteel in de werkvoorraad van de VROM-IOD bevinden. Wel kan ik u melden dat zich daaronder op dit moment geen onderzoeken bevinden met een acuut gezondheidsof veiligheidsrisico. </antwoord>
      <antwoord nummer="4">Reeds voordat in de media melding werd gemaakt van deze zaak is er overleg geweest tussen de diverse (opsporings-)diensten en het FP teneinde een finale beslissing te nemen over het al dan niet strafrechtelijk oppakken van dit onderzoek. Dat deze zaak in de openbaarheid is gekomen bepaalt momenteel mede de haalbaarheid van de strafrechtelijke vervolging. Over het moment van afronding kan ik u (nog) geen toezeggingen doen. Het op de hoogte stellen van de Tweede Kamer van de resultaten van een strafrechtelijk onderzoek behoort toe aan de minister van Justitie. Ik zal hierover op het geëigende moment met hem in overleg treden. </antwoord>
      <noten afkomstig="antwoord"/>
   </antwoorden>
</kvr>
