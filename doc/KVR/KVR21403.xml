<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de staatssecretaris van Volksgezondheid, Welzijn en Sport over de levensvatbaarheid van vroeggeboren kinderen. (Ingezonden 29 september 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21403
</item>
         <item attribuut="Inhoud">Vragen naar aanleiding van artikel in Rotterdams Dagblad van 24 september 2004, over uitlatingen van een hoogleraar die stelt dat 'baby's van 24 weken vaak al levensvatbaar zijn en gezond blijven'. Indiener bepleit advies Gezondheidsraad over behandeling van extreem vroeggeboren baby's. Zou dit de gevolgen moeten hebben voor de grens waarop abortus in een noodsituatie is toegestaan?</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Medische ethiek) Welzijn (Jeugdigen)</item>
         <item attribuut="Trefwoorden">Abortus Jeugdigen Medische ethiek</item>
         <item attribuut="Vindplaats">Kamervragen met antwoord 2004-2005, nr. 192, Tweede Kamer</item>
         <item attribuut="Vraagnr_bij_indiening">2040500620</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2004-10-20</item>
         <item attribuut="Datum_indiening">2004-09-29</item>
         <item attribuut="Document-id">KVR21403</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="403" allpagenumbers="403 404" vetnummer="2040500620" code="0405tkkvr192" lopendefooter="Tweede Kamer, vergaderjaar 2004–2005, Aanhangsel" filenaam="KVR21403" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="192" onderwerp="" indiendatum="29september 2004">
         <vrager partij="CDA" oorsprong="parlement">Ormel</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-10-20">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Hoogleraar: baby’s van 24 weken zijn vaak al levensvatbaar en blijven gezond»? <voetnoot nummer="1"/>
      </vraag>
      <vraag nummer="2">Deelt u de mening dat jaarlijks ongeveer honderd extreem vroeggeboren baby’s sterven die best een aanvaardbaar leven hadden kunnen leiden? Zo ja, acht u het beleid dan nog gerechtvaardigd om kinderen die geboren zijn na een zwangerschap van nog geen 26 weken, niet naar een intensive care te brengen? Zo neen, waarom niet? </vraag>
      <vraag nummer="3">Is de overlevingskans van een vroeggeboren kind even afhankelijk van geslacht, geboortegewicht, ras, gezondheidssituatie van de moeder en andere factoren als van de zwangerschapsduur? </vraag>
      <vraag nummer="4">Bent u bereid een advies van de Gezondheidsraad te vragen over de behandeling van extreem vroeggeboren baby’s en de gevolgen van behandeling? </vraag>
      <vraag nummer="5">Wat betekent een verhoogde levenskans van extreem jonggeborenen dankzij verbeterde medische mogelijkheden voor de grens waarop abortus in een noodsituatie is toegestaan? </vraag>
      <noten afkomstig="vraag">
         <noot nummer="1" datum="2004-09-24" bron="Rotterdams Dagblad">Rotterdams Dagblad, 24 september 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het artikel staat dat het in Nederland beleid is om alleen borelingen van 26 weken en ouder op de intensive care te behandelen. «Er worden slechts uitzonderingen gemaakt voor baby’s van 25 weken die het goed doen. Die mooi roze zien, goed huilen en een goed gewicht hebben,» zo wordt professor Van Goudoever geciteerd. Aan het einde van het artikel staat dat professor Van Goudoever zich afvraagt of het Nederlandse beleid nog wel gerechtvaardigd is. «Hoe dat in Nederland zit, weten we niet, omdat we hier geen kinderen van 24 weken behandelen,» zegt hij. De LNR (Landelijke Neonaten Registratie), de LVR1 (Landelijke Verloskunde Registratie eerste lijn) en de LVR2 (Landelijke Verloskunde Registratie tweede lijn) zijn databanken met informatie over perinatale behandelingen. De gegevens in deze databanken geven een vrij nauwkeurig beeld van het geheel aan behandelingen. Uit de gegevens in de databank blijkt dat in de afgelopen jaren wel degelijk kinderen zijn opgenomen op de Intensive Care unit die zijn geboren na een zwangerschap van 22–25 weken. Ongeveer de helft van de kinderen die wordt opgenomen overleeft. Daarbij geldt uiteraard dat kinderen na een kortere zwangerschapsduur een minder grote kans hebben om te overleven. De schatting van honderd lijkt op basis van deze gegevens niet gerechtvaardigd. De regel is inderdaad dat bij 26 weken in ieder geval volledige opvang en behandeling wordt gegeven. Daarbij wordt in verband met onzekerheid over de zwangerschapsduur echter een marge aangehouden. Daardoor komen ook kinderen die zijn geboren na een zwangerschapsduur van 25 of zelfs 24 weken op de IC-unit terecht. Op grond van individuele kenmerken wordt ook van dit beleid afgeweken. Zo kunnen de medische problemen onmiddellijk na de geboorte al zo groot zijn, dat wordt besloten om het kind niet te behandelen. Meestal overlijden deze kinderen dan binnen 1–2 uur bij de ouders op schoot. In andere gevallen kan bijvoorbeeld een relatief hoog geboortegewicht aanleiding zijn om wel te behandelen. Het beleid om pas vanaf 26 weken alle kinderen te behandelen is niet alleen gebaseerd op de overlevingskans van de kinderen, maar houdt ook verband met de ervaringen met kinderen die wel hebben overleefd. Nederland was een aantal jaren geleden het enige land dat de zware aandoeningen waar neonaten mee te maken krijgen liet meewegen in de beslissing om wel of niet te behandelen. De laatste jaren krijgt men in het buitenland ook meer aandacht hiervoor. </antwoord>
      <antwoord nummer="3">De zwangerschapsduur is de meest voorspellende waarde. Andere kenmerken, zoals geboortegewicht, ras en geslacht, kunnen echter voor individuele verschillen zorgen. </antwoord>
      <antwoord nummer="4">Een adviesaanvraag acht ik op dit moment niet opportuun. Het betreft in principe de verantwoordelijkheid van de beroepsgroep om zorgvuldig met deze gevallen om te gaan. De beroepsgroep heeft veel aandacht voor (de beslissingen over) de behandeling van neonaten. </antwoord>
      <antwoord nummer="5">Dit wordt onderzocht in het kader van de evaluatie van de Wet Afbreking Zwangerschap. De resultaten van deze evaluatie worden in het najaar van 2005 verwacht. </antwoord>
      <noten afkomstig="antwoord"/>
   </antwoorden>
</kvr>
