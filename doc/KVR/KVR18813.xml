<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van Onderwijs, Cultuur en Wetenschappen, mw. Nijs, over de bekostiging van het hoger onderwijs en het wetenschappelijk onderzoek. (Ingezonden 9 oktober 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18813
</item>
         <item attribuut="Inhoud">Vragen over de data waarop de minister de brieven heeft verstuurd resp. verstuurt over de geraamde rijksbijdrage voor de begrotingsjaren 2000, 2001 t/m 2003 en 2004 en de vaststelling van de rijksbijdrage voor het begrotingsjaar 1999, 2000 t/m 2003. Deze brieven zijn mogelijk ná de maand september verstuurd, waarmee is afgeweken van de bepaling in art. 2.7, tweede lid, WHW.</item>
         <item attribuut="Rubriek">Hoger onderwijs (Bekostiging hoger onderwijs)</item>
         <item attribuut="Trefwoorden">Bekostiging hbo Bekostiging wetenschappelijk onderwijs</item>
         <item attribuut="Vindplaats">Kamervragen met antwoord 2003-2004, nr. 251, Tweede Kamer</item>
         <item attribuut="Vraagnr_bij_indiening">2030401170</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2003-10-31</item>
         <item attribuut="Datum_indiening">2003-10-09</item>
         <item attribuut="Document-id">KVR18813</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="537" allpagenumbers="537 538" vetnummer="2030401170" code="0304tkkvr251" lopendefooter="Tweede Kamer, vergaderjaar 2003–2004, Aanhangsel" filenaam="KVR18813" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="251" onderwerp="" indiendatum="2003-10-9">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Nijs,</vraagt-aan>
      </vraagdata>
      <antwoorddata antwoorddatum="2003-10-31">
         <antwoorder functie="staatssecretaris" ministerie="Onderwijs, Cultuur en Wetenschap">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Op welke data hebt u de brieven verstuurd met daarin de mededeling over de geraamde Rijksbijdrage, als bedoeld in de WHW, artikel 2.7, 1e lid, voor het begrotingsjaar 2000, respectievelijk voor de begrotingsjaren 2001 tot en met 2003, en wanneer verwacht u een dergelijke brief voor het begrotingsjaar 2004 te versturen? <voetnoot nummer="1"/>
      </vraag>
      <vraag nummer="2">Heeft u met betrekking tot elk van bovengenoemde jaren waarin aan één of enkele instellingen, eerst ná de genoemde septembermaand de brief met de mededeling geraamde rijksbijdrage is verzonden, steeds en onverwijld de Tweede Kamer geïnformeerd over die overtreding van de wet? Zo ja, wanneer en op welke wijze is die informatie aan de Kamer gezonden? </vraag>
      <vraag nummer="3">Hecht de jurisprudentie op dit gebied aan de zinsnede «rijksbijdrage die .. voorlopig kan worden verwacht», nog een andere betekenis dan de betekenis: «het voorlopige karakter van de mededeling rijksbijdrage hangt samen met het gegeven dat in bedoelde septembermaand het betreffende hoofdstuk van de rijksbegroting niet is vastgesteld» (zie ook de verwijzing in de WHW, artikel 2.5, derde lid)? Zo ja, wat is de inhoud en de vindplaats van die jurisprudentie? </vraag>
      <vraag nummer="4" voetnoot="2">Op welke data hebt u de brieven verstuurd met daarin de vaststelling rijksbijdrage, als bedoeld in artikel 2.7, 2e lid, voor het begrotingsjaar 1999, respectievelijk voor de begrotingsjaren 2000 tot en met 2003? <voetnoot nummer="2"/>
      </vraag>
      <vraag nummer="5">Welke bepaling in welke wet biedt de minister de mogelijkheid om af te wijken van de bepaling in de WHW, artikel 2.7, 2e lid? </vraag>
      <noten afkomstig="vraag">
         <noot nummer="1">Het eerste lid van artikel 2.7 van de WHW, bepaalt dat de minister aan elke instelling jaarlijks in september bekend maakt welke rijksbijdrage voor het komende begrotingsjaar voorlopig kan worden verwacht</noot>
         <noot nummer="2">Ter informatie: Vaststelling van de rijksbegroting OCW 1999 (Kamerstuk 26 200 VIII) op 11-3-1999. Vaststelling van de rijksbegroting OCW 2000 (Kamerstuk 26 800 VIII) op 13-4-2000. Vaststelling van de rijksbegroting OCW 2001 (Kamerstuk 27 400 VIII) op 26-4-2001. Vaststelling van de rijksbegroting OCW 2002 (Kamerstuk 28 600 VIII) op 31-1-2003. Vaststelling van de rijksbegroting OCW 2003 (Kamerstuk 28 600 VIII) op 30-1-2003. Stemming in de Eerste kamer over de rijksbegroting OCW in 1999: 9-3-1999 in 2000: 11-4-2000 in 2001: 24-4-2001 in 2002: 29-1-2002 in 2003: 28-1-2003</noot>
      </noten>
   </vragen>
   <antwoorden aantal="5">
      <antwoord nummer="1">De brieven met daarin de mededeling over de geraamde rijksbijdrage, als bedoeld in artikel 2.7, 1e lid van de WHW zijn voor de hogescholen en universiteiten als volgt gedateerd: HOGESCHOLEN: 2000: 21 september 1999. 2001: 25 september 2000. 2002: 25 oktober 2001. De verlate verzending van de brief had te maken met de aanpassingen in de bekostiging van het kunstonderwijs. 2003: 20 december 2002. De verlate verzending hield verband met het onderzoek naar de vermeende onregelmatigheden met betrekking tot de bekostiging. 2004: Op 22 september 2003 is de hogescholen bericht dat de brief met de mededeling over de voorlopig te verwachten rijksbijdrage 2004 zo spoedig mogelijk zal worden verzonden. De verlate verzending houdt verband met de besluitvorming over de vaststelling van de regeling voor de bekostiging van het kunstonderwijs voor het jaar 2004. Deze besluitvorming wordt eerdaags afgerond. UNIVERSITEITEN: 2000: 17 september 1999. 2001: 20 september 2000. 2002: 14 september 2001. 2003: 13 september 2002. 2004: 12 september 2003. </antwoord>
      <antwoord nummer="2">De hogescholen en universiteiten zijn in het algemeen tijdig schriftelijk geïnformeerd over ofwel de geraamde rijksbijdrage voor het komende begrotingsjaar ofwel over het uitstel, de reden daarvan en het moment dat de mededeling over de geraamde rijksbijdrage kon worden verwacht. Het is geen gewoonte om de Tweede Kamer te informeren over formaliteiten waaraan geen rechtsgevolg en geen financieel gevolg is verbonden. E.e.a. is ook steeds ter kennis gebracht van de HBO-raad. </antwoord>
      <antwoord nummer="3">Voorzover mij bekend, bestaat er geen jurisprudentie over artikel 2.7, eerste lid, van de WHW, waarin de aangehaalde zinsnede staat. Het woord «voorlopig» houdt verband met het feit dat de rijksbijdrage voor het bekostigingsjaar nog niet is vastgesteld. In september is immers nog slechts sprake van een ontwerp-begroting. In dit verband wijs ik op een beslissing op bezwaarschrift van de toenmalige minister van Onderwijs, Cultuur en Wetenschappen van 2 maart 1999, kenmerk CFI/FJZ-99/790 U, waarin wordt ingegaan op het rechtskarakter van de voorlopige mededeling. De mededeling over de rijksbijdrage die voorlopig kan worden verwacht, wordt in genoemde beslissing aangemerkt als een informatieve mededeling waaraan geen rechtsgevolg is verbonden. Een rechtsgevolg ontstaat eerst bij de vaststelling van de rijksbijdrage. Er is geen sprake van een besluit in de zin van de Algemene wet bestuursrecht, waartegen bezwaar kan worden gemaakt. Op grond hiervan is het bezwaarschrift niet-ontvankelijk verklaard </antwoord>
      <antwoord nummer="4">De brieven met daarin de vaststelling van de rijksbijdrage als bedoeld in artikel 2.7, 2e lid van de WHW zijn voor de hogescholen en universiteiten als volgt gedateerd: HOGESCHOLEN: 1999: 18 maart 1999. 2000: Op 28 april 2000 is de hogescholen bericht dat de begroting zoals die op 13 april 2000 door de Eerste Kamer is aangenomen op een enkele uitzondering na niet leidt tot wijziging van de rijksbijdrage zoals die aan de hogescholen op 21 september 1999 is meegedeeld. Op 30 juni 2000 is een herberekening van de rijksbijdrage, waarin verwerkt de besluitvorming met betrekking tot de Voorjaarsnota 2000, aan de hogescholen toegezonden. 2001: Op 28 mei 2001 is de hogescholen bericht over de vaststelling van de uitgaven en ontvangsten van het ministerie van OCW voor het jaar 2001. In die brief is aangegeven dat verzending van een herberekening van de rijksbijdrage eind mei zo dicht ligt bij de afronding van de besluitvorming over de Voorjaarsnota, dat is besloten deze herberekening van de rijksbijdrage uit te voeren na afronding van genoemde besluitvorming. De herberekening van de rijksbijdrage 2001 is 24 juli 2001 aan de hogescholen gezonden. 2002: Op 25 april 2002 is aan de hogescholen mededeling gedaan over de vaststelling van de begroting van OCW voor het jaar 2002. De hogescholen is gemeld dat een herberekening van de geraamde rijksbijdrage wordt toegezonden na afronding van de besluitvorming met betrekking tot de Voorjaarsnota 2002. Op 29 augustus 2002 is de brief met de betreffende herberekening verzonden. 2003: Op 24 april 2003 zijn de hogescholen geïnformeerd over de vaststelling van de begroting van OCW voor het jaar 2003. De hogescholen is gemeld dat een herberekening zal worden toegezonden na afronding van de besluitvorming met betrekking tot de Voorjaarsnota 2003. Op 23 juli 2003 is de brief met deze herberekening verzonden. UNIVERSITEITEN: 1999: Op 29 juli 1999 is er een brief aan de universiteiten gezonden met een herberekening van de rijksbijdrage waarin de besluitvorming met betrekking tot de Voorjaarsnota 1999 is verwerkt. Voor de jaren 2000 tot en met 2003 is dezelfde procedure gevolgd. De data van de brieven voor die jaren zijn achtereenvolgens: 2000: 11 juli 2000. 2001: 5, 18 en 26 juli 2001. 2002: 21 juni en 4 juli 2002. 2003: 25 juni en 4 augustus 2003. Voor zowel het WO als het HBO wordt opgemerkt dat de formele vaststelling van de rijksbijdrage 2002 én 2003 nog niet heeft kunnen plaatsvinden in verband met het nog lopend onderzoek inzake de vermeende onregelmatigheden met betrekking tot de bekostiging. </antwoord>
      <antwoord nummer="5">Artikel 2.7, 2e lid van de WHW bepaalt dat de rijksbijdrage wordt vastgesteld zo spoedig mogelijk na de vaststelling van de rijksbegroting. In de begrotingsjaren 2002 en 2003 was bekend dat er, in verband met de onregelmatigheden in het hoger onderwijs en de bve-sector, omstandigheden waren, die zouden kunnen leiden tot correcties van de rijksbijdrage. De omvang van de correcties is nog onderwerp van onderzoek. Om die reden is de rijksbijdrage voor genoemde jaren formeel nog niet vastgesteld. Uit het antwoord op vraag 4 blijkt dat de instellingen in alle jaren de beschikking hadden over alle relevante (financiële) informatie. </antwoord>
      <noten afkomstig="antwoord"/>
   </antwoorden>
</kvr>
