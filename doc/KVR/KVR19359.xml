<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de sociale veiligheid in het stads- en streekvervoer. (Ingezonden 9 januari 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19359
</item>
         <item attribuut="Inhoud">Vragen naar aanleiding van een bericht in het Algemeen Dagblad van 7 januari 2003 over het verzoek van de grote vervoersbedrijven om meer maatregelen tegen onveilige situaties in het stads- en streekvervoer.</item>
         <item attribuut="Rubriek">Criminaliteit en openbare orde (Veiligheid) Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Openbare orde en veiligheid</item>
         <item attribuut="Vindplaats">Kamervragen met antwoord 2003-2004, nr. 722, Tweede Kamer</item>
         <item attribuut="Vraagnr_bij_indiening">2030405740</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-01-27</item>
         <item attribuut="Datum_indiening">2004-01-09</item>
         <item attribuut="Document-id">KVR19359</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1529" allpagenumbers="1529 1530" vetnummer="2030405740" code="0304tkkvr722" lopendefooter="Tweede Kamer, vergaderjaar 2003–2004, Aanhangsel" filenaam="KVR19359" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="722" onderwerp="" indiendatum="2004-01-9">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-01-27">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw mening over het verzoek van de grote vervoersbedrijven om meer maatregelen te treffen tegen onveilige situaties in het stads- en streekvervoer? <voetnoot nummer="1"/>
      </vraag>
      <vraag nummer="2">Wat zijn uw doelen ter verbetering van de sociale veiligheid in het stads- en streekvervoer? Welke maatregelen neemt u hiertoe? </vraag>
      <vraag nummer="3">Welke rol neemt u in om de sociale veiligheid in het stads- en streekvervoer te verbeteren en wat laat u over aan de OV-autoriteiten? Bent u bereid om de regie ter verbetering van de sociale veiligheid in handen te nemen? Zo neen, hoe kunt u garanderen dat de OV-autoriteiten voldoende mogelijkheden en middelen hebben om te zorgen voor goed en veilig openbaar vervoer? </vraag>
      <vraag nummer="4">Bent u bereid om in overleg te treden met de vervoersbedrijven en OV-autoriteiten en op basis van deze gesprekken maatregelen te nemen om onveilige situaties te reduceren? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-01-7" bron="Algemeen Dagblad">Algemeen Dagblad, 7 januari 2004</noot>
      </noten>
   </vragen>
   <antwoorden aantal="4">
      <antwoord nummer="1">Op basis van de verwijzing naar het bericht in het Algemeen Dagblad op 7 januari 2004 vermoed ik dat in de vraag gedoeld wordt op het in het artikel aangegeven pleidooi van vervoerbedrijven om justitieel sneller en harder op te treden tegen gewelddadige reizigers in het openbaar vervoer. Naar mijn oordeel biedt de huidige wetgeving voldoende mogelijkheden om adequaat op te treden tegen personen die zich schuldig maken aan geweldsdelicten in het openbaar vervoer. Waar vervoerbedrijven op lokaal niveau ervoor pleiten om over de toepassing van wetgeving nadere operationele afspraken te maken met het Openbaar Ministerie, bieden zogeheten lokale veiligheidsarrangementen hiervoor een geschikt instrument. In 2003 zijn op veel plaatsen initiatieven genomen om te komen tot lokale veiligheidsarrangementen. </antwoord>
      <antwoord nummer="2">Doelstelling voor sociale veiligheid in het openbaar vervoer is een vermindering van het aantal feitelijke incidenten (objectief) en het onveiligheidsgevoel (subjectief) in en rond het openbaar vervoer (OV) tot een aanvaardbaar niveau voor reizigers en personeel. Over de uitwerking hiervan voor het stads- en streekvervoer in concrete operationele doelstellingen – in de vorm van meerjarenplannen met streefcijfers – vindt overleg plaats met de decentrale OV-autoriteiten. Maatregelen ter verbetering van de sociale veiligheid in het openbaar vervoer, waaronder het stads- en streekvervoer, zijn omschreven in het Aanvalsplan sociale veiligheid openbaar vervoer (Kamerstuk 28 642, nr. 1). Voor het stads- en streekvervoer relevante acties en maatregelen zijn onder meer: – invoering Chipkaart OV; – uitbreiding toezichthouders bij tram en metro; – invoering meerjarenplannen met streefcijfers; – handreiking lokale veiligheidsarrangementen. Voor een uitgebreide omschrijving hiervan verwijs ik naar het Aanvalsplan. Op 4 december 2002 (Kamerstuk 28 642, nr. 6) is het Aanvalsplan besproken met de vaste commissie van Verkeer en Waterstaat in de Tweede Kamer; op 3 december 2003 is een voortgangsrapportage (Kamerstuk 28 642, nrs. 9 en 9H) over de implementatie van het plan aan de orde geweest. </antwoord>
      <antwoord nummer="3">In het Aanvalsplan is aangegeven dat de primaire verantwoordelijkheid voor de handhaving van de sociale veiligheid in het openbaar vervoer medio jaren ’90 bij de vervoerbedrijven is gelegd, als onderdeel van het arbeidsomstandighedenbeleid voor het personeel en van het kwaliteitsbeleid voor de reiziger. De invulling en uitvoering van het beleid wordt hoofdzakelijk vorm gegeven door de vervoerbedrijven in opdracht van de OV-autoriteiten en in samenwerking met gemeente, politie en justitie in de «veiligheidsdriehoek». De Minister van Verkeer en Waterstaat zorgt voor de kaders waarbinnen decentrale OV-autoriteiten en de OV-bedrijven kunnen werken, met name in de vorm van regelgeving en financiële bijdragen. Binnen de rol van de rijksoverheid past ook een regiefunctie, waaraan op het moment invulling gegeven wordt via het intensieve overleg met decentrale OV-autoriteiten over de formulering van operationele beleidsdoelstellingen in het kader van de meerjarenplannen met streefcijfers voor sociale veiligheid in het stads- en streekvervoer. </antwoord>
      <antwoord nummer="4">Zoals al aangegeven in het antwoord op vraag 3, ben ik op het moment volop in overleg met de decentrale OV-autoriteiten over de ontwikkeling van structureel beleid gericht op de verbetering van de sociale veiligheid in het stads- en streekvervoer in de vorm van meerjarenplannen met streefcijfers. Verder zal ik, overeenkomstig de in de recente voortgangsrapportage over de implementatie van het Aanvalsplan neergelegde intenties, in overleg met betrokken partijen nagaan welke knelpunten zich bij de uitvoering van acties en maatregelen uit het Aanvalsplan voordoen en welke oplossingen hiervoor denkbaar zijn. Het structureel overleg tussen de betrokken departementen en de partijen uit het OV-werkveld over de aanpak van de problematiek in het Platform Sociale Veiligheid biedt een geschikt kader hiervoor. Het kabinet is voornemens om een verbinding te leggen tussen het overleg in het Platform Sociale Veiligheid en het structurele overleg tussen overheid en bedrijfsleven in het kader van het Nationaal Platform Criminaliteitsbeheersing. </antwoord>
      <noten afkomstig="antwoord"/>
   </antwoorden>
</kvr>
