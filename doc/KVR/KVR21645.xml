<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Defensie over het onderscheppen van een indringer in het Nederlands luchtruim. (Ingezonden 11 oktober 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21645
</item>
         <item attribuut="Inhoud">Vragen naar aanleiding van een artikel in De Telegraaf van 7 oktober 2004 over onderschepping van een vliegtuig (mogelijk van de Amerikaanse marine) door twee F-16's van de vliegbasis Leeuwarden.</item>
         <item attribuut="Rubriek">Veiligheidsbeleid en defensie (Luchtmacht) Verkeer, vervoer en waterstaat (Vliegveiligheid)</item>
         <item attribuut="Trefwoorden">Luchtmacht Vliegveiligheid Vrede en veiligheid</item>
         <item attribuut="Vindplaats">Kamervragen met antwoord 2004-2005, nr. 413, Tweede Kamer</item>
         <item attribuut="Vraagnr_bij_indiening">2040501510</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2004-11-16</item>
         <item attribuut="Datum_indiening">2004-10-11</item>
         <item attribuut="Document-id">KVR21645</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="863" allpagenumbers="863 864" vetnummer="2040501510" code="0405tkkvr1" lopendefooter="Tweede Kamer, vergaderjaar 2004–2005, Aanhangsel" filenaam="KVR21645" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="413" onderwerp="" indiendatum="2004-10-11">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2004-11-16">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Behoorde het vliegtuig dat door twee F-16’s van de vliegbasis Leeuwarden is onderschept tot de Amerikaanse marine? <voetnoot nummer="1"/>
      </vraag>
      <vraag nummer="2">Waar kwam het toestel vandaan en waar ging het heen? Waarom werd door het Nederlands luchtruim gevlogen? Wie was de opdrachtgever van de vlucht? </vraag>
      <vraag nummer="3">Wat was de lading van het toestel? </vraag>
      <vraag nummer="4">Is het waar dat de bemanning van dit toestel zich «niet aan de regels» hield? Waarom onthield de bemanning zich van contact? </vraag>
      <vraag nummer="5">Hoe lang heeft het toestel in het Nederlandse luchtruim gevlogen voordat de identiteit achterhaald was? </vraag>
      <vraag nummer="6">Wanneer verkreeg de Nederlandse luchtmacht uiteindelijk toch radiocontact met de bemanning van het toestel? Pas nadat de onderschepping in gang was gezet, of eerder? Zo ja, wat was de reactie van de bemanning van dit toestel op verzoeken tot contact? </vraag>
      <vraag nummer="7">Bent u van mening dat er tijdig en adequaat door de Nederlandse luchtmacht is opgetreden? </vraag>
      <vraag nummer="8">Op welke wijze zijn de contacten na afloop van de onderschepping met de betreffende autoriteiten verlopen? </vraag>
      <noten afkomstig="vraag">
         <noot nummer="1" datum="2004-10-7" bron="De Telegraaf" titel="F16’s onderscheppen indringer luchtruim">De Telegraaf, 7 oktober 2004: «F16’s onderscheppen indringer luchtruim»</noot>
      </noten>
   </vragen>
   <antwoorden aantal="8">
      <antwoord nummer="1">Ja, het betrof een transportvliegtuig van het type DC9-30. </antwoord>
      <antwoord nummer="2">Het toestel kwam van het Amerikaanse marinevliegkamp Sigonella (gelegen op Sicilië in Italië) en had Stavanger (Noorwegen) als eindbestemming. Het toestel volgde het civiele luchtroutesysteem. Gegeven het vertrekpunt, de eindbestemming en de structuur van het Europese civiele luchtroutesysteem, vormt het Nederlandse traject een logisch gedeelte van de gevlogen route. Wie de feitelijke opdrachtgever van de vlucht is geweest is onbekend. </antwoord>
      <antwoord nummer="3">Voor vluchten met een ongevaarlijke lading geldt voor Navo-bondgenoten een permanente klaring voor het overvliegen van Nederland. De precieze lading van het toestel wordt dan niet bekend gesteld. Voor vluchten met een gevaarlijke lading dient minimaal 48 uur voorafgaande aan de vlucht te worden aangegeven waar en wanneer de vlucht binnen het Nederlandse luchtruim gaat plaatsvinden en om wat voor soort gevaarlijke lading het gaat. Voor dit toestel is geen bericht ontvangen met betrekking tot de aard van de lading. </antwoord>
      <antwoord nummer="4">Het vliegtuig heeft op de voorgeschreven wijze vóór aanvang van de vlucht een vluchtplan voor de te vliegen route ingediend. Gedurende de gehele vlucht is het vliegtuig op de luchtverkeersleidingsradar zichtbaar geweest en niet afgeweken van het opgegeven vluchtplan. De bemanning heeft tijdens de vlucht bij vergissing een verkeerde frequentie gekozen, waardoor het contact met de luchtverkeersleiding tijdelijk werd verbroken. De twee F-16’s hebben het Amerikaanse toestel met visuele signalen en via de internationale civiele noodfrequentie hierop gewezen, waarna door de Amerikaanse bemanning alsnog de juiste frequentie werd geselecteerd en het radiocontact met de luchtverkeersleiding werd hersteld. </antwoord>
      <antwoord nummer="5">De identiteit van het vliegtuig is de gehele vlucht bekend geweest. Het verstoorde radiocontact is de reden voor de inzet van de F-16’s geweest. </antwoord>
      <antwoord nummer="6">Het eerste radiocontact met het Amerikaanse toestel is gelegd door de QRA F-16’s nadat de onderschepping in opdracht van de Navo in gang was gezet. De Amerikaanse bemanning heeft vervolgens de juiste luchtverkeersleidingfrequentie geselecteerd. Zie ook het antwoord op vraag 4. </antwoord>
      <antwoord nummer="7">De Nederlandse luchtmacht heeft de F-16’s in opdracht van het Navo Combined Air Operations Center (CAOC) te Kalkar in Duitsland ingezet en gehandeld conform de binnen de Navo afgesproken procedures. Deze inzet was tijdig en adequaat. </antwoord>
      <antwoord nummer="8">Conform de geldende procedures heeft de dienstdoende officier van het Nederlandse gevechtsleidingsstation te Nieuw Milligen het Defensie Operatie Centrum (DOC) op de hoogte gehouden tijdens de inzet van de F-16’s en heeft hij na afloop van de onderschepping een incidentrapport opgemaakt dat aan het CAOC van de Navo en aan het DOC is aangeboden. Overigens betrof dit géén onderschepping onder nationale aansturing van de minister van Justitie, waarop de kaders voor het verlenen van militaire bijstand op grond van de Politiewet 1993 van toepassing zijn. </antwoord>
      <noten afkomstig="antwoord"/>
   </antwoorden>
</kvr>
