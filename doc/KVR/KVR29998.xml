<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gill'ard, Waalkens en Besselink (allen PvdA) aan de ministers van Onderwijs, Cultuur en Wetenschap, van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit, van Economische Zaken en van Justitie en de staatssecretaris van Volksgezondheid, Welzijn en Sport over synthetische biologie. (Ingezonden 26 september 2007); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29998
</item>
         <item attribuut="Inhoud">Vragen naar aanleiding van een rapport van het Rathenau Instituut 'Synthetische biologie: Nieuw leven in het biodebat'.</item>
         <item attribuut="Rubriek">Gezondheidszorg (Genetische manipulatie) Wetenschap en technologie (Toegepast onderzoek)</item>
         <item attribuut="Trefwoorden">Erfelijkheid Genetische manipulatie</item>
         <item attribuut="Vindplaats">Kamervragen met antwoord 2007-2008, nr. 528, Tweede Kamer</item>
         <item attribuut="Vraagnr_bij_indiening">2070800670</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PvdA">Gill'ard Waalkens Besselink</persoon>
         </item>
         <item attribuut="Datum_reaktie">2007-11-07</item>
         <item attribuut="Datum_indiening">2007-09-26</item>
         <item attribuut="Document-id">KVR29998</item>
         <item attribuut="Omvang">5 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1131" allpagenumbers="1131 1132 1133 1134 1135" vetnummer="2070800670" code="0708tkkvr528" lopendefooter="Tweede Kamer, vergaderjaar 2007–2008, Aanhangsel" filenaam="KVR29998" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="528" onderwerp="" indiendatum="2007-09-26">
         <vrager partij="PvdA" oorsprong="parlement">Gill'ard Waalkens Besselink</vrager>
         <vraagt-aan>de ministers van Onderwijs, Cultuur en Wetenschap, van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit, van Economische Zaken en van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-11-7">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit, van Economische Zaken, van Justitie en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Hebt u kennisgenomen van het rapport «Synthetische biologie: Nieuw leven in het biodebat» van het Rathenau Instituut? <voetnoot nummer="1"/>
      </vraag>
      <vraag nummer="2">Onderschrijft u de stelling dat synthetische biologie vanwege de snel toenemende kennis van erfelijke informatie en ontwikkelingen in de nanotechnologie en de informatietechnologie als de derde technologische revolutie kan worden beschouwd? </vraag>
      <vraag nummer="3">Deelt u de mening dat synthetische biologie geen zaak is van wetenschappers alleen, maar vraagt om een bredere maatschappelijke betrokkenheid en dialoog? Welke taak ziet u hierin voor de overheid? </vraag>
      <vraag nummer="4">Welke departementen zijn op dit moment betrokken bij de ontwikkelingen rond synthetische biologie? Is er sprake van interdepartementale samenwerking? Zo ja, hoe is deze geregeld? </vraag>
      <vraag nummer="5" voetnoot="2">Wat is uw reactie op de zes aanbevelingen die het Rathenau Instituut doet? <voetnoot nummer="2"/>
      </vraag>
      <vraag nummer="6">Kunt u een inschatting geven van de omvang van het onderzoek naar synthetische biologie in Nederland en van de financiering van dit onderzoek? </vraag>
      <vraag nummer="7">Wanneer wordt het advies verwacht dat de minister van Onderwijs, Cultuur en Wetenschap gevraagd heeft aan de Koninklijke Nederlandse Akademie van Wetenschappen (KNAW), de Gezondheidsraad en de Raad voor Geneeskundig Onderzoek (RGO) in aanvulling op eerdere signaleringen over bioveiligheidsrisico’s in combinatie met de huidige regelgeving? </vraag>
      <vraag nummer="8">Kunt u een overzicht geven van de huidige wet- en regelgeving voor synthetische biologie op het terrein van bioterrorisme, patenten en de vrijheid van wetendschap, en van internationale verdragen en afspraken op deze terreinen waar Nederland zich aan gecommiteerd heeft? </vraag>
      <vraag nummer="9">Deelt u de mening dat in het beleid onderscheid moet worden gemaakt tussen volledig synthetische organismen en bestaande organismen met nieuwe synthetische onderdelen? Zo ja, waar moet dat onderscheid uit bestaan? Zo neen, waarom niet? </vraag>
      <vraag nummer="10">Is het waar dat DNA in een minimale vorm, zelfs genen die uit een organisme zijn geïsoleerd en qua structuur volkomen indentiek zijn met genen uit de natuur, octrooieerbaar zijn? </vraag>
      <vraag nummer="11">Wordt in de opleidingen biologie en criminologie aandacht besteed aan de mogelijke gevaren van synthetische biologie en bioterrorisme? Zo ja, op welke manier? Zo neen, waarom niet? </vraag>
      <vraag nummer="12">Wanneer verwacht u de Gedragscode Bioveiligheid aan de Kamer te sturen? </vraag>
      <vraag nummer="13">Hoe verhouden de ontwikkelingen rond synthetische biologie zich tot het Convenant Coëxistentie? Wat is de stand van zaken van het Convenant Coëxistentie? </vraag>
      <noten afkomstig="vraag">
         <noot nummer="1">Bericht aan het parlement: Synthetische biologie: Nieuw leven in het biodebat, Rathenau Instituut, september 2007</noot>
         <noot nummer="2">Synthetische biologie: Nieuw leven in het biodebat, blz. 2</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">Of de synthetische biologie een technologische revolutie genoemd kan worden of niet, acht ik een semantische kwestie. Wel is duidelijk dat ontwikkelingen binnen verschillende wetenschapsgebieden elkaar in de toekomst kunnen gaan versterken met betrekking tot synthetische biologie. </antwoord>
      <antwoord nummer="3">Ik deel de mening dat synthetische biologie geen zaak is van wetenschappers alleen. De overheid vindt dat verdere technologische ontwikkelingen hand in hand moeten gaan met activiteiten die de maatschappelijke verankering van die technologie beogen. Op het gebied van synthetische biologie kunnen bestaande initiatieven hiervoor zorg dragen, waaronder het Virtueel Kennis Centrum Biotechnologie (www.ditisbiotechnologie.nl), het Centre for Society and Genomics (onderdeel van het Netherlands Genomics Initiative), en de website www.kennislink.nl met informatie over wetenschap en technologie, waaronder nanotechnologieën. Hierbij dient opgemerkt te worden dat, zoals ook het Rathenau Instituut constateert, het niet eenvoudig is om een open discussie in de samenleving te voeren over aan een techniek verbonden verwachtingen, kansen, risico’s en ethische en maatschappelijke aspecten. Die discussie wordt verder bemoeilijkt doordat nog moeilijk in te schatten is welke effecten en producten synthetische biologie zal hebben, en op welke termijn. </antwoord>
      <antwoord nummer="4">Synthetische biologie bevindt zich op het snijvlak van de biotechnologie en de nanotechnologie. De ministeries die bij deze onderwerpen betrokken zijn, zijn derhalve ook betrokken bij ontwikkelingen op het gebied van synthetische biologie. Het betreft de departementen van Onderwijs, Cultuur en Wetenschap (OCW), Volkshuisvesting, Ruimtelijke Ordening en Milieubeheer (VROM), Landbouw, Natuur en Voedselkwaliteit (LNV), Economische Zaken (EZ), Justitie, Volksgezondheid, Welzijn en Sport (VWS), Buitenlandse Zaken (BuZa), Ontwikkelingssamenwerking (OS), Sociale Zaken en Werkgelegenheid (SZW), Binnenlandse Zaken en Koninkrijksrelaties (BZK), Verkeer &amp; Waterstaat (VW) en Defensie. De interdepartementale samenwerking bestaat voor beide onderwerpen uit enerzijds regelmatig overleg over de hoofdlijnen van het beleid en anderzijds intensieve samenwerking in specifieke gevallen waar de omstandigheden daarom vragen. De samenwerking heeft tot diverse integrale beleidsstukken geleid, waaronder recentelijk de kabinetsvisie nanotechnologieën «van klein naar groots» en de reactie op de Trendanalyse biotechnologie 2007. De twee overleggroepen hebben goed onderling contact, onder andere als een gevolg van een gedeeltelijke overlap in de samenstelling. </antwoord>
      <antwoord nummer="5">De eerste aanbeveling vraagt het ministerie van VROM om een onderzoek te starten naar de veiligheidsrisico’s van synthetische biologie. De tweede aanbeveling betreft het op Europees niveau agenderen van de vraag of bestaande regelgeving moet worden aangepast. Op veel van de verrichtingen in de synthetische biologie zal de regelgeving voor genetisch gemodificeerde organismen (ggo’s) van toepassing zijn, althans voor zover het niet het genetisch veranderen van mensen betreft. In de signalering synthetische biologie van de COGEM (2006) is geconstateerd dat de huidige risicoanalyse zoals die plaatsvindt voor genetisch gemodificeerde organismen op een deel van de ontwikkelingen in de synthetische biologie goed toepasbaar zal zijn. Er zijn echter ook ontwikkelingen waarbij het op voorhand moeilijk vast te stellen is of de risicoanalyse goed is toegesneden op de mogelijke risico’s van synthetische biologie. De regelgeving voor ggo’s gaat uit van het case-by-case principe. Iedere toepassing wordt op zichzelf beoordeeld. Indien het niet mogelijk is om effecten in te schatten, wordt van het worst-case scenario uitgegaan. Dit kan betekenen dat geen vergunning kan worden verleend, of alleen onder zeer strikte veiligheidsvoorschriften. Hierdoor zullen ook, als effecten moeilijk in te schatten zijn, geen risico’s voor mens en milieu optreden. Het zou evenwel onwenselijk zijn om de ontwikkelingen onnodig te blokkeren. Daarom zal de minister van VROM de COGEM verzoeken om nader te onderzoeken welke ontwikkelingen in de synthetische biologie in de afzienbare toekomst op ons afkomen, waarvan de risico’s met de huidige risicoanalysesystematiek voor ggo’s onvoldoende kunnen worden ingeschat. Vervolgens zal worden bekeken of en welke aanpassingen in de risicoanalyse nodig, mogelijk en wenselijk zijn. Aan de hand van de uitkomsten van dit onderzoek zal ook worden besloten of het noodzakelijk is om vanwege de ontwikkelingen in de synthetische biologie op Europees niveau te pleiten voor aanpassing van wet- en regelgeving. Overigens is het zo, dat voor toepassingen van biotechnologie bij dieren, in Nederland ook de regelgeving die specifiek daarop betrekking heeft aan de orde is. Hiervoor zijn de ministeries van VWS en LNV verantwoordelijk. De beoordeling betreft o.a. de ethische aanvaardbaarheid van de handelingen. Toepassingen van synthetische biologie bij mensen moeten voldoen aan de vereisten van de Wet medisch-wetenschappelijk onderzoek met mensen. In die wet is al Europese regelgeving geïmplementeerd. Als ontwikkelingen in de synthetische biologie aanleiding geven tot aanvullende criteria, al dan niet voorvloeiend uit nieuwe Europese voorschriften, zullen deze uiteraard in die wet worden verwerkt. In de derde aanbeveling adviseert het Rathenau Instituut de Nationaal Coördinator Terrorismebestrijding (NCTb) het initiatief te nemen tot (inter)nationale samenwerking om bioterrorisme met synthetische biologische agentia te voorkomen. De NCTb heeft reeds het initiatief genomen op het gebied van het voorkomen van bioterrorisme. Inlichtingen- en veiligheidsdiensten geven aan dat de kans op een aanslag met chemische, biologische, radiologische of nucleaire middelen (CBRN) klein maar reëel is. Onder regie van de NCTb zijn daarom projecten opgestart die zich richten op het voorkomen van terroristische aanslagen met CBRN-middelen. Een van deze projecten richt zich bijvoorbeeld op het treffen van securitymaatregelen ter beveiliging van risicovolle CBRN-onderzoeksinstellingen, zijnde: ziekenhuizen, laboratoria en universiteiten. Hoofddoel van het project is maatregelen te treffen waardoor de kans op ongeoorloofde verwerving van CBRN-kennis en CBRN-middelen wordt geminimaliseerd. Voor de aanpak van CBRN-terrorisme zijn middelen gereserveerd voor de periode 2008–2013, te weten een bedrag van 96 mln. euro, waarvan een substantieel deel voor het project weerstandsverhoging onderzoeksinstellingen is bestemd (76 mln. euro). Met behulp van deze middelen kan bij de meest risicovolle objecten een impuls worden gegeven aan de security. De NCTb werkt daarbij nauw samen met de meest betrokken ministeries en organisaties. De vierde aanbeveling vraagt het ministerie van OCW het veiligheidsbewustzijn van biotechnologieonderzoekers te vergroten. Hiervoor heeft de Koninklijke Nederlandse Akademie van Wetenschappen (KNAW) de Gedragscode Bioveiligheid opgesteld. Om deze Gedragscode een blijvende plaats te geven in de denk- en handelwijze van de betrokkenen heeft de KNAW een vervolgproject opgezet. Dit project zal o.a. bestaan uit de organisatie van debatten, workshops en publicitaire activiteiten. De vijfde aanbeveling vraagt de ministeries van EZ en OCW te onderzoeken of bij publiek gefinancierd gentechnologisch onderzoek open source benaderingen kunnen worden betrokken. Een goed werkend octrooisysteem is in het belang van valorisatie. Ontwikkelingen in nieuwe technologie, zoals biotechnologie, beïnvloeden de toename in het aantal octrooiaanvragen en leggen hiermee een druk op het huidige octrooisysteem. Het is daarom goed om vanuit die optiek te kijken naar het octrooisysteem en ook naar mogelijkheden als de open source benaderingen. Hierbij dient opgemerkt te worden dat Nederland wel gebonden is aan de EG-Richtlijn nr. 98/44/EG inzake de bescherming van biotechnologische uitvindingen en aan verdragsrechtelijke verplichtingen, voortvloeiend uit het Europees Octrooiverdrag. De zesde aanbeveling vraagt de overheid om ruimte te scheppen voor maatschappelijke betrokkenheid en reflectie op fundamentele ethische vragen. Zoals ik ook bij vraag 3 heb aangegeven, treedt de overheid hierin met name faciliterend op. Een goede maatschappelijke verankering van technologische ontwikkelingen is bijvoorbeeld ook een expliciete doelstelling van het Netherlands Genomics Initiative. Op het gebied van biotechnologie zijn al jaren diverse organisaties actief die vanuit diverse invalshoeken reflecteren op fundamentele ethische vragen die daarbij aan de orde zijn. Ontwikkelingen in de synthetische biologie, en vermoedelijk ook die op het gebied van de nanotechnologie, kunnen vaak ook op hun aandacht rekenen. Op dit moment acht ik het niet wenselijk om verdergaande initiatieven op dit gebied te ontplooien voor synthetische biologie. De bestaande initiatieven op de gebieden van biotechnologie en wetenschap en technologie in het algemeen kunnen hiervoor zorg dragen. Bovendien blijkt uit ervaringen die in het verleden zijn opgedaan met maatschappelijke debatten over nieuwe wetenschappelijke ontwikkelingen dat, wanneer een bepaalde nieuwe technologie ter discussie wordt gesteld, die voor de deelnemers wel voldoende concreet moet zijn of kunnen worden gemaakt. Dat is nu nog niet het geval. Een andere voorwaarde voor een goede maatschappelijke inbreng is de beschikbaarheid van voldoende objectieve informatie. Alleen dan zal er daadwerkelijk sprake kunnen zijn van een zinvol debat. Ook aan deze voorwaarde is wat betreft de synthetische biologie op dit moment niet voldaan. </antwoord>
      <antwoord nummer="6">De Koninklijke Nederlandse Akademie van Wetenschappen (KNAW), de Gezondheidsraad en de Raad voor Geneeskundig Onderzoek (RGO) brengen een advies uit over de ontwikkelingen in de synthetische biologie. Dit advies zal een aanvulling zijn op de Signalering synthetische biologie van COGEM en het rapport van het Rathenau Instituut «Leven Maken». De stand van zaken van het synthetische biologie onderzoeksveld in Nederland zal onderdeel uitmaken van dit advies. </antwoord>
      <antwoord nummer="7">Het advies synthetische biologie van de KNAW, de Gezondheidsraad en de RGO wordt het voorjaar van 2008 verwacht. </antwoord>
      <antwoord nummer="8">De Nederlandse wet- en regelgeving die van belang zijn voor de verschillende aspecten van synthetische biologie, zijn van diverse aard. Zij vinden hun oorsprong hoofdzakelijk in internationale afspraken. Zo is Nederland partij bij het Verdrag tot verbod van de ontwikkeling, de productie en de aanleg van voorraden van bacteriologische (biologische) en toxinewapens en inzake de vernietiging van deze wapens (Trb. 1972, 142). Aan de verplichtingen uit hoofde van dit verdrag heeft Nederland uitvoering gegeven door introductie van een stelsel van regulerende voorschriften, gegeven bij de Uitvoeringswet Verdrag biologische wapens. Belangrijk zijn verder de wet- en regelgeving die samenhangen met de implementatie van resolutie 1540 (2004) van 28 april 2004 van de Veiligheidsraad van de Verenigde Naties. Het gaat daarbij om alle wettelijke maatregelen die de proliferatie van massavernietigingswapens aan niet-statelijke actoren beogen tegen te gaan, zoals onder andere het In- en uitvoerbesluit strategische goederen, de Wet wapens en munitie en het Wetboek van Strafrecht. Op Europeesrechtelijk terrein verdient in het bijzonder vermelding richtlijn nr. 95/44/EG betreffende de voorwaarden waaronder met bepaalde plantpathogenen en quarantaineorganismen werkzaamheden kunnen worden verricht (geïmplementeerd in de Regeling invoer, uitvoer en verkeer van planten). Voor wat betreft de strafrechtelijke bescherming tegen aanslagen, voorbereid of gepleegd met biologische stoffen, valt met name te wijzen op de misdrijven van de artikelen 172 tot en met 174, 287, 288a en 289 van het Wetboek van Strafrecht. Bedoelde strafbaarstellingen zien onder meer op de opzettelijke verontreiniging van de bodem, de lucht of het oppervlaktewater, de opzettelijke vergiftiging van drinkwater en de algemene misdrijven tegen het leven. Indien deze strafbare feiten worden begaan met een terroristisch oogmerk als bedoeld in artikel 83a van het Wetboek van Strafrecht kunnen zij als terroristisch misdrijf worden bestraft met hogere gevangenisstraffen, voor zover op deze feiten al niet een levenslange gevangenisstraf of tijdelijke gevangenisstraf van ten hoogste dertig jaar staat. Met betrekking tot het octrooirecht is in het antwoord op vraag 5 reeds melding gemaakt van richtlijn nr. 98/44/EG inzake de bescherming van biotechnologische uitvindingen en het Europees Octrooiverdrag. Daarnaast is in Nederland uiteraard de Rijksoctrooiwet 1995 van toepassing op uitvindingen op het gebied van synthetische biologie. </antwoord>
      <antwoord nummer="9">De betrokken bewindslieden zijn van mening dat er op dit moment in het beleid in ieder geval voor wat betreft de veiligheidsaspecten geen onderscheid moet worden gemaakt tussen volledig synthetische organismen en bestaande organismen met enige synthetische onderdelen. Omdat naar huidige verwachting in beide gevallen sprake zal zijn van een wijziging van het erfelijk materiaal op een wijze die van nature niet mogelijk is door voortplanting of natuurlijke recombinatie, zullen beide typen organismen bijvoorbeeld al vallen onder de regelgeving voor genetisch gemodificeerde organismen (ggo’s), het Besluit ggo. Verschillen tussen de twee vormen kunnen overigens wel invloed hebben op de uitkomst van de veiligheidsbeoordeling, zoals deze wordt uitgevoerd krachtens dit besluit. Omdat de synthetische biologie een relatief jong onderzoeksveld is, is nog geen volledige zekerheid over de eventuele toepassingen en de veiligheid daarvan. Het in vraag 5 genoemde onderzoek kan meer duidelijkheid geven, ook over mogelijke toepassingen die nu niet onder het Besluit ggo vallen. Vervolgens kan dan bezien worden of bijstelling van het beleid aangewezen is. </antwoord>
      <antwoord nummer="10">Alleen uitvindingen zijn vatbaar voor octrooi. De uitvinding moet, om voor een geldig octrooi in aanmerking te komen, nieuw zijn, op uitvinderswerkzaamheid berusten en industrieel toepasbaar zijn (ROW 1995, artikel 2, eerste lid). Een gen als zodanig is dus niet vatbaar voor octrooi. Op grond van artikel 3, lid 2 van Richtlijn 98/44/EG betreffende de rechtsbescherming van biotechnologische uitvindingen kan biologisch materiaal, dat met behulp van een technische werkwijze uit zijn natuurlijk milieu is geïsoleerd of wordt verkregen, ook dan een voorwerp van een uitvinding zijn, wanneer het reeds in de natuur voorhanden is. Dat geldt ook voor sequenties of partiële sequenties van genen. Essentieel is echter dat het, zoals gezegd, dan wel moet gaan om een uitvinding en dus niet louter om (de beschrijving van) een gen. Artikel 5, lid 3 van de genoemde richtlijn vereist bovendien dat de industriële toepassing van de gensequentie of partiële gensequentie concreet moet worden vermeld in de octrooiaanvraag. In dit verband wijs ik ook op Overweging 23 bij de richtlijn: «Overwegende dat een louter DNA-fragment dat geen aanwijzing voor een functie bevat, geen technische informatie bevat en dus geen octrooieerbare uitvinding vormt». </antwoord>
      <antwoord nummer="11">In het algemeen zijn de instellingen voor hoger onderwijs zelf volledig verantwoordelijk voor de inhoud en vormgeving van de opleiding. Alleen indien er sprake is van beroepsvereisten kunnen daaruit nadere eisen volgen voor de inhoud van de opleidingen. De manier waarop vervolgens aan die opleidingseisen wordt voldaan blijft echter ook dan een verantwoordelijkheid van de instellingen zelf. Bij de vaststelling van de onderwijs- en examenregeling van de verschillende opleidingen, waarin inhoud en vorm van de opleidingen nader zijn bepaald, zijn studenten en docenten nauw betrokken. Door en via hen kan daarbij de opportuniteit van enig element van actualiteit of relevantie voor de desbetreffende opleiding naar voren worden gebracht. Het voorgaande betekent dat ik geen inzicht heb in de precieze inhoud van de diverse opleidingen, noch in de wijze waarop in opleidingen aandacht wordt besteed aan bepaalde elementen. Wel lijkt het mij voor de hand te liggen dat de opleidingen biologie en criminologie aandacht schenken aan mogelijke gevaren van synthetische biologie en bioterrorisme. Verder zal de Gedragscode Bioveiligheid eveneens zijn uitwerking hebben op het bewustzijn onder studenten. </antwoord>
      <antwoord nummer="12">De Gedragscode Biosecurity is op 1 november naar de Tweede Kamer gestuurd (Kamerstuk 27 428, nr. 93). </antwoord>
      <antwoord nummer="13" voetnoot="1">In het kader van het convenant co-existentie zijn afspraken gemaakt die ervoor moeten zorg dragen dat biologische teelt, gangbare teelt en teelt van in de Europese Unie toegelaten genetisch gemodificeerde gewassen naast elkaar kunnen bestaan. Deze afspraken zijn vastgelegd in een verordening van het Hoofdproduktschap Akkerbouw. Synthetische biologie staat nog in de kinderschoenen. Ik kan nu dus nog geen oordeel geven over een eventuele toekomstige relatie tussen synthetische biologie, de mogelijke bijdrage van dit onderzoeksveld aan de ontwikkeling van genetisch gemodificeerde gewassen en daarmee aan (het convenant) co-existentie. Voor een overzicht van de stand van zaken van de uitwerking van het Convenant Co- existentie wil ik u verwijzen naar het verslag van het schriftelijk overleg biotechnologie van juni 2007 waarin een uitgebreid overzicht is opgenomen van de bedoelde stand van zaken (Kamerstuk, vergaderjaar 2006–2007, 27 428, nr. 84). Aan dit overzicht wil ik de volgende recente informatie toevoegen. De Stuurgroep Co-existentie Afspraken voert overleg over de inrichting van een restschadefonds. Uit dit fonds wordt onvoorziene schade vergoed waarvoor geen partij aansprakelijk kan worden gesteld omdat alle betrokken partijen zich hebben gehouden aan de co-existentie afspraken. Ten behoeve van de opzet van het restschadefonds heeft het Institute for Risk Management in Agriculture (IRMA) van Wageningen UR een kwantitatieve analyse uitgevoerd naar het risico van uitkruising bij de teelt van maïs, aardappelen en suikerbieten. Uit de risicoanalyse blijkt dat de gemiddelde directe economische schade over een periode van 10 jaar in geheel Nederland als gevolg van uitkruising op bedrijven die vrij willen blijven van genetisch gemodificeerde gewassen niet meer bedraagt dan enkele duizenden euro’s per jaar voor elk van de 3 genoemde gewassen. Een kopie van het rapport van het IRMA heb ik bijgevoegd <voetnoot nummer="1"/>. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
