<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kruijsen (PvdA) aan de ministers van Financiën en van Landbouw, Natuur en Voedselkwaliteit over de herbestemming van militaire terreinen in het kader van de EHS. (Ingezonden 3 juni 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20623
</item>
         <item attribuut="Inhoud">Dienst Domeinen verkoopt gronden (bijvoorbeelden militaire terreinen) aan derden, terwijl deze zijn aangewezen als Ecologische Hoofdstructuur (EHS).</item>
         <item attribuut="Rubriek">Natuur (Natuurmonumenten) Veiligheidsbeleid en defensie (Overig)</item>
         <item attribuut="Trefwoorden">Militaire oefenterreinen Natuurbescherming</item>
         <item attribuut="Vindplaats">Kamervragen met antwoord 2003-2004, nr. 1844, Tweede Kamer</item>
         <item attribuut="Vraagnr_bij_indiening">2030415230</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Kruijsen</persoon>
         </item>
         <item attribuut="Datum_reaktie">2004-07-01</item>
         <item attribuut="Datum_indiening">2004-06-03</item>
         <item attribuut="Document-id">KVR20623</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3907" allpagenumbers="3907 3908" vetnummer="2030415230" code="0304tkkvr1844" lopendefooter="Tweede Kamer, vergaderjaar 2003–2004, Aanhangsel" filenaam="KVR20623" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1844" onderwerp="" indiendatum="2004-06-3">
         <vrager partij="PvdA" oorsprong="parlement">Kruijsen</vrager>
         <vraagt-aan>de ministers van Financiën en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-07-1">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Is het waar dat het ministerie van Financiën, dienst Domeinen, gronden in staatseigendom (bijvoorbeeld militaire terreinen) verkoopt aan derden, terwijl deze zijn aangewezen als Ecologische Hoofdstructuur (EHS)? <voetnoot nummer="1"/>Zo ja, hoe staat dit in verhouding met de richtlijn die door voormalig staatssecretaris Bos is ingesteld, dat gronden in de EHSaan het ministerie van Landbouw, Natuur en Voedselkwaliteit aangeboden dienen te worden tegen de natuurwaarde? <voetnoot nummer="2"/>
      </vraag>
      <vraag nummer="2" voetnoot="3">Kunt u aangeven hoe de budgetneutraliteit, die als voorwaarde is gesteld bij het project «herbestemming militaire terreinen» door voormalig staatssecretaris Van Eijck <voetnoot nummer="3"/>, zich verhoudt tot de bij vraag 1 genoemde richtlijn? </vraag>
      <vraag nummer="3">Kunt u een overzicht geven van de gronden in eigendom van de dienst Domeinen die in de EHSliggen, met daarbij aangegeven welk gedeelte hiervan bestaat uit militaire terreinen? </vraag>
      <vraag nummer="4" voetnoot="4">Bent u op de hoogte van de problemen in onder andere de provincie Gelderland met de herbestemming van militaire terreinen? <voetnoot nummer="4"/>Wat gaat u doen om de problemen in Gelderland, die ontstaan zijn doordat er geen duidelijkheid is over de te verevenen projecten, onder andere bij de Vrijlandkazerne, vliegveld Deelen en de «Kop van Deelen», op te lossen? </vraag>
      <vraag nummer="5">Bent u van mening dat er op dit moment voldoende projecten voor verevening beschikbaar zijn die geld opleveren, waarmee de projecten binnen de EHS, zoals het onderhouden van complexen met monumentenstatus, gefinancierd kunnen worden? Zo ja, kunt u een overzicht geven, per provincie, van de af te stoten objecten, met daarbij aangeven welke waarschijnlijk geld opleveren en welke geld kosten, met daarbij tevens aangegeven welk gedeelte hiervan binnen de EHSvalt? </vraag>
      <noten afkomstig="vraag">
         <noot nummer="1" datum="2004-04-21" bron="Cobouw" titel="Projectontwikkelaars machtig met natuur">Cobouw, 21 april 2004: «Projectontwikkelaars machtig met natuur»</noot>
         <noot nummer="2">Brief van staatssecretaris Bos, 3 oktober 2001 (kenmerk NDS-fin0000573)</noot>
         <noot nummer="3">Brief van staatssecretaris Van Eijck aan Gedeputeerde Staten van de verschillende provincies, 14 maart 2003 over herbestemming militaire terreinen. (kenmerk DMN 2003-134M)</noot>
         <noot nummer="4" datum="2004-05-4" bron="Brief van Gedeputeerde Staten van Gelderland aan de heer Wijn">Brief van Gedeputeerde Staten van Gelderland aan de heer Wijn, 4 mei 2004, over het project Herbestemming Militaire terreinen. (kenmerk RE 2003 30185</noot>
      </noten>
   </vragen>
   <antwoorden aantal="5">
      <antwoord nummer="1">Op de vraag of het ministerie van Financiën (dienst Domeinen) gronden die zijn aangewezen als Ecologische Hoofdstructuur verkoopt aan derden, kan ik u meedelen dat dit binnen het project Herbestemming militaire terreinen niet gebeurt. Het doel van het project «Herbestemming militaire terreinen» is het verkrijgen van meeropbrengsten bij verkoop van de overtollig gestelde militaire objecten en de inzet van deze meeropbrengsten voor kosten die het rijk moet maken in het geval van groene bestemmingen ter realisatie van rijksdoelstellingen. De overtollig gestelde militaire objecten, ook de objecten gelegen in de EHS, worden conform het gestelde in de door u aangehaalde richtlijn van de staatssecretaris van Financiën van 3 oktober 2001, in eerste instantie aangeboden en verkocht aan overheden (rijk, provincies en gemeenten). Het rijk koopt, in lijn met het Hoofdlijnenakkoord, bestaande natuurgebieden echter niet langer aan. Daarnaast is in het verleden in sommige aankoopovereenkomsten opgenomen dat partijen (dikwijls gemeenten) een terugkooprecht hebben na overtolligstelling door Defensie. Pas wanneer binnen de diverse overheden of door middel van terugkooprecht geen koper gevonden kan worden zal, via openbare inschrijving, verkoop aan private partijen plaatsvinden. Dit heeft geen gevolgen voor de aanwezige natuurwaarden; de gebieden in de EHSgenieten planologisch bescherming via streek- en bestemmingsplannen, ongeacht wie de eigenaar is. </antwoord>
      <antwoord nummer="2">Met betrekking tot de vraag over de verhouding van de budgetneutraliteit binnen het project Herbestemming militaire terreinen en de richtlijn van voormalig staatssecretaris Bos, het volgende. Op 8 januari 2003 heeft de staatssecretaris van Financiën de Tweede Kamer geïnformeerd over de voortgang van het project «Herbestemming militaire terreinen». In deze brief is gesteld dat per provincie en voor Nederland als geheel een oplossing wordt nagestreefd die tegemoet komt aan de (ruimtelijke) wensen van alle betrokken partijen en die voor het Rijk financieel neutraal is. Onder financieel neutraal wordt in het project Herbestemming militaire terreinen verstaan dat Defensie in ieder geval de nulwaarde van de objecten (de geraamde opbrengsten waarbij geen rekening is gehouden met de uit dit project voortkomende bestemmingsverandering) ontvangt én dat de kosten die nodig zijn voor de realisatie van de groene eindbestemming worden gegenereerd uit extra opbrengsten als gevolg van bestemmingsverandering. Dit uitgangspunt is conform het gestelde in de aangehaalde richtlijn van staatssecretaris Bos, en de daarin vermelde middelenafspraak tussen de ministeries van Financiën en van Defensie. </antwoord>
      <antwoord nummer="3">Met betrekking tot de vraag over het overzicht van gronden in eigendom bij het Rijk die tevens zijn aangewezen als Ecologische Hoofdstructuur het volgende. De oppervlakte welke door het ministerie van Defensie overtollig wordt gesteld in het kader van het project Herbestemming militaire terreinen bedraagt ca. 2100 ha. Hiervan ligt ca 1900 ha in de Ecologische Hoofdstructuur. De oppervlakte gronden in eigendom van de Dienst Domeinen die tevens zijn aangewezen als EHSen niet zijnde de gronden die deel uitmaken van het project herbestemming militaire terreinen, is beperkt, maar op dit moment niet exact aan te geven. In het kader van de actualisatie van het project «Ruimtelijke Analyse» onder regie van de Raad voor Vastgoed Rijksoverheid, bestaat er eind 2004 inzicht in deze door u gevraagde oppervlakten. Deze informatie wil ik u dan ook te zijner tijd graag ter hand stellen. </antwoord>
      <antwoord nummer="4">U vraagt of ik op de hoogte ben van problemen binnen het project Herbestemming militaire terreinen in de provincie Gelderland en wat ik hier aan wil doen. Ik ben inderdaad op de hoogte van de problemen die spelen in de provincie Gelderland. Het college van Gedeputeerde Staten van Gelderland heeft mij hiervan bij brief, 4 mei 2004 op de hoogte gesteld. Deze brief is door mij reeds beantwoord. Het college is toegezegd dat na de komende zomervakantie een overleg zal plaatsvinden over de verdere (provinciale) aanpak van het project. </antwoord>
      <antwoord nummer="5">Op uw vraag of ik van mening ben dat er op dit moment voldoende projecten beschikbaar zijn voor verevening binnen het project Herbestemming militaire terreinen, het volgende. Momenteel vindt binnen het project een zogenaamde expertscan plaats. Deze expertscan moet inzicht verschaffen of de meeropbrengsten die binnen het project moeten worden gegenereerd in ieder geval de (sloop)kosten kunnen dekken. Kortom of het project voor het Rijk budgettair-neutraal is. De eerste resultaten wijzen erop dat deze budget-neutraliteit waarschijnlijk gehaald kan worden. De financiering van het onderhoud aan monumentale complexen, al dan niet gelegen binnen de EHS, valt niet onder de reikwijdte van dit project, maar onder verantwoordelijkheid van de toekomstige verkrijger/eigenaar. Wat betreft uw vraag of ik een overzicht kan geven van de af te stoten objecten het volgende. Binnen het project Herbestemming militaire terreinen is er per provincie een inventarisatie/waardering van de overtollig gestelde objecten opgesteld en is er tevens een schatting gemaakt van de noodzakelijke sloopkosten. Vanuit strategisch en onderhandelingstechnisch oogpunt is het onverstandig om in deze fase van het project deze gegevens openbaar te maken. Deze gegevens bevatten vertrouwelijke informatie aangaande geprognosticeerde verkoopopbrengsten. Het openbaar worden van deze informatie kan de (onderhandelings)positie van het Rijk binnen het project negatief beïnvloeden. Wanneer de uitkomst van de expertscan bekend is zal het kabinet besluiten over de (financiële) haalbaarheid van het project Herbestemming militaire terreinen. Op dat moment zal ik de Kamer informeren over de voortgang van het project. Ik hoop u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
