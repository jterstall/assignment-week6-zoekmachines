<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over opsporingsmethoden. (Ingezonden 2 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13767
</item>
         <item attribuut="Inhoud">Vragen over kennelijk verboden opsporingsmethoden van de Limburgse politie in een zaak tegen twee drugscriminelen.</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Ambtsmisdrijven Drugsbestrijding Limburg Opsporingen Politie</item>
         <item attribuut="Vindplaats">Kamervragen met antwoord 2000-2001, nr. 1264, Tweede Kamer</item>
         <item attribuut="Vraagnr_bij_indiening">2000110310</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-05-31</item>
         <item attribuut="Datum_indiening">2001-05-02</item>
         <item attribuut="Document-id">KVR13767</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2637" allpagenumbers="2637 2638" vetnummer="2000110310" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13767" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1264" onderwerp="" indiendatum="2001-05-2">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-05-31">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u de berichtgeving <voetnoot nummer="1"/>bevestigen dat in een zaak van twee drugscriminelen uit Limburg door de politie valse processen-verbaal zijn opgemaakt om op die manier verboden opsporingsmethoden weg te werken? Kunt u toelichten hoe dit in zijn werk is gegaan? </vraag>
      <vraag nummer="2">Kunt u toelichten hoe het mogelijk is dat het een en ander toegedekt is door de superieuren van betrokken politiefunctionarissen respectievelijk de lokale driehoek? Acht u dit niet een grote aantasting van de integriteit van politie en justitie in Limburg? </vraag>
      <vraag nummer="3">Klopt het dat alle betrokken functionarissen nog in functie zijn en ook nog promotie hebben gemaakt? Wat zijn de huidige functies die bekleed worden door de betrokken functionarissen? </vraag>
      <vraag nummer="4">Welke consequenties verbindt u aan het laakbare handelen van betrokken functionarissen? Indien u van mening bent dat er geen consequenties aan verbonden hoeven te worden, waarom niet? </vraag>
      <vraag nummer="5">Bent u bereid de rijksrecherche een nieuw onderzoek te laten instellen naar deze zaak? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-04-27" bron="Dagblad De Limburger, ," titel="Jaren bedrog bij politie en justitie">Dagblad De Limburger, «Jaren bedrog bij politie en justitie»,, 27 april 2001</noot>
      </noten>
   </vragen>
   <antwoorden aantal="4">
      <antwoord nummer="1">De berichtgeving in het Dagblad De Limburger van vrijdag 27 april jongstleden heeft betrekking op het op een mogelijke tegenwettelijke manier gebruik maken van bijzondere opsporingsmethoden en het vervalsen van een proces-verbaal gedurende een opsporingsonderzoek binnen de regiopolitie Limburg-Zuid in de periode van 1991 tot 1993. Hierover zijn in 1996 door de heer Hillen en in 1997 door de heren Vos, Van Heemst en Koekkoek schriftelijke vragen gesteld. Ten tijde van de beantwoording van de door de heer Hillen gestelde vragen liep er een oriënterend rijksrecherche onderzoek. Op basis van de resultaten van dat onderzoek heeft de Hoofdofficier van Justitie besloten een strafrechtelijk onderzoek in te stellen naar 11 voorvallen betreffende inkijkoperaties, het mogelijk opmaken van een vals proces-verbaal en een eventuele «verkapte» uitlevering. In dit kader heeft de rijksrecherche een diepgaand onderzoek ingesteld. Het onderzoek heeft uitgewezen dat een proces-verbaal van observaties, deeluitmakend van het dossier rond het onderzoek naar twee van drugshandel verdachte personen (RRT8-onderzoek) niet overeenkwam met de oorspronkelijke tekst en was voorzien van twee niet herleidbare handtekeningen. Hetzelfde dossier bevatte een proces-verbaal van een gecontroleerde aflevering van amfetamine waarin wezenlijke opsporingshandelingen vaag en onvolledig waren vermeld. Bij brief van 19 december 1967, kenmerk 666089/597/LM, is uw Kamer geïnformeerd over de gang van zaken. In deze brief wordt verslag gedaan van de resultaten van het rijksrechercheonderzoek en worden de vragen van de leden Vos, Van Heemst en Koekkoek beantwoord. Uw Kamer heeft een uitgebreide samenvatting van het feitenmateriaal en de overwegingen van de Hoofdofficier van Justitie ontvangen, zoals die destijds aan het College van procureurs-generaal zijn voorgelegd. Tevens heeft uw Kamer een overzicht ontvangen van alle tweeënveertig door de rijksrecherche onderzochte gevallen, waarbij systematisch en nauwgezet per incident de kern van de vastgestelde feiten en de motivering van de genomen beslissing wordt aangegeven. Op basis van dat materiaal is naar mijn mening een duidelijk beeld gegeven van de opzet, uitvoering en resultaten van het rijksrechercheonderzoek en de in dat verband gemaakte afwegingen van de Hoofdofficier van Justitie. Op basis van het rijksrechercheonderzoek en de andere bekend geworden feiten rond het RRT8-onderzoek, heeft het openbaar ministerie besloten in de strafzaak jegens een inmiddels veroordeelde persoon ambtshalve herziening te vragen om de rechter in de gelegenheid te stellen een hernieuwd oordeel te geven in deze strafzaak. Daarnaast hadden degenen tegen wie het onderzoek liep eveneens een herzieningsverzoek ingediend. Gelet op deze verzoeken is door de advocaat-generaal bij de Hoge Raad geconcludeerd dat er geen reden was voor het openbaar ministerie om zelfstandig een vordering tot herziening in te dienen. De verzoeken van betrokkenen werden door de Hoge Raad bij arresten van 22 juni 1999 gegrond verklaard. De Hoge Raad verwees de zaken voor verdere behandeling naar het gerechtshof te Arnhem. Dat gerechtshof heeft de bestreden arresten van het gerechtshof te ’s-Hertogenbosch – op vordering van de advocaat-generaal – bij arresten van 10 mei 2001 vernietigd en het openbaar ministerie niet-ontvankelijk verklaard. </antwoord>
      <antwoord nummer="2">In de antwoorden op de vragen van de leden Van Heemst, Koekkoek en Vos, ingezonden op 20 november 1997 (Tweede Kamer, vergaderjaar 1997–1998, nr. 429) is u bericht dat deze affaire destijds buitengewoon ernstig is opgenomen. Het vervalsen van processen-verbaal kan nimmer worden getolereerd. Binnen het strafproces moet ten alle tijden er op kunnen worden vertrouwd dat de inhoud van een proces-verbaal een waarheidsgetrouwe weergave van de feiten betreft. Het Openbaar Ministerie te Maastricht heeft met betrekking tot de door de rijksrecherche onderzochte incidenten destijds afzonderlijk de haalbaarheid en de opportuniteit van een eventuele strafvervolging beoordeeld. De conclusie daarvan was dat geen strafvervolging werd ingesteld. Deze conclusie van de Hoofdofficier werd door het College van procureurs-generaal en mijn voorganger gedeeld. Mijn voorganger heeft in de eerdergenoemde brief van 19 december 1997 uitvoerig verantwoording afgelegd met betrekking tot het onderzoek en de uitkomsten daarvan. Gelet op hetgeen in die brief is verwoord is naar mijn mening van het toedekken van gedragingen door superieuren van politiefunctionarissen, dan wel door de (lokale) driehoek geen sprake geweest en is in die zin geen sprake van aantasting van de integriteit. </antwoord>
      <antwoord nummer="3 en 4">De korpschef en korpsbeheerder van de politieregio Limburg-Zuid hebben zich in december 1997 gebogen over de rechtspositionele aspecten van de uitkomsten van het rijksrechercheonderzoek. Nadat de relevante onderdelen van het onderzoek van de rijksrecherche aan de eerstgenoemde personen ter beschikking zijn gesteld, zijn deze zorgvuldig beoordeeld. Naar het oordeel van de korpschef en de korpsbeheerder waren de uitkomsten van het rijksrechercheonderzoek en van het onderzoek naar de rechtspositionele aspecten van dien aard dat deze niet aan de gebruikelijke loopbaanontwikkeling van de betrokken medewerkers in de weg behoorden te staan. Wel is in één geval een disciplinaire straf opgelegd. De korpsbeheerder heeft hierover op 19 december 1997 een persbericht uit doen gaan. Ik heb vernomen dat één van de betrokken functionarissen is overleden. Een aantal anderen heeft inmiddels elders een dienstbetrekking aanvaard. Het merendeel van de betrokken functionarissen is nog werkzaam bij het korps Limburg-Zuid. Een aantal van hen is inmiddels op basis van de gangbare functieroulatie met andere werkzaamheden binnen het korps belast. Onder verwijzing naar hetgeen hierover in de brief van 19 december 1997 is opgemerkt bericht ik u dat de integriteit van de betreffende politiefunctionarissen de nadrukkelijke aandacht heeft gehad van zowel de korpschef als de korpsbeheerder als de Hoofdofficier van Justitie in de bedoelde regio. In de brief van 19 december 1997 aan uw Kamer werd reeds opgemerkt dat geen aanleiding wordt gezien tot het treffen van maatregelen tegen officieren van Justitie. </antwoord>
      <antwoord nummer="5">Gelet op het bovenstaande acht ik een nieuw onderzoek door de rijksrecherche niet noodzakelijk. Inmiddels is door de Hoofdofficier van Justitie te Maastricht een drietal functionarissen – het gaat hier om een advocaat-generaal, een medewerker van de rijksrecherche die de zaak destijds heeft onderzocht en een beleidsmedewerker van het parket te Maastricht – verzocht om op basis van het herzieningsdossier en de arresten van het gerechtshof te Arnhem te bezien of zich daarin elementen bevinden, buiten de hiervoor genoemde onderwerpen, die destijds niet of niet volledig zijn onderzocht. De Hoofdofficier zal na geïnformeerd te zijn door de drie functionarissen het College van procureurs-generaal berichten omtrent zijn conclusies. </antwoord>
      <noten afkomstig="antwoord"/>
   </antwoorden>
</kvr>
