<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Samsom (PvdA) aan de ministers van Volkshuisvesting, Ruimtelijke Ordening en Milieubeheer en voor Wonen, Wijken en Integratie over de verplichtstelling van het energielabel op huizen per 1 januari 2008. (Ingezonden 5 december 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30524
</item>
         <item attribuut="Inhoud">Vragen naar aanleiding tv-uitzending Radar, 26 november 2007 over het energielabel, dat vanaf 1 januari 2007 verplicht is voor koopwoningen. Indiener vraagt of de verschillen in beoordeling een gevolg kunnen zijn van belangentegenstelling tussen huizenbezitter en adviesbureau. Hij vraagt de minister o.a. om richtprijzen voor de keuring te publiceren op de website van het ministerie van VROM en om de ingangsdatum uit te stellen. Deze vragen dienen als aanvulling op eerdere vragen van het Tweede Kamerlid NeppÃ©rus, ingezonden 30 november 2007.</item>
         <item attribuut="Rubriek">Consument (Keurmerken) Energie, water en grondstoffen (Energiebesparing) Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Certificatie Energiebesparing Woningen</item>
         <item attribuut="Vindplaats">Kamervragen met antwoord 2007-2008, nr. 999, Tweede Kamer</item>
         <item attribuut="Vraagnr_bij_indiening">2070806090</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PvdA">Samsom</persoon>
         </item>
         <item attribuut="Datum_reaktie">2008-01-03</item>
         <item attribuut="Datum_indiening">2007-12-05</item>
         <item attribuut="Document-id">KVR30524</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2131" allpagenumbers="2131 2132" vetnummer="2070806090" code="0708tkkvr999" lopendefooter="Tweede Kamer, vergaderjaar 2007–2008, Aanhangsel" filenaam="KVR30524" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="999" onderwerp="" indiendatum="2007-12-5">
         <vrager partij="PvdA" oorsprong="parlement">Samsom</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2008-01-3">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Zijn de regels op basis waarvan het energielabel wordt toegekend niet duidelijk genoeg? <voetnoot nummer="1"/>Zo ja, wat gaat u daaraan doen? Zo neen, welke verklaring is er dan voor het ontstaan van de verschillende beoordelingen van het te voeren energielabel (C, E, resp. G) van drie adviesbureaus? Wat gaat u daaraan doen? </vraag>
      <vraag nummer="2">Is het waar dat het toegekende energielabel uiteindelijk invloed kan hebben op de waarde van de huizen? Is het waar dat er voor de huizenbezitter een zeker belang is om tot een zo hoog mogelijk energielabel te komen? </vraag>
      <vraag nummer="3">Is het waar dat er voor het adviesbureau een zeker belang is om tot een zo laag mogelijk energielabel te komen, als dit adviesbureau zelf adviseert over energiebesparende maatregelen om het label hoger te krijgen en deze werkzaamheden zelf wil uitvoeren? </vraag>
      <vraag nummer="4" voetnoot="1">Kunnen de uiteenlopende belangen, die het energielabel zowel omhoog als omlaag kunnen stuwen, een verklaring zijn voor de verschillende beoordelingen? <voetnoot nummer="1"/>
      </vraag>
      <vraag nummer="5">Kunt u maatregelen voorstellen om het toekennen van het energielabel en advies enerzijds en de vervolgwerkzaamheden anderzijds te scheiden, zodat adviesbureaus er geen direct belang meer bij hebben om een te laag energielabel toe te kennen? </vraag>
      <vraag nummer="6">Welke sancties zijn er voor adviesbureaus die onjuiste energielabels afgeven, afgezien van het intrekken van de certificering? </vraag>
      <vraag nummer="7">Is het waar dat er op dit moment slechts 60 gecertificeerde adviesbureaus zijn, terwijl er ieder jaar 420.000 huizen verkocht worden? Hoe gaat u voorkomen dat de hierdoor ontstane spanning tussen vraag en aanbod leidt tot wachtlijsten of zeer hoge tarieven? </vraag>
      <vraag nummer="8">Bent u bereid richtprijzen te publiceren op de website van het ministerie van Volkshuisvesting, Ruimtelijke Ordening en Milieubeheer? Zo neen, hoe gaat u op een andere manier voorkomen dat consumenten hoge tarieven gaan betalen en dat daarmee het draagvlak voor energiebesparing ondermijnd wordt? </vraag>
      <vraag nummer="9">Kunt u overwegen om de ingangsdatum te verschuiven, indien er geen garanties zijn dat de hierboven genoemde problemen worden verholpen? </vraag>
      <vraag nummer="10">Bent u bereid deze vragen zo spoedig mogelijk te beantwoorden, gezien de naderende datum van 1 januari 2008? Toelichting Deze vragen dienen ter aanvulling op eerdere vragen ter zake van het lid Neppérus (VVD), ingezonden 30 november 2007 (vraagnummer 2070805730). </vraag>
      <noten afkomstig="vraag">
         <noot nummer="1" datum="2007-11-26" bron="TROS Radar">TROS Radar, 26 november 2007</noot>
      </noten>
   </vragen>
   <antwoorden aantal="10">
      <antwoord nummer="1">De verschillen in de beoordelingen zijn een gevolg van een onzorgvuldige opname door twee van de drie adviseurs. Dit is voor KBI, die toezicht houdt op de certificering van de adviseurs, de aanleiding om de controle door de Certificerende Instellingen (die de adviseurs certificeren) aan te scherpen, en om op een verbeterd toezicht op de opleidingen aan te dringen. KBI zal daarnaast de CI’s verplichten direct na certificering van een adviseur deze steekproefsgewijs te controleren. Tenslotte is in overleg met betrokken partijen besloten om een landelijke examen dat de kwaliteit toetst van alle bij de certificering betrokkenen in te voeren. Het slagen voor een dergelijke toets wordt met terugwerkende kracht een vereiste voor alle personen die betrokken zijn bij de opname van de gegevens en het bepalen van het Energielabel en ook voor het uitbrengen van een EPA-Maatwerkadvies. </antwoord>
      <antwoord nummer="2">In het Stable-onderzoek geeft 75% van de respondenten aan bereid te zijn meer te betalen voor een huis dat minder energie gebruikt. Een energiezuinig huis zal op termijn zeker meer waard worden. Om die reden is het voor een huizenverkoper interessant als zijn huis een hoger label heeft. </antwoord>
      <antwoord nummer="3">Om dat te voorkomen bestaat er een kwaliteitsborgingsysteem, dat zoals eerder aangegeven van nadere waarborgen terzake van de nakoming zal worden voorzien. </antwoord>
      <antwoord nummer="4">Nee, de verschillen zoals in Radar aan de orde kwamen worden voor zover dezerzijds is na te gaan, veroorzaakt door twee onzorgvuldig werkende adviseurs, die bovendien meer te werk gegaan zijn volgens het oude EPA-opname protocol dan volgens het vigerende energielabelprotocol. De eigenaar van het huis, een medewerker van de Radarredactie, heeft KBI vervolgens geen toegang willen verschaffen voor een hermeting, zodat er helaas geen exacte analyse van de toedracht is. </antwoord>
      <antwoord nummer="5">Voor het antwoord hierop verwijs ik naar mijn antwoord op uw eerste vraag. </antwoord>
      <antwoord nummer="6">Als tijdens een steekproef door een certificerende instelling wordt geconstateerd dat een adviseur een onjuist label heeft afgegeven, dan wordt vervolgens tenminste een ander door deze adviseur afgegeven label gecontroleerd. Indien dat ook onjuist is, dan volgt opschorting van het bedrijfscertificaat totdat de adviseur zijn zaak op orde heeft. De volgende stap is dan zonodig de intrekking. Ingeval van opschorting of intrekking wordt dit op de websites van KBI en de CI vermeld. </antwoord>
      <antwoord nummer="7">Het gaat niet om 420.000, maar om 200.000 particuliere transacties op jaarbasis waarvoor een energielabel nodig is. Dit aantal van 200.000 is wat betreft de verkooptransacties gebaseerd op gegevens van het Kadaster en is nader onderzocht door SenterNovem. Op 11 december waren er al 93 gecertificeerde bedrijven, waar 1 tot 150 FTE per bedrijf beschikbaar is om energielabels op te stellen. Er is nog een groot aantal bedrijven «in de pijplijn» om gecertificeerd te worden. Begin 2008 kunnen deze bedrijven gezamenlijk 100.000 energielabels op jaarbasis afgeven. In het voorjaar van 2008 zal de capaciteit gegroeid zijn naar 250.000 energielabels op jaarbasis. Hiermee is er ruim voldoende capaciteit. Volgens inschattingen van SenterNovem en KBI zijn er op het moment van inwerkingtreding voldoende adviseurs. Ik heb nu geen aanwijzingen dat er prijsopdrijvingen plaatsvinden. </antwoord>
      <antwoord nummer="8">Ik heb er voor gekozen geen richtprijzen te publiceren aangezien de markt de prijzen zelf bepaalt. Ik zal de prijsontwikkeling in de markt volgen. </antwoord>
      <antwoord nummer="9">Ik zal de ingangsdatum niet verschuiven. De certificerende partijen zullen op korte termijn de maatregelen treffen om de kwaliteit van de energielabels nog beter te waarborgen. Ik heb daar vertrouwen in en zal nauwlettend de gang van zaken laten volgen. Na overleg met Eigen Huis op 21 december 2007 heb ik bevorderd dat KBI aanvullende maatregelen treft om op korte termijn tot een aantal verbeteringen van het proces te komen. Ik noem hier het komen tot een voor de consument beter toegankelijke klachtenprocedure. Tevens zijn, zoals hierboven reeds genoemd, afspraken gemaakt over het vervroegen van steekproeven, het instellen van een centraal examen en het terbeschikking stellen van de opnamegegevens aan de consument. </antwoord>
      <antwoord nummer="10">Ja. </antwoord>
      <noten afkomstig="antwoord"/>
   </antwoorden>
</kvr>
