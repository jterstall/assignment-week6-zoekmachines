<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller en Oedayraj Singh Varma (beiden GroenLinks) over uranium bij de Bijlmerramp. (Ingezonden 15 september 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5778
</item>
         <item attribuut="Inhoud">Vragen over het niet waarschuwen van de hulpverleners bij de vliegtuigramp in de Bijlmermeer voor de risico's van verarmd uranium en over een eventueel verband met ziekteverschijnselen van oudbewoners van de Bijlmermeer en hulpverleners.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Gezondheidszorg (Ziekten en ziektepreventie) Milieu (Radioactieve stoffen)</item>
         <item attribuut="Trefwoorden">Radioactiviteit Rampenbestrijding Ziekten</item>
         <item attribuut="Vindplaats">Kamervragen met antwoord 1997-1998, nr. 100, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-10-06</item>
         <item attribuut="Datum_indiening">1997-09-15</item>
         <item attribuut="Document-id">KVR5778</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="203" allpagenumbers="203 204" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5778" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="100" onderwerp="" indiendatum="1997-09-15">
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1997-10-6">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Werden op Schiphol-Oost medewerkers van de benodigde beschermende kleding en apparatuur voorzien? Zo ja, waarom daar wel en niet ter plekke van het ongeval? </vraag>
      <vraag nummer="2">Kunt u verklaren waarom de RLD, als hij al sinds 1985 in het bezit is van de advisory circular van de FFA, toch niet heeft gewezen op de gevaren verbonden aan het vrijkomen van verarmd uranium? </vraag>
      <vraag nummer="3">Kunt u ook verklaren waarom de RLD in mei jl. nog ontkende in het bezit te zijn van die advisory circular? </vraag>
      <vraag nummer="4">Deelt u de opvatting dat, zeker tegen de achtergrond van deze nieuwe berichten, een schadevergoeding voor tientallen slachtoffers van de Bijlmerramp, waaronder hulpverleners, alleszins redelijk is? </vraag>
      <vraag nummer="5">Bent u alsnog bereid een onderzoek te laten verrichten naar het eventuele verband tussen de ziekteverschijnselen van oudbewoners en hulpverleners en de Bijlmerramp? </vraag>
      <noten afkomstig="vraag">
         <noot nummer="2"/>
         <noot nummer="1">Zie ook ons eerdere verzoek daartoe van 4 juli 1996, Aanhangsel Handelingen 1601, vergaderjaar 1995-1996</noot>
      </noten>
   </vragen>
   <toelichting>Deze vragen zijn een aanvulling op de eerdere vragen terzake van het lid Poppe, ingezonden 15 september jl. </toelichting>
   <antwoorden aantal="4">
      <antwoord nummer="1 en 2">Voor een goed begrip van de in 1992 gevolgde werkwijze met betrekking tot de beschermingsmaatregelen i.v.m. de verarmd uranium balansgewichten is het van belang onderscheid te maken tussen respectievelijk het demonteren en afvoeren van dit soort balansgewichten en het risico van uranium-oxide als gevolg van verbranding. Ook de chronologie van de verschillende fasen van hulpverlening en ongevalsonderzoek is van belang. In de eerste fase van de rampenbestrijding op de ongevalslokatie kreeg de berging van slachtoffers in opdracht van de burgemeester alle prioriteit. Daarom kreeg het snel verwijderen van gebouw- en vliegtuigrestanten voorrang boven het zekerstellen van constructiedelen voor het ongevalsonderzoek. Het onderzoeksteam slaagde erin het grootste deel van de vliegtuigdelen direct te separeren en te verzamelen in hangar 8 op Schiphol-Oost. Dit was op 7 oktober goeddeels voltooid. Naderhand werd geconstateerd dat toch een beperkt deel van de resten op vuilstortplaatsen terecht waren gekomen. Daar is twee weken later alsnog een zoekactie door het team uitgevoerd. Op de ongevalslokatie werden door reddingspersoneel en hulpverleners de gebruikelijke beschermende voorzieningen toegepast. De leden van het onderzoeksteam droegen daar uitsluitend werkhandschoenen en laarzen. De in de eerste fase bekende informatie over de vracht en door de brandweer uitgevoerde stralingsmetingen wezen niet op de mogelijkheid c.q. aanwezigheid van stralingsgevaar. In mijn brief aan de Kamer van 12 september 1997 heb ik toegelicht dat op het moment van en in de eerste periode na het ongeval mijn departement niet bekend was met het feit dat in de constructie van dit specifieke vliegtuig balansgewichten van verarmd uranium waren gemonteerd: gegevens over bouw-serienummer en eventuele door de betrokken luchtvaartmaatschappij uitgevoerde modificaties (zoals vervanging van uranium door tungsten) betreffen technische informatie die niet direct operationeel beschikbaar was. Op 7 oktober, dus op de derde dag na het ongeval (in die fase waren zo goed als alle grote vliegtuigdelen al afgevoerd van de ongevalslokatie), toen er meer bekend was over het bewuste vliegtuig werd de mogelijke aanwezigheid van verarmd uranium balansgewichten onderkend. Naar aanleiding hiervan is door de KLM Technische Dienst (die het onderzoeksteam ondersteuning bij de werkzaamheden heeft geboden) een voorzorginstructie uitgegeven voor het demonteren en conform milieuvoorschriften afvoeren van eventuele aan te treffen balansgewichten (het gaat om staafjes van ongeveer 30 cm lengte met een driehoekige doorsnede). Deze instructie, opgesteld conform de standaard KLM onderhoudsinstructie, gold uitsluitend voor de technici belast met dit demonteren en afvoeren en betreft (ten aanzien van beschermingsmaatregelen) onder andere het dragen van zware werkhandschoenen en werkoveralls. Voor de andere werkers in de hangar, waaronder de leden van het onderzoekteam waren deze instructies niet van kracht. Zij droegen gewone werkhandschoenen en eigen werkkleding. Advisory Circular (AC) 20–123, in 1985 uitgegeven door de FAA bevat adviezen ten aanzien van bescherming tegen uranium-oxide deeltjes die kunnen ontstaan bij verbranding. Hierbij dient te worden aangetekend dat het niet verplichtende karakter van de AC onder meer te maken heeft met het feit dat bij de meeste ongevallen, zoals die in de Bijlmer met alleen kerosinebrand, geen temperaturen optreden waarbij uranium verbrandt. Zoals ik de Kamer bij brief van 12 september heb geïnformeerd was deze AC weliswaar in het bezit van de RLD en BVOI, maar behoorde de inhoud gezien de lage status van het document – niet bindend advies – niet tot de parate kennis. Hoewel vertegenwoordigers van FAA, alsook van EIAI, de Israëlische autoriteit en Boeing in het onderzoeksteam deelnamen is de inhoud van het bewuste FAA-AC niet Tegen deze achtergrond, werd door het onderzoeksteam (inclusief de daarin vertegenwoordigde FAA) de vondst van de balansgewichten niet als zorgpunt beoordeeld. Er zijn derhalve geen additionele beschermingsmaatregelen getroffen op grond van de AC-adviezen, noch voor de onderzoekers in hangar 8, noch voor hulpverleners op de lokatie. Uit latere onderzoeken, onder andere door ECN, die als onafhankelijke deskundige ingeschakeld is ter verificatie van naderhand door Boeing verstrekte informatie, mag worden geconcludeerd dat de gevolgde werkwijze verantwoord is geweest. </antwoord>
      <antwoord nummer="3">Naar pas later – bij nader intern onderzoek – is vastgesteld was zowel RLD als BVOI ten tijde van het ongeval in het bezit van het FAA-advies. In mei 1997 is – toen Trouw om een reactie vroeg – abusievelijk verondersteld dat dit niet het geval was. Zie ook het antwoord op vraag 1 en 2, hierboven over de status van het document. </antwoord>
      <antwoord nummer="4">Zoals al eerder aangegeven in het antwoord van de Minister van Volksgezondheid, Welzijn en Sport van 21 augustus 1996 (Vergaderjaar 1995–1996, Aanhangsel van de Handelingen, 1601) op vragen van het lid Oedayraj Singh Varma is de geconstateerde grote diversiteit aan gezondheidsklachten niet op één afgebakende oorzaak terug te voeren. Evenmin is tot dusver van een oorzakelijk verband met de vliegramp gebleken. Zie ook het antwoord op vraag 5. </antwoord>
      <antwoord nummer="5">Zoals tijdens het vragenuurtje op 30 september 1997 is toegezegd is mijn ambtgenote van Volksgezondheid, Welzijn en Sport gaarne bereid om gezien de aanhoudende ongerustheid de mogelijkheden te bezien van een inventariserend onderzoek naar lichamelijke klachten onder bewoners en hulpverlenend personeel. Over de aanpak van dit onderzoek zal zij de Kamer nader schriftelijk informeren. </antwoord>
      <noten afkomstig="antwoord"/>
   </antwoorden>
</kvr>
