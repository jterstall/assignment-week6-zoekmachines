<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kuiken en Heerts (beiden PvdA) aan de ministers van Binnenlandse Zaken en Koninkrijksrelaties en van Justitie over de arresten van de Raad van State in een tweetal zaken waar op basis van de wet BIBOB een vergunning geweigerd is. (Ingezonden 4 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31792
</item>
         <item attribuut="Inhoud">Vragen over de arresten van de Raad van State in een tweetal zaken waar op basis van de wet BIBOB een vergunning geweigerd is naar aanleiding van een artikel in de Spits van 28 februari 2008. De indieners vragen aan de ministers of deze arresten van invloed zijn op de uitvoering van het programma bestuurlijke handhaving.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Gemeenten) Staats- en bestuursrecht (Rijksoverheid)</item>
         <item attribuut="Trefwoorden">Criminaliteitsbestrijding Openbaarheid van bestuur Vergunningen</item>
         <item attribuut="Vindplaats">Kamervragen met antwoord 2007-2008, nr. 2179, Tweede Kamer</item>
         <item attribuut="Vraagnr_bij_indiening">2070813500</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Kuiken Heerts</persoon>
         </item>
         <item attribuut="Datum_reaktie">2008-04-28</item>
         <item attribuut="Datum_indiening">2008-03-04</item>
         <item attribuut="Document-id">KVR31792</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4463" allpagenumbers="4463 4464" vetnummer="2070813500" code="0708tkkvr2179" lopendefooter="Tweede Kamer, vergaderjaar 2007–2008, Aanhangsel" filenaam="KVR31792" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2179" onderwerp="" indiendatum="2008-03-4">
         <vrager partij="PvdA" oorsprong="parlement">Kuiken Heerts</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="28 april 2008), zie ook Aanhangsel Handelingen nr. 1939, vergaderjaar 2007–2008">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Raad van State: maffiajagers te licht»? <voetnoot nummer="1"/>
      </vraag>
      <vraag nummer="2">Bent u bereid intern onderzoek te laten doen naar de gevolgen van de desbetreffende arresten van de Raad voor de reeds uitgebrachte adviezen van Bureau BIBOB? Wilt u de Kamer, eventueel vertrouwelijk, informeren over de uitkomsten van dat onderzoek? </vraag>
      <vraag nummer="3">Deelt u de mening van de geraadpleegde juristen dat deze arresten van grote invloed kunnen zijn op reeds afgewezen vergunningen op basis van de wet BIBOB en op toekomstig gebruik van deze wet? Zo neen, waarom niet? </vraag>
      <vraag nummer="4">Deelt u de mening van de burgemeester van Groningen dat gebruik van de adviezen van het Bureau BIBOB lastig wordt nu de bronnen van deze adviezen voor gemeenten niet openbaar zijn, maar zij de overtuigendheid van deze bronnen volgens de arresten wel zouden moeten wegen? Hoe wilt u gemeenten daarbij tegemoet komen? </vraag>
      <vraag nummer="5">Acht u het noodzakelijk om op basis van de arresten de instructies aan Bureau BIBOB aan te passen? Heeft dit invloed op de doorlooptijd van de adviezen? </vraag>
      <vraag nummer="6">Hebben deze arresten invloed op de uitvoering van het programma bestuurlijke handhaving, met name op de mogelijkheid om criminele bedrijven die niet onder de werking van de wet BIBOB vallen bestuurlijk aan te pakken? </vraag>
      <noten afkomstig="vraag">
         <noot nummer="1" datum="2008-02-28" bron="Spits">Spits, 28 februari 2008</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Wij hebben inmiddels een interne analyse van de uitspraken laten maken. Daaruit komt naar voren dat de gevolgen van de uitspraken voor de uitvoeringspraktijk beperkt zijn (zie hierna bij vraag 3). </antwoord>
      <antwoord nummer="3">Nee, wij delen deze conclusie niet. De uitspraken hebben met name gevolgen voor het gebruik van CIE-informatie in het advies van het Bureau BIBOB en als motivering voor het weigeren of intrekken van een vergunning door een bestuursorgaan op grond van de Wet BIBOB. Volgens de Afdeling bestuursrechtspraak dient als uitgangspunt te gelden dat CIE-informatie uit het register zware criminaliteit slechts in combinatie met andere feiten en omstandigheden die in dezelfde richting wijzen, een vermoeden kan opleveren van ernstig gevaar als bedoeld in de Wet BIBOB. Bovendien kan – aldus de Afdeling – het gewicht dat aan een registratie kan worden toegekend, per geval verschillen. Indien de betrouwbaarheid van de CIE-informatie niet controleerbaar is, kan daaraan minder betekenis worden toegekend dan in het geval die betrouwbaarheid op enigerlei wijze zou zijn bevestigd. Aan zodanige informatie kan slechts dragende betekenis toekomen, indien sprake is van een combinatie met andere, soortgelijke informatie, die overtuigend en duidelijk is en direct is terug te voeren op betrokkene. In de beide zaken waarop de uitspraken betrekking hebben, achtte de Afdeling de CIE-informatie onvoldoende bevestigd. Onze conclusie – mede op basis van de onder 2 bedoelde analyse – is dat het Bureau BIBOB in zijn advisering en het bestuursorgaan bij zijn uiteindelijke besluit op basis van dat advies wellicht (nog) meer dan tot voor kort het geval was, aandacht zal moeten schenken aan het gewicht dat in het concrete geval aan de gebruikte CIE-informatie mag worden verbonden, in relatie tot andere feiten en omstandigheden die de informatie ondersteunen. Dit betekent echter geenszins dat CIE-informatie niet of nauwelijks meer bruikbaar is. </antwoord>
      <antwoord nummer="4">Wij delen deze opvatting niet. De Afdeling bestuursrechtspraak bevestigt immers dat het aan het Bureau BIBOB is om op basis van diens deskundigheid te beoordelen of de verstrekte CIE-informatie, gelet op de overige feiten en omstandigheden van het geval, voldoende steun biedt voor de conclusie dat er sprake is van ernstig gevaar als bedoeld in de Wet BIBOB. Op die expertise mag het bestuursorgaan afgaan. Dit is slechts anders als de in het advies vermelde gegevens de bevindingen duidelijk niet kunnen dragen, bijvoorbeeld omdat ze daarvoor te weinig of te weinig directe aanwijzingen bieden of omdat ze in verschillende richtingen wijzen, onderling tegenstrijdig zijn of niet stroken met hetgeen overigens bekend is. In de beide zaken waarin de Afdeling bestuursrechtspraak op 27 februari 2008 uitspraak heeft gedaan, heeft zij inderdaad geoordeeld dat de bevindingen van het Bureau BIBOB onvoldoende steun boden voor de conclusie dat sprake was van ernstig gevaar als bedoeld in artikel 3, eerste lid, aanhef en onder b, van de Wet BIBOB. De gemeente had in die gevallen haar besluit niet op de adviezen van het Bureau BIBOB mogen baseren. Dit laat echter onverlet dat het bestuursorgaan als regel op de expertise van het Bureau BIBOB mag (blijven) afgaan. </antwoord>
      <antwoord nummer="5">De werkinstructies voor de medewerkers van het Bureau BIBOB worden aangepast aan het feit idat het Bureau BIBOB in zijn advisering en het bestuursorgaan bij zijn uiteindelijke besluit op basis van dat advies wellicht (nog) meer dan tot voor kort het geval was, aandacht zal moeten schenken aan het gewicht dat in het concrete geval aan de gebruikte CIE-informatie mag worden verbonden, in relatie tot andere feiten en omstandigheden die de informatie ondersteunen. Op de doorlooptijd van de adviezen is dit niet van invloed. </antwoord>
      <antwoord nummer="6" voetnoot="1">Uit de antwoorden op de vragen 3 en 4 blijkt dat wij geen reden zien om aan te nemen dat deze uitspraken belemmerend werken op de plannen van dit kabinet om de georganiseerde criminaliteit via de bestuurlijke aanpak stevig aan te pakken. Wij wijzen u in dit verband ook op het programma bestuurlijke aanpak van de georganiseerde criminaliteit dat bij brief van 15 februari 2008 aan uw Kamer is aangeboden <voetnoot nummer="1"/>. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2007–2008, 29 911 en 28 684, nr. 11</noot>
      </noten>
   </antwoorden>
</kvr>
