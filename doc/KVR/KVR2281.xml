<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Rooy en Verhagen (beiden CDA) over Nederlandse seks- en softdrugspagina's op Internet. (Ingezonden 1 november 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2281
</item>
         <item attribuut="Inhoud">Betreft Nederlandse pagina's op het Internet (Fifth Plaza, Dirty Dutch en Red Light District) die informatie presenteren over softdrugs en seks. Gevraagd wordt of onderzocht kan worden of er maatregelen tegen dit soort informatieverspreiding kunnen worden genomen.</item>
         <item attribuut="Rubriek">Communicatie, media en informatievoorziening (Netwerken)</item>
         <item attribuut="Trefwoorden">Computernetwerken Drugs Pornografie</item>
         <item attribuut="Vindplaats">Kamervragen met antwoord 1995-1996, nr. 347, Tweede Kamer</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Van Rooy</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1995-12-14</item>
         <item attribuut="Datum_indiening">1995-11-01</item>
         <item attribuut="Document-id">KVR2281</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="705" allpagenumbers="705 706" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="347" onderwerp="" indiendatum="1995-11-1">
         <vrager partij="CDA" oorsprong="parlement">Van Rooy</vrager>
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="14 december 1995), zie ook aanhangsel handelingen nr. 266, vergaderjaar 1995/1996">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister van Justitie en de staatssecretaris van Onderwijs, Cultuur en Wetenschappen, de heer Nuis</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Weet u, dat wereldwijd Fifth Plaza, Dirty Dutch en Red Light District tot de meest bekeken pagina’s op Internet behoren; pagina’s waarop informatie over softdrugs en seks wordt gepresenteerd? </vraag>
      <vraag nummer="2">Deelt u de mening, dat deze vorm van export van diensten in het buitenland wordt beschouwd als uiting van de normvervaging van de Nederlandse samenleving en derhalve bijdraagt aan een verdere verslechtering van het toch al niet optimale Nederlandse imago in het buitenland? </vraag>
      <vraag nummer="3">Bent u bereid na te gaan of op korte termijn tegen deze «dienstverlening» via Internet opgetreden kan worden, dan wel bent u bereid te onderzoeken of maatregelen tegen dit soort informatieverspreiding kunnen worden genomen? </vraag>
      <vraag nummer="4">Op welke wijze denkt u de artikelen 240a en 240b van het Wetboek van Strafrecht te handhaven, indien een onder deze artikelen vallende vertoning of verspreiding via Internet plaatsvindt? </vraag>
      <vraag nummer="5">Bent u bereid bij de behandeling in de Raad van het voorstel van de Europese Commissie om de Televisie-richtlijn aan te scherpen, waarbij nadrukkelijk de bescherming van minderjarigen aan de orde komt, ook de verspreiding van informatie via nieuwe media aan de orde te stellen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het is ons bekend dat via Internet pagina’s zoals Dirty Dutch en Red Light District kunnen worden geraadpleegd. Hoe vaak de pagina’s exact bekeken worden, kan met speciaal ontwikkelde software worden geconstateerd door de beheerder van de computer van waaraf de informatie beschikbaar wordt gesteld. </antwoord>
      <antwoord nummer="2">Het enkele feit dat dergelijke informatie nu ook via Internet beschikbaar is, vormt voor zover ons bekend geen bijdrage aan eventuele negatieve beeldvorming in het buitenland. Ook in het buitenland wordt dergelijke informatie beschikbaar gesteld. Overigens zijn wij van mening dat het hier geen vorm van export van diensten betreft, maar het beschikbaar stellen van informatie. </antwoord>
      <antwoord nummer="3">De vrijheid van meningsuiting is een van de pijlers van een democratische rechtsstaat. Artikel 7, Grondwet en artikel 10 EVRM bieden het kader voor de mogelijke beperking van de vrijheid van meningsuiting waaronder begrepen wordt het doorgeven van informatie. Het grondrecht informatie van welke aard dan ook te verspreiden, wordt naar inhoud slechts beperkt door bij wet bepaalde verboden, zoals het verbod aan te zetten tot haat jegens een ander ras of het verbod afbeeldingen te verspreiden van kinderen die zijn betrokken bij seksuele gedragingen. Informatie over drugs en seks mag vrijelijk worden verspreid, tenzij de verspreiding van deze informatie als zodanig strafbaar is gesteld (bij voorbeeld in de artikelen 240a en 240b Sr.) danwel de aanbieding van deze informatie uitlokking of poging tot uitlokking van een strafbaar feit (overtreding van de Opiumwet of een zedendelict) oplevert. Ook bij nieuwe media geldt dat de confrontatie van kinderen met afbeeldingen primair een verantwoordelijkheid is van de opvoeders. </antwoord>
      <antwoord nummer="4">Indien strafbare feiten worden gepleegd door het verspreiden van informatie via Internet door iemand die zich onder Nederlandse jurisdictie bevindt, kan daartegen strafrechtelijk worden opgetreden. We zijn ons bewust van de specifieke kenmerken van nieuwe electronische media zoals de beperkte gebondenheid van informatie aan lokatie, de mogelijkheid tot volledige anonimiteit en het bestaan van verschillende schakels in binnen- en buitenland in de verspreiding van informatie. Deze zijn vooralsnog geen reden om tot nieuwe wetgeving over te gaan. Op 5 december jl. is door de rechtbank in Zutphen een verdachte veroordeeld voor opzetheling. In deze zaak betreft het medium een bulletin board system en blijken pornografische afbeeldingen als goed aangemerkt te kunnen worden. </antwoord>
      <antwoord nummer="5">Het werkingsbereik van de Televisie-richtlijn is uitdrukkelijk beperkt tot point-to-multipoint uitzendingen. In het geval van Internet gaat het in de regel om een point-to-point verbinding. Dit medium valt, evenals bijvoorbeeld video-on-demand, buiten de werkingssfeer van de Televisie-richtlijn. De Europese Commissie is op dit moment bezig met de voorbereiding van een Groenboek met betrekking tot nieuwe diensten, waaronder de interactieve diensten vallen. In dit Groenboek zullen onder anderen de problemen inzake de bescherming van de minderjarigen aan de orde komen. De behandeling in de Raad van het voorstel van de Europese commissie ter wijziging van de Televisie-richtlijn is naar mijn mening dus niet de juiste plaats om de bescherming van minderjarigen ten aanzien van de verspreiding van informatie via nieuwe media, zoals Internet, aan de orde te stellen. </antwoord>
      <noten afkomstig="antwoord"/>
   </antwoorden>
</kvr>
