<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA) aan de minister van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, mevrouw Van der Laan, over pesten op Internet. (Ingezonden 10 februari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22376
</item>
         <item attribuut="Inhoud">Vragen naar aanleiding van een onderzoek door internetprovider Planet onder tieners.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Handhaving openbare orde) Welzijn (Jeugdigen)</item>
         <item attribuut="Trefwoorden">Internet Jeugdwelzijn Openbare orde en veiligheid</item>
         <item attribuut="Vindplaats">Kamervragen met antwoord 2004-2005, nr. 1059, Tweede Kamer</item>
         <item attribuut="Vraagnr_bij_indiening">2040508190</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Eijsink</persoon>
         </item>
         <item attribuut="Datum_reaktie">2005-02-25</item>
         <item attribuut="Datum_indiening">2005-02-10</item>
         <item attribuut="Document-id">KVR22376</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2249" allpagenumbers="2249 2250" vetnummer="2040508190" code="0405tkkvr1059" lopendefooter="Tweede Kamer, vergaderjaar 2004–2005, Aanhangsel" filenaam="KVR22376" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1059" onderwerp="" indiendatum="2005-02-10">
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="2005-02-25">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u de conclusie van het onderzoek van internetprovider Planet Internet dat tieners elkaar gemakkelijker pesten op het Internet dan via direct contact en dat de pesterijen op Internet ook grover zijn? <voetnoot nummer="1"/>
      </vraag>
      <vraag nummer="2">Klopt het beeld dat docenten aanmerkelijk minder vaak ingrijpen bij pesterijen op internet, dan bij «normaal» pesten? </vraag>
      <vraag nummer="3">Deelt u de conclusie van het onderzoek dat «grapjes» waarbij iemand wordt uitgescholden of bedreigd, meestal niet bij de geadresseerde aankomen als «grapjes»? </vraag>
      <vraag nummer="4">Deelt u de mening van adjunct-hoofdredacteur R. Pijpers van de Planet-website dat «Kinderen moeten leren dat bepaalde dingen gewoon niet mogen»? </vraag>
      <vraag nummer="5">Verwacht u dat het voornemen van Planet Internet om pesterijen via internet tegen te gaan met voorlichting aan kinderen, ouders en docenten, gelet op alle overige voorlichting waarmee kinderen worden geconfronteerd, een substantiële vermindering van het pestgedrag via internet teweeg zal brengen? Zo ja, waarop is deze verwachting gebaseerd? Zo neen, welke nadere stappen gaat u zetten teneinde kinderen te «leren dat bepaalde dingen gewoon niet kunnen»? </vraag>
      <noten afkomstig="vraag">
         <noot nummer="1" datum="2005-02-2" bron="«Onderzoek toont aan: «Gemak en anonimiteit van internet verleggen grenzen pestgedrag» op webpagina http://www.planet.nl/planet/show/id=761788/ contentid=546528/sc= 3eb360; «Tieners pesten elkaar sneller en grover via internet» in: NRC-Handelsblad, 1 februari jl., «Jeugd pest elkaar online» in Parool, 1 februari jl. en  in Algemeen Dagblad" titel="Online pesten is óók pesten">«Onderzoek toont aan: «Gemak en anonimiteit van internet verleggen grenzen pestgedrag» op webpagina http://www.planet.nl/planet/show/id=761788/contentid=546528/sc= 3eb360; «Tieners pesten elkaar sneller en grover via internet» in: NRC-Handelsblad, 1 februari jl., «Jeugd pest elkaar online» in Parool, 1 februari jl. en «Online pesten is óók pesten» in Algemeen Dagblad, 2 februari 2005</noot>
      </noten>
   </vragen>
   <antwoorden aantal="5">
      <antwoord nummer="1">Pesten, zowel online als offline, is een aandachtspunt van het ministerie van Onderwijs, Cultuur en Wetenschap. Het is waardevol dat nu ook vanuit de hoek van internet providers aandacht wordt geschonken aan pesten op internet. Dit biedt mogelijkheden om maatregelen te nemen en het probleem aan te pakken. Uit het onderzoek van Planet Internet blijkt overigens dat de verschillen tussen online en offline pesten niet zo groot zijn als het persbericht – waarop de krantenartikelen van het NRC-handelsblad, het Algemeen dagblad en het Parool mede zijn gebaseerd – doet vermoeden. Zo bestempelt 90% van de kinderen het «live» uitschelden van iemand als pesten (en ziet dit niet als plagen) en bedraagt dit percentage 82 als dit via e-mail of MSN gebeurt. Waarbij dit laatste overigens volgens 4% van de kinderen vaak gebeurt door zichzelf of zijn of haar vrienden, tegenover 17% dat aangeeft dat er in zijn of haar klas vaak anderen (live) worden uitgescholden. </antwoord>
      <antwoord nummer="2">Mij is geen ander onderzoek bekend waarop dit beeld kan worden gebaseerd. Het onderzoek van Planet Internet geeft aan dat een kwart van de kinderen de online pesterijen heeft gemeld aan hun leraar of lerares. Ik kan me voorstellen dat offline pesten voor de docent meer zichtbaar is, waardoor er eerder ingegrepen kan worden. Uit het onderzoek van Planet Internet blijkt overigens dat (offline) pesten op school zelden ongestraft blijft. </antwoord>
      <antwoord nummer="3">Deze conclusie beschrijft gevoelens en ervaringen van mensen en hoewel ik geen uitspraken kan doen over de leerlingen die hier ondervraagd zijn, kan ik mij goed voorstellen dat er soms dingen worden gezegd, die als onprettig worden ervaren door de ontvanger. Dit geldt overigens zowel bij offline als online pesten. </antwoord>
      <antwoord nummer="4">Kinderen moeten inderdaad leren dat bepaalde dingen niet mogen. Dit is echter niet internet-specifiek, maar een breder aandachtspunt. Scholen dragen de verantwoordelijkheid voor een veilig schoolklimaat, waarvan het tegengaan van pesten deel uitmaakt. Het is van groot belang dat scholen daar aandacht aan besteden. Scholen bepalen hierbij zelf welke leer- en hulpmiddelen zij daarbij gebruiken. Er bestaan diverse initiatieven die scholen hiervoor handreikingen bieden en veel scholen maken al gebruik van pestprotocollen. Deze worden ondermeer via www.pestweb.nl, dat onderdeel is van het Centrum School en Veiligheid dat door het Ministerie van Onderwijs is belegd bij het Algemeen Pedagogisch Studiecentrum, ontsloten. Hier wordt eveneens al langere tijd aandacht besteed aan digitaal pesten. </antwoord>
      <antwoord nummer="5">Er bestaan naast de activiteiten van Planet Internet verschillende initiatieven om leerlingen te leren met internet om te gaan en om docenten hierbij te ondersteunen. Zo wordt op de portalsite www.kennisnet.nl veel aandacht besteed aan het thema pesten. Op de leerlingenzorgsite is allerhande informatie over het onderwerp pesten te vinden alsmede een plek waar deskundigen aan het woord zijn. De site teltottien.kennisnet.nl geeft informatie over hoe om te gaan met ruzie. Oudersvo.kennisnet.nl/themas/pesten is een site gericht op ouders. Daarnaast heeft Kennisnet een tweetal andere (thema)sites die zich, in brede zin, bezighouden met (vergelijkbare) maatschappelijke problemen. Het betreft het diversiteitsplein (met materiaal en uitwisseling van ervaringen over het omgaan met verschillen tussen leerlingen) en de themasite «normen en waarden» (met bronnen die in de klas gebruikt kunnen worden evenals ruimte voor uitwisseling van meningen en ervaringen). Binnen het ministerie van OCW is er daarnaast reeds geruime tijd aandacht voor het brede onderwerp pesten. Zo biedt www.pestweb.nl (zie ook antwoord op vraag 4) ondermeer publicaties, werkwijzes, instrumenten en lesmaterialen over pesten aan, speciaal gericht op scholen en leerlingen. In samenwerking met De Kinderconsument, Technika 10, stichting Ict op School en stichting Kennisnet ontwikkelt het ministerie van Economische Zaken op dit moment binnen het project Surf op Safe ook een «Diploma Veilig Internet». Via lespakketten leren scholieren in de groepen 5 t/m 8 in het primair onderwijs op een verantwoorde en veilige manier om te gaan met de risico’s van het gebruik van internet. Tevens bevat het een docentenhandleiding met extra achtergrondinformatie. Ook het thema digitaal pesten maakt onderdeel van uit van het lespakket, dat beschikbaar is vanaf het schooljaar 2005/2006. Zie voor meer informatie de website www.iksurfveilig.nl. Ik verwacht dat deze initiatieven ertoe zullen leiden dat kinderen zich beter bewust worden van hun gedrag op internet en dat daarmee ongewenst gedrag zal worden verminderd. Gelet op de hierboven beschreven inzet op dit terrein, zie ik geen aanleiding om aanvullende activiteiten te ontwikkelen. Het spreekt vanzelf dat in het bijzonder de stichting Kennisnet blijvend aandacht heeft voor dit thema. </antwoord>
      <noten afkomstig="antwoord"/>
   </antwoorden>
</kvr>
