<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klein Molekamp en Blaauw (beiden VVD) aan de ministers van Economische Zaken en van Volkshuisvesting, Ruimtelijke Ordening en Milieubeheer over de toekomstige energievoorziening in Europa. (Ingezonden 10 mei 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11812
</item>
         <item attribuut="Inhoud">Vragen over een rapport van de Europese Commissie, waarin wordt aangegeven dat in de komende twintig jaar 85 nieuwe kerncentrales moeten worden gebouwd, om verouderde centrales te vervangen en om de Europese reductiedoelstelling voor broeikasgassen te kunnen halen.</item>
         <item attribuut="Rubriek">Energie, water en grondstoffen (Kernenergie) Internationale betrekkingen (Europese Unie)</item>
         <item attribuut="Trefwoorden">EU Kerncentrales</item>
         <item attribuut="Vindplaats">Kamervragen met antwoord 1999-2000, nr. 1376, Tweede Kamer</item>
         <item attribuut="Vraagnr_bij_indiening">2990010830</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Klein Molekamp</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">2000-06-13</item>
         <item attribuut="Datum_indiening">2000-05-10</item>
         <item attribuut="Document-id">KVR11812</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3163" allpagenumbers="3163 3164" vetnummer="2990010830" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11812" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1376" onderwerp="" indiendatum="2000-05-10">
         <vrager partij="VVD" oorsprong="parlement">Klein Molekamp</vrager>
         <vrager partij="VVD" oorsprong="parlement">Blaauw</vrager>
         <vraagt-aan>de ministers van Economische Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-06-13">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «EU wil 85 nieuwe kerncentrales»? <voetnoot nummer="1"/>Heeft u kennisgenomen van het bedoelde rapport van de Europese Commissie? </vraag>
      <vraag nummer="2">Geeft het rapport aan dat in de komende twintig jaar zo’n 85 nieuwe kerncentrales in Europa met een totale capaciteit van circa 100 gigawatt zouden moeten worden gebouwd, niet alleen om verouderde centrales te vervangen, maar ook om de Europese reductiedoelstelling voor broeikasgassen te kunnen halen? </vraag>
      <vraag nummer="3">Deelt u de mening dat het merkwaardig is dat een rapport van de Europese Commissie aangeeft dat in Europa eigenlijk over zou moeten worden gegaan tot nieuwbouw van vele kerncentrales, terwijl in eigen land de moderne kerncentrale in Borssele nog vele jaren veilig en verantwoord kan functioneren? </vraag>
      <vraag nummer="4">Is het waar dat in een open en geliberaliseerde Europese energiemarkt de productie van kernenergie in Europa zal toenemen? Betekent dit dat de import van kernenergie die in andere Europese landen is opgewekt zal toenemen? </vraag>
      <vraag nummer="5">Deelt u de mening dat het Nederlandse kernenergiebeleid niet strookt met het Europese beleid? Deelt u de mening dat het Nederlandse kernenergiebeleid een onbegrijpelijk karakter heeft, mede in het licht van de genoemde Europese ontwikkelingen? </vraag>
      <noten afkomstig="vraag">
         <noot nummer="1" datum="2000-04-19" bron="Technisch Weekblad">Technisch Weekblad, 19 april 2000</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="2">Ik heb kennis genomen van het artikel «EU wil 85 nieuwe kerncentrales» in het Technisch Weekblad van 19 april 2000. Tevens heb ik kennis genomen van het in dat artikel kennelijk bedoelde rapport van de Europese Commissie; het gaat om de Dilemma Studie «Study of the Contribution of Nuclear Power to the Reduction of Carbon Dioxide Emissions from Electricity Generation» van DG XVII (te vinden op: http://europe.eu.int/en/ comm/dg17/public.htm). Het bedoelde rapport is geen beleidsdocument, maar een scenario studie waarin nagegaan wordt wat – op een tijdschaal van 25 jaar – het kwantitatieve effect is van diverse aannames op het gebied van nucleaire elektriciteitsopwekking op de CO <voetnoot nummer="2"/>uitstoot binnen Europa. </antwoord>
      <antwoord nummer="2" voetnoot="2 2 2 2">In het Hoog Nucleaire Scenario gaat de studie ervan uit dat het relatieve aandeel (23%) van de nucleaire capaciteit in 1995 (125 GWe) in de totale elektriciteitscapaciteit (554 GWe) gehandhaafd wordt, hetgeen resulteert in een nucleaire capaciteit in 2025 van 164 GWe. In het Basis Scenario gaat de studie ervan uit dat een kerncentrale na een levenstijd van 40 jaar gesloten wordt en er geen nieuwe kerncentrale gebouwd wordt, zodat in 2025 een nucleaire capaciteit resteert van 66 GWe. Het Hoog Nucleair Scenario kent dus inderdaad een (bijna) 100 GWe hoger nucleair aandeel in 2025 dan het Basis Scenario. Dit komt overeen met 85 (nieuwe) kerncentrales van circa 1150 MW elk. Volgens het Kyoto-protocol dient de emissie van broeikasgassen in de EU in 2010 met 8% verminderd te zijn ten opzichte van die in 1990. Indien deze reductie gelijk zou worden verdeeld over alle sectoren (een keuze waarin iedere lidstaat overigens vrij is), zou dit voor de elektriciteitssector als geheel betekenen dat de CO <voetnoot nummer="2"/>uitstoot terug moet van 964 Mton in 1990 naar 885 Mton in 2010. In het Hoog Nucleair Scenario bedraagt de CO <voetnoot nummer="2"/>uitstoot in 2010: 952 Mton, dat is bijna 70 Mton (7,5%) méér dan de beoogde 885 Mton. Het Hoog Nucleair Scenario is dus niet toereikend om de beoogde CO <voetnoot nummer="2"/>reductie in 2010 te realiseren; het is wel beter dan het Basis Scenario dat resulteert in een CO <voetnoot nummer="2"/>uitstoot in 2010 van 1000 Mton, dat is 115 Mton (13%) méér dan de beoogde 885 Mton. Dit betekent overigens niet dat de conclusie kan worden getrokken dat binnen de EU 100 GWe nieuw nucleair vermogen gebouwd dient te worden om de Kyoto reductiedoelstelling te kunnen halen. Binnen de EU is een lastenverdeling overeengekomen (met voor Nederland een reductieverplichting van 6%) waarbij elke lidstaat zelf verantwoordelijk is voor de wijze waarop die gerealiseerd wordt. </antwoord>
      <antwoord nummer="3" voetnoot="2 2">Het gaat hier om een scenario studie waarbij bovendien specifiek is gekeken naar de deelbijdrage die kerncentrales kunnen leveren bij het terugdringen van de CO <voetnoot nummer="2"/>uitstoot. Er zijn echter ook andere mogelijkheden om de CO <voetnoot nummer="2"/>reductiedoelstelling te bereiken, zoals bijvoorbeeld de extra inzet van duurzame energie en verdergaande energiebesparing. Weliswaar kan de kerncentrale Borssele nog vele jaren veilig en verantwoord functioneren, maar voorop staat voor de regering de wens van de Kamer om deze centrale eind 2003 te doen sluiten en de afspraak die daaromtrent met de SEP is gemaakt. </antwoord>
      <antwoord nummer="4">In een open en geliberaliseerde Europese Energiemarkt wordt de productie van elektriciteit door middel van kernenergie bepaald door de mate waarin de prijs van deze elektriciteit concurrerend is met die afkomstig van andere vormen van opwekking. Anderzijds zal de hoeveelheid in kernenergiecentrales geproduceerde elektriciteit afhangen van het beleid dat individuele lidstaten ten aanzien van kernenergie voeren. Voor de komende jaren lijkt dat in de meeste landen eerder tot een daling dan een stijging van de inzet van kernenergie te leiden. Met betrekking tot de invoer van elektriciteit in Nederland geldt bovendien nog dat de grensoverschrijdende capaciteit van het elektriciteitsnet gelimiteerd is. </antwoord>
      <antwoord nummer="5">Nee, die mening deel ik niet. In de eerste plaats is er geen Europees beleid inzake kernenergie; het rapport zoals bedoeld in de vragen 2 en 3 is een wetenschappelijke scenariostudie en geen beleidsdocument. In de tweede plaats is elke lidstaat binnen de EU zelf verantwoordelijk welk beleid zij inzake kernenergie wil voeren. In het Energierapport heeft het kabinet eind vorig jaar de afwegingen op dit punt en de daarop gebaseerde conclusies gepresenteerd. De regering ziet ook in de huidige situatie op de energiemarkt en de verwachtingen met betrekking tot voorzieningszekerheid geen aanleiding om over te gaan tot herinvoering van een diversificatiebeleid, en daarmee van een daarin passend op elektriciteitsproductie gericht kernenergiebeleid. </antwoord>
      <noten afkomstig="antwoord"/>
   </antwoorden>
</kvr>
