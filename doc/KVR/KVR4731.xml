<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over een overname van locomotieven van NS Reizigers door NS Cargo. (Ingezonden 27 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4731
</item>
         <item attribuut="Inhoud">Vragen inzake het bedrag dat het rijk, via de kapitaaldonatie aan NS Cargo, wil verstrekken aan NS Reizigers ter compensatie van het niet doorgaan van een overname van 21 locomotieven van NS Reizigers door NS Cargo.</item>
         <item attribuut="Rubriek">Verkeer, vervoer en waterstaat (Vliegveiligheid)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1996-1997, nr. 1039, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1997-04-14</item>
         <item attribuut="Datum_indiening">1997-03-27</item>
         <item attribuut="Document-id">KVR4731</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2123" allpagenumbers="2123 2124" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1039" onderwerp="" indiendatum="1997-03-27">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1997-04-14">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Waarop is het bedrag van 32 miljoen gulden gebaseerd dat het rijk – via de kapitaaldonatie aan NS Cargo – wil verstrekken aan NS Reizigers ter compensatie van het niet doorgaan van een overname van 21 locomotieven van NS Reizigers door NS Cargo? <voetnoot nummer="1"/>
      </vraag>
      <vraag nummer="2">Was in het oorspronkelijke overnamecontract tussen NS Reizigers en NS Cargo geen schadeclausule opgenomen? </vraag>
      <vraag nummer="3">Heeft NS Reizigers voor het vervallen van deze overeenkomst op geen enkele wijze naar financiële genoegdoening gezocht? </vraag>
      <vraag nummer="4">Bestaat in formeel juridische zin voor de staat geen verplichting om een schadevergoeding te betalen aan NS Cargo of NS Reizigers? </vraag>
      <vraag nummer="5">Op basis van welke argumenten is uiteindelijk besloten toch een schadevergoeding aan NS Reizigers te betalen en deze te incorporeren in de kapitaaldotatie aan NS Cargo en waarom is in de brief aan de Kamer van 11 december jongstleden van bovenstaande omstandigheden geen melding gemaakt? </vraag>
      <vraag nummer="6">Is er al een uitspraak van de Europese Commissie over de oirbaarheid van deze steunverlening? </vraag>
      <noten afkomstig="vraag">
         <noot nummer="1">Zie brief 18 986, nr. 37</noot>
      </noten>
   </vragen>
   <antwoorden aantal="6">
      <antwoord nummer="1">Zie antwoord bij vraag 5. </antwoord>
      <antwoord nummer="2">In de oorspronkelijke afspraken tussen NS Reizigers en NS Cargo is geen schadeclausule opgenomen. Deze afspraken zijn in 1992/1993 gemaakt, dus vóór de verzelfstandiging van beide bedrijfsonderdelen. Deze afspraken zijn, ook na het moment van verzelfstandiging, nog onverkort van kracht. Het niet nakomen van gemaakte afspraken kan conform het normale privaatrecht leiden tot een schadeclaim van de benadeelde partij. Daarvoor is het niet nodig bij het maken van de afspraken een schadeclausule af te spreken. Dat kon destijds ook niet omdat het reizigers- en het goederenbedrijf deel uitmaakten van dezelfde rechtspersoon. Sinds de verzelfstandiging is dit echter niet meer het geval. </antwoord>
      <antwoord nummer="3">Jawel. In de onderhandelingen over de kapitaaldotatie hebben vertegenwoordigers van de NS kenbaar gemaakt dat de aanzienlijke inkomstenderving voor NS Reizigers vanwege het terugdraaien van de betreffende overname door NS Cargo, voor NS Reizigers onacceptabel is en dat NS Cargo een aanmerkelijke vergoeding aan NS Reizigers zou moeten verstrekken. Vanuit mijn betrokkenheid bij een gezonde financiële uitgangspositie voor NS Cargo is overeengekomen dat mijn Ministerie een deel van deze vergoeding zal betrekken bij het vaststellen van de hoogte van de kapitaaldotatie, hetgeen inmiddels is gebeurd. </antwoord>
      <antwoord nummer="4">Neen. De Staat was geen partij bij de destijds gemaakte afspraken binnen het NS concern. Wel heeft de Staat in het kader van de toen geldende afspraken over de financiële verhouding tussen NS en de Staat ingestemd met de betrokken investeringen. Bij de verzelfstandiging heeft de Staat ook geen verplichtingen in deze zin overgenomen. Er is echter geen sprake van een schadervergoeding van de Staat aan NS Cargo respectievelijk NS Reizigers. De 32 miljoen gulden maakt onderdeel uit van de steunverlening – de kapitaaldotatie – van de Staat aan NS Cargo. Met dit deel van de kapitaaldotatie wordt het negatieve effect op de financiële positie van NS Cargo, als gevolg van de schadeclaim van NS Reizigers op NS Cargo, verminderd. De kapitaaldotatie had immers als doel het tot stand brengen van een gezonde financiële uitgangspositie van NS Cargo op het moment van verzelfstandiging. In het kader van het advies van de Commissie Wijffels heeft de Staat deze kapitaaldotatie toegezegd. Hiervan is aan het parlement mededeling gedaan. </antwoord>
      <antwoord nummer="5" voetnoot="1">Zoals bij vraag 4 gesteld, is er geen sprake van een schadevergoeding van de Staat aan NS Reizigers maar van NS Cargo aan NS Reizigers (zie ook het antwoord bij vraag 3). Vaststelling van de hoogte van de kapitaaldotatie aan NS Cargo is geschied op basis van de balansverhoudingen bij de verzelfstandiging, de geraamde verlies- en winstcijfers en de financieringsbehoefte samenhangend met de noodzakelijk geachte investeringen, met name in locomotieven. Hierbij ontstond een discussie over de voorgenomen investering van ruim 100 miljoen gulden in 21 locomotieven, momenteel in gebruik bij NS Reizigers. In het licht van de gewijzigde omstandigheden in het internationale goederenvervoer per spoor en de inmiddels gerealiseerde verzelfstandiging van NS Cargo bleek deze investering niet langer wenselijk te zijn. Dit mede gezien de financiële repercussies hiervan voor NS Cargo. Daarom is afgesproken dat NS Cargo deze locomotieven niet van NS Reizigers zal overnemen. Dit leidt echter tot financiële problemen bij NS Reizigers en heeft geresulteerd in een schadeclaim van NS Reizigers op NS Cargo. Een deel van het effect hiervan is verwerkt in de hoogte van de kapitaaldotatie (zie ook het antwoord op vraag 4). In mijn brief <voetnoot nummer="1"/>van 12 december 1996 heb ik de Kamer hierover expliciet geïnformeerd: «In verband met het streven naar een op de toekomst gericht locomotievenpark zal de tussen NS Cargo en NS Reizigers overeengekomen overname van 21 locomotieven van NS Reizigers door NS Cargo niet doorgaan. Om de financiële consequenties van het niet nakomen door NS Cargo van haar verplichtingen ten opzichte van NS Reizigers te beperken is in de kapitaaldotatie tevens een eenmalig bedrag van f 32 mln ten behoeve van NS Reizigers opgenomen.» De hoogte van het bedrag van 32 miljoen gulden is vastgesteld uitgaande van de boekwaarde van ruim 100 miljoen gulden van de locomotieven van NS Reizigers, het feit dat de Staat van mening is dat ook het NS concern, NS Reizigers en NS Cargo zelf een deel van het ontstane probleem moeten oplossen en op basis van de gewenste financiële positie van het verzelfstandigde NS Cargo rekening houdend met de geraamde cash flow. </antwoord>
      <antwoord nummer="6">Neen, er is nog geen uitspraak van de Europese Commissie. Wel zijn door de Commissie enige vragen gesteld, die binnen nu en twee weken worden beantwoord. Een uitspraak van de Europese Commissie wordt voor het einde van de maand juni verwacht. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="18 986" documentnummer="37">Kamerstuk 18 986, nr. 37</noot>
      </noten>
   </antwoorden>
</kvr>
