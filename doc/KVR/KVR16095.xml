<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over onafhankelijkheid adviescommissie Gezondheidsraad. (Ingezonden 23 juli 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16095
</item>
         <item attribuut="Inhoud">Vragen over berichten als zou het aantal gevallen van kinderen met onder meer allergieën en astma (mogelijk in relatie met vaccinaties) toenemen. Tevens vragen over belangenverstrengeling tussen experts (leden commissie Herziening en Uitbreiding van het Rijksvaccinatieprogramma) van de Gezondheidsraad en vaccinproducenten.</item>
         <item attribuut="Rubriek">Gezondheidszorg (Ziekten en ziektepreventie) Staats- en bestuursrecht (Adviesorganen) Welzijn (Jeugdigen)</item>
         <item attribuut="Trefwoorden">Adviescolleges Inentingen Jeugdigen Nevenfuncties Ziekten</item>
         <item attribuut="Vindplaats">Kamervragen met antwoord 2001-2002, nr. 1513, Tweede Kamer</item>
         <item attribuut="Vraagnr_bij_indiening">2010212930</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-08-20</item>
         <item attribuut="Datum_indiening">2002-07-23</item>
         <item attribuut="Document-id">KVR16095</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3211" allpagenumbers="3211 3212" vetnummer="2010212930" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16095" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1513" onderwerp="" indiendatum="2002-07-23">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-08-20">
         <antwoorder functie="minister" ministerie="Volksgezondheid, Welzijn en Sport">Bomhoff</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Neemt het aantal kinderen met allergieën, astma, diabetes en andere auto-immuunziekten toe en is er mogelijk een relatie met vaccinaties? <voetnoot nummer="1"/>Zo ja, wordt hier onderzoek naar gedaan? </vraag>
      <vraag nummer="2" voetnoot="2">In welke verhouding staan mogelijke bijwerkingen tot de omvang en ernst van de ziekten die met vaccinaties juist worden voorkomen? <voetnoot nummer="2"/>
      </vraag>
      <vraag nummer="3">Zijn u de banden bekend tussen enkele commissieleden van de Commissie Herziening en Uitbreiding van het Rijksvaccinatieprogramma van de Gezondheidsraad met vaccinproducenten als Wyeth, GlaxoSmithKline, Aventis en Abott? Zo ja, bent u van mening dat onafhankelijke adviseurs te verkiezen zijn boven experts met de schijn van belangenverstrengeling? Wat kunt en wilt u hieraan doen? </vraag>
      <noten afkomstig="vraag">
         <noot nummer="1" datum="2002-07-6" bron="De Groene Amsterdammer">De Groene Amsterdammer, 6 juli 2002</noot>
         <noot nummer="2" datum="2002-07-13" bron="De Groene Amsterdammer">De Groene Amsterdammer, 13 juli 2002</noot>
         <noot nummer="3" datum="2002-06-27" bron="Gezondheidsnieuws">Gezondheidsnieuws, 27 juni 2002</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="5">Het aantal kinderen met diabetes en astma is het laatste decennium verdubbeld 1 2 . Het aantal kinderen met allergieën neemt waarschijnlijk ook toe, maar hierover zijn geen betrouwbare gegevens beschikbaar. Voor de toename van bovengenoemde ziekten zijn diverse verklaringen geopperd, onder andere toegenomen hygiëne, veranderde voedingsgewoonten en milieufactoren. Resultaten van recent onderzoek 3 4 wijzen er op dat er geen relatie is tussen vaccinatie en bovengenoemde aandoeningen. Het wetenschappelijk debat hierover is echter nog gaande. De wisselwerking tussen vaccinatie en het immuunsysteem is dan ook een expliciet onderwerp van bespreking in de commissie Herziening van het Rijksvaccinatieprogramma van de Gezondheidsraad <voetnoot nummer="5"/>. De Gezondheidsraad heeft aangekondigd de wisselwerking tussen vaccinatie en het immuunsysteem te betrekken in haar brede advisering over het RVP. Dit advies zal naar verwachting begin 2003 worden uitgebracht. </antwoord>
      <antwoord nummer="2" voetnoot="6 7 8 9">De verhouding tussen de aard en de ernst van de te voorkomen ziekten en de bijwerkingen van vaccinatie is nog altijd zeer gunstig. De meeste moderne vaccins hebben weinig bijwerkingen. Bijwerkingen, indien aanwezig, zijn in verreweg de meeste gevallen onschuldig van aard (onder andere pijn, roodheid, geringe koorts). Ernstige bijwerkingen zijn zeldzaam. De beoordeling of een klacht of verschijnsel veroorzaakt wordt door vaccinatie, vergt specialistische kennis. Deze kunnen immers niet zondermeer aan vaccinatie worden toegeschreven. Omdat bijna alle kinderen gevaccineerd worden is het vaak niet mogelijk een causaal verband aan te tonen. Bovendien komen dezelfde klachten en verschijnselen ook voor zonder dat vaccinatie heeft plaatsgevonden. De registratie van meldingen vindt plaats bij het RIVM. Het jaar 1999 is het meest recente jaar waarover deze rapportage beschikbaar is. Over 1999 werden op een totaal van ongeveer 2 miljoen vaccinaties bij ruim 600 000 kinderen 1197 meldingen van mogelijke bijwerkingen ontvangen. In 536 gevallen ging het om ernstiger klachten of verschijnselen, zoals koorts en «persistent screaming», (koorts)convulsies en overlijden, waarbij in 473 gevallen het verband met vaccinatie mogelijk, waarschijnlijk of zeker werd geacht. Van 77 gerapporteerde (koorts)convulsies waren er 71 mogelijk het gevolg van vaccinatie. Geen gevallen werden gerapporteerd van anafylactische shock. In 1999 zijn twee kinderen overleden waarbij er een mogelijk indirect verband bestond met DKTP- en Hib-vaccinatie <voetnoot nummer="6"/>. Een commissie van de Gezondheidsraad toetst de beoordeling van de meldingen door het RIVM. Deze commissie zal in het najaar van 2002 een advies uitbrengen waarin zij de beoordeling van de meldingen over de periode 1995 tot en met 2000 toetst. Het aantal sterfgevallen en ziektegevallen dat men door vaccinatie kan voorkomen is voor de ziekten waartegen het RVP zich richt goed gedocumenteerd, wereldwijd, maar ook in Nederland <voetnoot nummer="7"/>. Met betrekking tot vaccinatie tegen meningokokken C, die nu in het Rijksvaccinatieprogramma wordt ingevoerd, schat de Gezondheidsraad dat vaccinatie jaarlijks 20 sterfgevallen en 10 gevallen van ernstige restverschijnselen kan voorkomen <voetnoot nummer="8"/>. Met de landelijke inhaalactie worden, volgens berekeningen van het RIVM, nog eens ruim 60 extra sterfgevallen voorkomen. Het meningokokken C-vaccin behoort tot veiligste vaccins die beschikbaar zijn. Bij grootschalige toepassing in het Verenigd Koninkrijk was de frequentie van bijwerkingen ongeveer gelijk aan die na vaccinatie tegen difterie en tetanus. Ernstige bijwerkingen waren zeldzaam; bijvoorbeeld shockreacties kwamen voor in een frequentie van 1 per 500 000 vaccindoses <voetnoot nummer="9"/>. Juist door de effectiviteit van vaccinatie worden de doelziekten echter minder zichtbaar en komen de bijwerkingen van vaccinatie meer op de voorgrond te staan. De Gezondheidsraad zal in haar advies aangeven welke implicaties deze ontwikkelingen hebben voor de veiligheidseisen aan vaccins en voor de communicatie met het publiek. </antwoord>
      <antwoord nummer="3">Deze informatie is mij bekend. Wetenschappers die lid zijn van commissies van de Gezondheidsraad behoren tot de meest vooraanstaande deskundigen op het onderhavige adviesterrein, en dat geldt ook voor de commissie Herziening en uitbreiding van het Rijksvaccinatieprogramma. Het komt geregeld voor dat op dergelijke wetenschappers, juist vanwege hun expertise, door diverse maatschappelijke organisaties en groeperingen een beroep wordt gedaan om hun kennis behalve voor academisch-wetenschappelijke doeleinden ook voor ruimere toepassing in te zetten. Daarbij kan het onder meer gaan om overheidsinstellingen, ideële groeperingen, en het bedrijfsleven. Dergelijke relaties behoeven een lidmaatschap van een Commissie van de Gezondheidsraad niet op voorhand in de weg te staan. In de regel gaat het om wetenschappers met een zeer bijzondere expertise, wier werk wat betreft wetenschappelijke kwaliteit en onafhankelijkheid boven alle twijfel is verheven en wordt gepubliceerd in toonaangevende internationale tijdschriften met een streng en onafhankelijk beoordelingssysteem. Dergelijke expertise is belangrijk voor de Gezondheidsraad en de Nederlandse samenleving. In dit verband is het goed er op te wijzen dat de Gezondheidsraad, zoals ook internationaal gebruikelijk is, bij de benoeming van commissieleden een procedure volgt waarbij expliciet wordt gelet op posities en belangen van wetenschappers die kunnen interfereren met een onafhankelijke advisering. In de eerste plaats wordt van alle kandidaat-commissieleden een schriftelijke verklaring gevraagd inzake posities en belangen die een onafhankelijke wetenschappelijke advisering in de weg kunnen staan. Deze verklaringen worden voorgelegd aan de voorzitter van de Gezondheidsraad. Voorts wordt van de beoogde commissieleden gevraagd in de installatievergadering van de commissie in aanwezigheid van de Raadsvoorzitter melding te doen van in verband met het adviesonderwerp mogelijk relevante posities en belangen. Daartoe kunnen overigens ook wetenschappelijke belangen behoren, bijvoorbeeld het meedingen naar onderzoekssubsidie op het betreffende terrein, almede adviseurschappen ten behoeve van patiëntenorganisaties. Ook wordt aan commissieleden gevraagd van in dit verband relevante veranderingen van situatie gedurende het adviestraject melding te doen. De Raadsvoorzitter kan naar aanleiding van de verstrekte informatie besluiten een benoeming tot commissielid niet door te laten gaan dan wel te beëindigen. De filosofie achter deze benadering is dat een combinatie van zelfregulering, informatieverstrekking, transparantie, en waar nodig ingrijpen van de voorzitter van de Gezondheidsraad de beste garantie biedt voor het inzetten van optimale expertise en het voorkomen van vertekening van de advisering vanuit bepaalde deelbelangen. In dit verband is de brede, multidisciplinaire samenstelling van commissies van de Gezondheidsraad – hetgeen ook geldt voor de commissie Herziening en uitbreiding van het Rijksvaccinatieprogramma – een aanvullende waarborg. In het geval van de Commissie Herziening en Uitbreiding van het Rijksvaccinatieprogramma heeft de voorzitter van de Gezondheidsraad, na kennisneming van de aan hem verstrekte informatie, geen aanleiding gezien om te twijfelen aan de wetenschappelijke integriteit van (beoogde) commissieleden, en hij heeft de volle verantwoordelijkheid genomen voor de onafhankelijkheid van de advisering door de commissie. </antwoord>
      <noten afkomstig="antwoord">
         <noot nummer="1">Reeser HM. Epidemiology of childhood diabetes mellitus in the Netherlands. Proefschrift, Rijksuniversiteit Leiden, 1998</noot>
         <noot nummer="2">Factsheet Astma bij kinderen, Astmafonds</noot>
         <noot nummer="3">Pediatric Infectious Disease Journal 2002; 21: 498–504</noot>
         <noot nummer="4">American Journal of Public Health 2002; 91: 1126–1129</noot>
         <noot nummer="5">Gezondheidsraad. Werkplan commissie Herziening van het Rijksvaccinatieprogramma. Den Haag: Gezondheidsraad, 2002</noot>
         <noot nummer="6">Vermeer-de Bondt PE, Wesselo C, Dzaferagic A, e.a. Adverse events following immunisation under the National Vaccination Programme of the Netherlands. Number VI – Reports in 1999. Rapport 000001005/2002. Bilthoven: RIVM, 2002</noot>
         <noot nummer="7">van den Hof S, Conyn-van Spaendonck, de Melker HE, e.a. The effects of vaccination, the incidence of target diseases. Rapport nr. 213676008. Bilthoven: RIVM, 1998</noot>
         <noot nummer="8">Gezondheidsraad. Algemene vaccinatie tegen meningokokken C en pneumokokken. Den Haag: Gezondheidsraad, 2001</noot>
         <noot nummer="9">Miller E, Salisbury D, Ramsay M. Planning, registration, and implementation of an immunisation campaign against meningococcal serogroup C disease in the UK: a success story. Vaccine 2001; 20: s58–67</noot>
      </noten>
   </antwoorden>
</kvr>
