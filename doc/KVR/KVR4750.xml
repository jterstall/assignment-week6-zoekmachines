<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) over een mogelijke deal tussen het OM en Rutten Recycling BV en J.B. Rutte BV. (Ingezonden 13 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4750
</item>
         <item attribuut="Inhoud">Vragen over een transactie ter voorkoming van verdere strafvervolging in de milieuzaak tegen Rutte Recycling BV en transportbedrijf J.B. Rutte BV.</item>
         <item attribuut="Rubriek">Milieu (Afvalverwerking) Milieu (Milieudelicten) Strafrecht en strafprocesrecht (Vervolging)</item>
         <item attribuut="Trefwoorden">Afvalverwerking Milieudelicten Strafvervolging</item>
         <item attribuut="Vindplaats">Kamervragen met antwoord 1996-1997, nr. 1051, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">1997-04-15</item>
         <item attribuut="Datum_indiening">1997-03-13</item>
         <item attribuut="Document-id">KVR4750</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2147" allpagenumbers="2147 2148" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1051" onderwerp="" indiendatum="1997-03-13">
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="15 april 1997) Zie ook Aanhangsel Handelingen nr. 1034, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Kent u het persbericht van het arrondissementsparket Haarlem (unit Kennemerland) van 12 maart jl, waarin onder de kop «miljoenentransactie in milieuzaak» mededeling wordt gedaan van de deal die het Openbaar Ministerie heeft gesloten met Rutte Recycling BV en Transportbedrijf J.B. Rutte BV, een zogeheten transactie ter voorkoming van verdere strafvervolging? </vraag>
      <vraag nummer="2">Bent u over het voornemen deze transactie aan te bieden geraadpleegd? Zo ja, wat was daarover uw oordeel? Zo neen, waarom is dat in een dergelijke omvangrijke zaak geen gebruik? </vraag>
      <vraag nummer="3">Kunt u aangeven waarop de verwachting stoelt, dat «geen langdurige vrijheidsstraf zal worden opgelegd» en wat wordt verstaan onder een «langdurige» vrijheidsstraf? </vraag>
      <vraag nummer="4">Waarom is een (vermoedelijk) korte vrijheidsstraf onvoldoende grond om tot een rechterlijke uitspraak te komen? </vraag>
      <vraag nummer="5">Worden plegers van kleine milieudelicten op eenzelfde wijze door het Openbaar Ministerie behandeld? </vraag>
      <vraag nummer="6">Waarin ligt het beslissende verschil tussen de afhandeling van Rutte Recycling en Tankcleaning Rotterdam, met name gezien de vijf overwegingen die het Openbaar Ministerie opsomt om de beslissing te rechtvaardigen? </vraag>
      <vraag nummer="7">Speelt de looptijd en dus de menskracht die met een onderzoek naar milieudelicten is gemoeid een rol bij het aanbieden van een transactie? Zo neen, zou dat gezien van looptijd van dit onderzoek (te weten bijna drie jaar) niet op zijn plaats zijn geweest? </vraag>
      <vraag nummer="8">Betekent deze beslissing, dat het vrijwel uitgesloten is dat strafrechtelijke onderzoeken zullen leiden tot strafrechtelijke veroordelingen, omdat het aanbieden van een transactie eerder uitzondering dan regel is/wordt in grote milieuzaken? </vraag>
      <vraag nummer="9">Kunt u een indicatie geven van het financiële voordeel dat de verschillende betrokkenen hebben verkregen door het stelselmatig overtreden van wet- en regelgeving? Hoe luidt uw oordeel in dat verband over het bedrag van 0,5 miljoen gulden dat zij gaan betalen om dat voordeel ongedaan te maken? </vraag>
      <vraag nummer="10">Acht u deze wijze van afwikkeling overtuigend tegenover de publieke opinie en effectief voor wat betreft de preventieve werking in de afvalsector? </vraag>
      <vraag nummer="11">Bent u bereid nadere richtlijnen te bevorderen om in vergelijkbare zaken tot een andere afwikkeling te komen, te weten het bewerkstelligen van een rechterlijke uitspraak? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Nadat het College in zijn vergadering van 22 januari 1997 had ingestemd met de voorgestelde transactie, heeft de portefeuillehouder milieu, mr C.R.L.R.M. Ficq, de voorgenomen afdoening op 28 januari 1997 aan de Secretaris-Generaal van mijn ministerie voorgelegd, die daarop positief heeft gereageerd. Nadien heeft de heer Ficq mij en de Secretaris-Generaal geïnformeerd dat tussen partijen een akkoord was bereikt. In zaken als deze is het niet gebruikelijk dat de minister van VROM ook wordt geconsulteerd, hetgeen dan ook niet is geschied. </antwoord>
      <antwoord nummer="3 en 4">Het betrof in casu stelselmatig gepleegde valsheid in geschrifte, oplichting en milieudelicten. Op grond van ervaringen met vergelijkbare zaken, waarin sprake is van het bedrijfsmatig niet of onvoldoende naleven van voorschriften, is in dit geval ten aanzien van de bestuurders een eis van twaalf maanden gevangenisstraf, waarvan zes voorwaardelijk, als reëel ingeschat. Daarbij is tevens de mogelijkheid onder ogen gezien dat bij een gevangenisstraf van maximaal zes maanden onvoorwaardelijk, omzetting in dienstverlening zou plaatsvinden. Gelet op deze verwachting achtte het openbaar ministerie een transactie van voldoende omvang het meest aangewezen, nu een dergelijke sanctie de betrokkenen minstens zo zwaar of zwaarder zou treffen dan dienstverlening. Voor zover de strafzaak zich richtte tegen de ondernemingen (rechtspersonen), was een vrijheidsbenemende straf uit de aard der zaak niet aan de orde. Onder langdurige gevangenisstraf wordt verstaan een onvoorwaardelijke gevangenisstraf van meer dan zes maanden. </antwoord>
      <antwoord nummer="5">De afdoening van kleine milieudelicten vindt in het algemeen conform de beleidsregels plaats in de vorm van een transactieaanbod, tenzij dit aanbod door de verdachte niet wordt aanvaard. </antwoord>
      <antwoord nummer="6">Het beslissende verschil met de afhandeling van de TCR-zaak is gelegen in het feit dat in die zaak sprake was van lozing van gevaarlijke afvalstoffen die direct (intrinsiek) schadelijk waren voor het milieu, terwijl in het onderhavige geval het accent vooral lag op het bedrijfsmatig niet of onvoldoende naleven van de voorschriften. </antwoord>
      <antwoord nummer="7">Nee. Bepalend bij de keuze voor de afdoeningsmodaliteit van een zaak zijn slechts de uitkomst van het onderzoek en de merites van de zaak. Vermoedelijke looptijd van het onderzoek en de vermoedelijk te investeren menskracht en middelen spelen slechts een rol bij aanvang van het onderzoek en dienen in verhouding te zijn met de ernst en de omvang van de feiten waarop het onderzoek zich zou moeten richten. </antwoord>
      <antwoord nummer="8 en 11">De beslissing over de verdere vervolging zal steeds genomen dienen te worden op grond van de uitkomsten van het onderzoek en de merites van de zaak. Daarbij gelden de «Beleidsuitgangspunten hoge transacties in misdrijfzaken», zoals neergelegd in de brief van de procureurs-generaal aan de hoofdofficieren van justitie, 17 juni 1987 (Stcrt. 1987, nr. 117). Deze beleidsuitgangspunten hebben hun actualiteit behouden en bieden voldoende aanknopingspunten om in dit soort zaken een afgewogen keuze te maken tussen het voorleggen aan de rechter danwel afdoening door middel van een transactie(voorstel). Aan een nadere regeling, zoals in de vraag bedoeld, bestaat naar mijn oordeel dan ook geen behoefte. </antwoord>
      <antwoord nummer="9">De betaling die in deze zaak heeft plaatsgevonden ter ontneming van het wederrechtelijk verkregen voordeel bedraagt f 3 000 000,– en komt overeen met het door de rechtspersonen netto genoten voordeel. </antwoord>
      <antwoord nummer="10">Ik acht de afweging, die tot het aanbieden van een transactie heeft geleid, verantwoord. De transactie is naar mijn oordeel een adequate reactie op de geconstateerde feiten, waarvan naar verwachting, gelet op de hoogte van de sanctie en de openbare berichtgeving door middel van het persbericht, een voldoende generaal preventieve werking zal uitgaan. </antwoord>
      <noten afkomstig="antwoord"/>
   </antwoorden>
</kvr>
