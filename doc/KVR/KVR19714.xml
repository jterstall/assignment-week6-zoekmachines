<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de ministers van Justitie en van Binnenlandse Zaken en Koninkrijksrelaties over opsporingsmethode van de politie bij de bestrijding van illegale prostitutie. (Ingezonden 27 januari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19714
</item>
         <item attribuut="Inhoud">Vragen over berichten dat de politie bij de opsporing van illegale prostitutie zelf escorts bestelt en vervolgens de illegale prostituees het land uitzet.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Vrijetijdsbesteding (Overig) Welzijn (Vreemdelingen en asielzoekers)</item>
         <item attribuut="Trefwoorden">Opsporingen Politie Prostitutie Vreemdelingen</item>
         <item attribuut="Vindplaats">Kamervragen met antwoord 2003-2004, nr. 1035, Tweede Kamer</item>
         <item attribuut="Vraagnr_bij_indiening">2030406940</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2004-03-12</item>
         <item attribuut="Datum_indiening">2004-01-27</item>
         <item attribuut="Document-id">KVR19714</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2191" allpagenumbers="2191 2192" vetnummer="2030406940" code="0304tkkvr1035" lopendefooter="Tweede Kamer, vergaderjaar 2003–2004, Aanhangsel" filenaam="KVR19714" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1035" onderwerp="" indiendatum="27januari 2004">
         <vrager partij="VVD" oorsprong="parlement">Griffith</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="12 maart 2004), zie ook Aanhangsel en Handelingen nr. 905, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van de berichtgeving over de werkwijze van de politie in de strijd tegen illegale prostitutie? <voetnoot nummer="1"/>
      </vraag>
      <vraag nummer="2">Klopt het dat de politie zelf escorts bestelt en vervolgens de illegale prostituees het land uitzet? </vraag>
      <vraag nummer="3">Klopt het dat het openbaar ministerie toestemming heeft gegeven voor deze opsporingsmethode? Is deze opsporingsmethode wettelijk toelaatbaar of is er sprake van uitlokking? </vraag>
      <vraag nummer="4">Vindt u dat in het geval dat deze opsporingsmethode juridisch toelaatbaar is deze methode ook bij andere strafbare feiten, zoals drugshandel, toegepast kan worden? </vraag>
      <vraag nummer="5">Klopt het dat de Prostitutie controle teams (PCT) de escortbureaus gaan «bombarderen» met faxberichten teneinde hen het werk onmogelijk te maken? </vraag>
      <vraag nummer="6">Hoeveel illegale prostituees zijn er inmiddels opgepakt en hoeveel zijn er het land uitgezet? </vraag>
      <vraag nummer="7">Wat vindt u van de opvatting van één van de eigenaren van de escortbureaus dat de politie moet betalen voor de kosten die gemaakt zijn bij controles op legale prostituees? </vraag>
      <vraag nummer="8">Wat vindt u van het voornemen om kranten te verplichten aan escortbureaus te vragen naar hun vergunning indien zij een advertentie willen plaatsen? </vraag>
      <vraag nummer="9">Wordt deze opsporingsmethode landelijk toegepast of gaat deze methode landelijk toegepast worden? In welk kader vindt deze plaats? </vraag>
      <noten afkomstig="vraag">
         <noot nummer="1" datum="2004-01-22" bron="Eindhovens Dagblad">Eindhovens Dagblad, 22 januari 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja </antwoord>
      <antwoord nummer="2 t/m 5">Anders dan in het betreffende krantenartikel wordt gesuggereerd, wordt de werkwijze van de politie niet toegepast in het kader van de opsporing van strafbare feiten of in het kader van het vreemdelingentoezicht. Het gaat om een methode die wordt toegepast in het bestuurlijk toezicht op de naleving van de bepalingen in plaatselijke verordeningen ten aanzien van seksinrichtingen en in de exploitatievergunningen. Deze methode is ontwikkeld in het kader van een pilot binnen het prostitutieproject van het programma Handhaven op Niveau, een programma waarin een verdere verbetering van de kwaliteit van de samenwerking bij de handhaving centraal staat. In de methode wordt het huren van een hotelkamer en het bestellen van escorts door toezichtambtenaren toegepast als laatste stap, wanneer andere methoden om een adverterende exploitant te indentificeren en met de exploitant in contact te komen hebben gefaald. Deze methode is eveneens te gebruiken voor de controle van escortbedrijven met een vergunning. Voor deze controle is een apart protocol ontwikkeld dat in het kader van voornoemde pilot is beproefd in een aantal gemeenten. Zoals hiervoor is aangegeven, wordt deze methode niet toegepast met het oog op de opsporing van strafbare feiten of het uitzetten van illegale prostituees. Strafbare feiten worden dan ook niet uitgelokt. Bij het aantreffen van strafbare feiten tijdens het bestuurlijk toezicht zal uiteraard wel proces verbaal kunnen worden opgemaakt en eventueel kunnen worden overgegaan tot aanhouding. Daarin onderscheidt deze situatie zich van andere situaties waarin bij de uitoefening van bestuurlijk toezicht wordt opgetreden, indien men strafbare feiten aantreft. Ook bij het aantreffen van illegaal hier verblijvende vreemdelingen kan op grond van de vreemdelingenwet worden opgetreden. Om die reden is over de methode overleg gepleegd met het openbaar ministerie in de gemeenten waarin de controle is uitgeoefend. Het openbaar ministerie heeft zich daarbij niet uitgesproken over de toelaatbaarheid van deze bestuursrechtelijke handhavingsmethode. Wel zijn afspraken gemaakt over de handelwijze bij het aantreffen van strafbare feiten, waarbij het openbaar ministerie zich hard heeft gemaakt dat als aspecten van mensenhandel naar voren komen, strafrechtelijk zal worden opgetreden. Binnen het bestuursrecht bestaat nog weinig duidelijkheid over de toelaatbaarheid van specifieke toezichtsmethoden. Er bestaat nog weinig jurisprudentie op dit terrein. Om die reden is over de toelaatbaarheid van deze methode advies ingewonnen van enkele hoogleraren bestuursrecht. Daarbij is onder meer gekeken naar de bestuursrechtelijke beginselen van behoorlijk bestuur, waaronder subsidiariteit en proportionaliteit. Binnen genoemde pilot is ook geëxperimenteerd met het periodiek verzenden van faxboodschappen aan adverterende exploitanten die niet reageren op oproepen om zich te melden of die anderszins niet kunnen worden bereikt. Het faxbericht bevat een tekst waarin de betrokkene wordt gevraagd zich bij de bestuurlijk toezichthouder te melden. Op dit moment vindt een aanvullende toets van bepaalde aspecten van deze toezichtsmethoden plaats. Zekerheid over de toelaatbaarheid kan echter pas worden verkregen wanneer de bestuursrechter zich daarover gebogen heeft. Aangezien het hier geen strafrechtelijke opsporingsmethoden betreft, maar bestuurlijke handhavingsmethoden die worden toegepast in het kader van het bestuurlijk toezicht op de naleving van de bepalingen in plaatselijke verordeningen ten aanzien van seksinrichtingen en in de exploitatievergunningen, is de toepassing van deze methoden bij strafbare feiten niet aan de orde. </antwoord>
      <antwoord nummer="6">De genoemde methode is niet primair gericht op de opsporing van strafbare feiten of op het uitzetten van illegale prostituees. De korpsbeheerder van het regionale politiekorps Brabant Zuid-Oost heeft echter laten weten dat er inmiddels drie illegale prostituees zijn aangetroffen welke Nederland zijn uitgezet (stand van zaken op 6 februari 2004). </antwoord>
      <antwoord nummer="7">Het toelaten van controle op de naleving van de bepalingen in wet- en regelgeving of in vergunningvoorwaarden is een verplichting voor alle natuurlijke en rechtspersonen die onder dergelijke wet- en regelgeving of vergunningvoorwaarden vallen. De kosten die daarmee samenhangen worden, conform de financiële toezichtswetgeving, gedragen door degenen die onderworpen zijn aan deze controle en niet door de overheid. Dit geldt ook voor de kosten die gemaakt zijn bij controles op legale prostituees. </antwoord>
      <antwoord nummer="8">Een van de aanbevelingen uit de pilot van Handhaven op Niveau is, escortbureaus te verplichten om bij advertenties het nummer van de gemeentelijke vergunning te vermelden. Dit zou het eenvoudiger kunnen maken om een adverterende exploitant te indentificeren en met de exploitant in contact te komen. Daarmee zouden zwaardere middelen, zoals het bestellen van escorts of het sturen van faxberichten, niet noodzakelijk zijn. Het voorstel om kranten te verplichten tot het vragen van adverterende escortbureaus naar hun vergunning wordt op dit moment onderzocht op haalbaarheid en handhaafbaarheid. </antwoord>
      <antwoord nummer="9">De methode wordt vooralsnog niet landelijk toegepast. Wanneer de aanvullende toetsing van de methode positief uitvalt, zal de methode landelijk worden verspreid als goede praktijk in het kader van het bestuurlijk toezicht op escortbedrijven. De keuze om de methode te gebruiken in het kader van het bestuurlijk toezicht ligt uiteindelijk bij de gemeenten. </antwoord>
      <noten afkomstig="antwoord"/>
   </antwoorden>
</kvr>
