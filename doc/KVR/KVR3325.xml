<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over het sirenestelsel in de regio Rotterdam-Rijnmond. (Ingezonden 13 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3325
</item>
         <item attribuut="Inhoud">Vragen naar aanleiding van het (dis)functioneren van het sirenestelsel in de regio Rotterdam-Rijnmond tijdens de brand bij de CMI op 28 februari 1996.</item>
         <item attribuut="Rubriek">Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Openbare orde en veiligheid</item>
         <item attribuut="Vindplaats">Kamervragen met antwoord 1995-1996, nr. 1361, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1996-06-25</item>
         <item attribuut="Datum_indiening">1996-05-13</item>
         <item attribuut="Document-id">KVR3325</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2767" allpagenumbers="2767 2768" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1361" onderwerp="" indiendatum="1996-05-13">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="25 juni 1996), zie ook aanhangsel handelingen nr. 1258, vergaderjaar 1995–1996">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat zijn uw bevindingen ten aanzien van de (on)deugdelijkheid van het sirenestelsel in de regio Rotterdam-Rijnmond, zoals dat heeft gefunctioneerd tijdens de brand bij de CMI op 28 februari jl.? </vraag>
      <vraag nummer="2" voetnoot="1">Bestaat in de regio Rotterdam-Rijnmond een tekort aan aanvullende waarschuwingsmiddelen, zoals geluidswagens, waardoor bijvoorbeeld de bevolking van het woonwagencentrum Groenoord niet is gewaarschuwd? <voetnoot nummer="1"/>
      </vraag>
      <vraag nummer="3">Zijn er inmiddels in deze regio aanvullende maatregelen getroffen waardoor de bevolking in een eventueel toekomstig geval wel in voldoende mate kan worden gewaarschuwd? </vraag>
      <vraag nummer="4">Waarom is de oplevering van het nieuwe sirenestelsel in de regio Rotterdam-Rijnmond, oorspronkelijk gepland voor 1994, vertraagd? </vraag>
      <vraag nummer="5" voetnoot="2">Deelt u de mening, dat er onaanvaardbare risico’s zijn genomen door het sirenestelsel vanaf september 1995 reeds operationeel te verklaren, terwijl het zich toen nog in de testfase bevond? <voetnoot nummer="2"/>
      </vraag>
      <vraag nummer="6">Dient het toenemend aantal incidenten waarbij schadelijke stoffen in de atmosfeer terechtkomen naar uw mening te leiden tot een bijstelling van de norm dat woonkernen met minder dan 1000 inwoners (of 300 inwoners in risicogebieden) niet middels sirenes worden gealarmeerd? </vraag>
      <vraag nummer="7">Waarom krijgen bewoners van de in de vorige vraag genoemde kernen wel de folder «Als de sirene gaat...»? Worden deze mensen eigenlijk niet op een riskante manier misleid? </vraag>
      <noten afkomstig="vraag">
         <noot nummer="1" datum="1996-03-23" bron="Trouw">Trouw, 23 maart 1996</noot>
         <noot nummer="2" datum="1996-05-1" bron="AD">AD, 1 mei 1996</noot>
      </noten>
   </vragen>
   <antwoorden aantal="6">
      <antwoord nummer="1">Voor de beoordeling van de effectiviteit van het sirenestelsel zijn twee aspecten van bijzonder belang, ter weten het technisch functioneren en het geluidsbereik. Tijdens de brand op 28 februari jl. zijn twaalf sirenes ingeschakeld, waarvan er echter twee niet hebben gefunctioneerd. Daarmee wordt de norm van 97% goed functioneren niet gehaald en dat acht ik niet acceptabel. Om de kans op storingen veel lager te doen zijn, zijn en worden in overleg met de hoofdaannemer aanvullende maatregelen getroffen. Ik heb in het betrokken gebied een onderzoek laten houden naar de mate waarin de bevolking voor wie de sirenes werden ingeschakeld, deze ook daadwerkelijk heeft gehoord. Het bleek dat slechts gemiddeld 56% van de ondervraagden de sirene(s) heeft gehoord, de onderzoeksresultaten van het gebied waar de twee niet werkende sirenes stonden niet meegerekend. Ondanks het feit dat er geen algemeen geldende kwantitatieve eis voor het geluidsbereik (in de zin van het aantal mensen dat de sirene moet kunnen horen) kan worden gesteld, is dit percentage te laag. De ervaringen die op de dag van de brand zijn opgedaan, worden meegenomen in de evaluatie van het nieuwe sirenestelsel in de twee proefregio’s Zeeland en Rotterdam-Rijnmond. In september a.s. zijn de definitieve resultaten van de evaluatie beschikbaar. Deze evaluatie alsmede de eventueel te treffen aanvullende maatregelen zullen onderwerp zijn van de rapportage over de voortgang van het WAS (Waarschuwingsstelsel)-project die ik in het najaar naar de Tweede Kamer zal sturen. </antwoord>
      <antwoord nummer="2 en 3">Op grond van informatie van de burgemeester van Rotterdam kan het volgende worden meegedeeld. Het woonwagenkamp Groenoord ligt in de gemeente Schiedam, hemelsbreed 8 km ten westen van het betrokken bedrijf CMI. Dit gebied lag niet in het effectgebied. Het effectgebied lag over de Rotterdamse wijken Heyplaat, Pernis en Hoogvliet en over de gemeente Spijkenisse. In dit gebied zijn geluidswagens ingezet om de bevolking te waarschuwen. Naast het sirenestelsel beschikt de gemeente Rotterdam over aanvullende waarschuwingsmiddelen. Er kunnen vier grote waarschuwingsinstallaties op politieauto’s worden gemonteerd. De installaties worden geacht toereikend te zijn voor de gehele stad. Naar aanleiding van de ervaringen bij de brand op 28 februari jl. zal zeer binnenkort bij wijze van proef in deze regio een zogeheten meervoudige alarmering plaatsvinden, waarbij het sirenesignaal een aantal malen wordt herhaald. Verwacht wordt dat daardoor een groter deel van de bevolking zal reageren. Een onderzoeksinstituut zal dit meten. </antwoord>
      <antwoord nummer="4" voetnoot="1">De vertraging die de oplevering van het nieuwe sirenestelsel in het gehele land ondervindt, heeft een aantal oorzaken. Het vinden van geschikte lokaties bleek bijzonder arbeidsintensief te zijn. Daarnaast moesten met het oog op het behoud van de noodzakelijke samenhang in het sirenedekkingsplan lokaties worden geaccepteerd die door aanvullende voorzieningen geschikt moesten worden gemaakt voor gebruik. Ook vergde het sluiten van overeenkomsten met de eigenaren van de betrokken percelen en gebouwen meer tijd dan was gepland. Inmiddels zijn door organisatorische voorzieningen op mijn ministerie deze drie aspecten meer beheersbaar gemaakt en wordt geen verdere vertraging opgelopen. Bovendien is thans nog voor elk sireneplaatsing een bouwvergunning vereist. Het proces van vergunningverlening blijkt vaak zeer tijdrovend te zijn, en wordt in een niet gering aantal gevallen nog verder vertraagd door anticipatieprocedures als bedoeld in artikel 19 van de Wet op de Ruimtelijke Ordening en door bezwaar- en beroepsprocedures. Als gevolg daarvan worden ook in een zelfde regio bouwvergunningen op zeer verschillende tijdstippen verleend, waardoor de totstandkoming in het regionale waarschuwingsstelsel wordt vertraagd. Op 10 februari jl. is bij de Tweede Kamer een voorstel tot wijziging van de Woningwet <voetnoot nummer="1"/>ingediend, die onder meer mogelijk maakt dat voor het plaatsen van sirenes waardoor bij calamiteiten de bevolking kan worden gewaarschuwd geen bouwvergunningen meer nodig is (wijziging van artikel 43). </antwoord>
      <antwoord nummer="5">Het sirenestelsel in Rotterdam-Rijnmond is in september 1995 in gebruik genomen nadat de testfase met alle door mijn ministerie vastgestelde vo´o´r ingebruikneming te doorlopen procedures met goed gevolg werden afgerond. Er zijn daarom geen grote risico’s genomen. Na de ingebruikneming volgt in elke regio een evaluatieperiode van zes maanden, waarin het continu storingsvrij functioneren van het sirenestelsel in die regio wordt geverifieerd en vastgesteld wordt of het aantal mensen dat binnen het geluidsbereik van de sirenes valt in overeenstemming is met de daarvoor geldende uitgangspunten. </antwoord>
      <antwoord nummer="6">De normen ten aanzien van de minimum-grootte (qua inwonersaantal) van woonkernen die door een sirene worden bediend, moeten zodanig worden gekozen dat de invoering van het waarschuwingsstelsel financieel verantwoord is terwijl tevens aan de eisen van een effectieve rampenbestrijding wordt voldaan. Daarom werd voor risicogebieden de norm van 1000 inwoners aangescherpt tot 300 inwoners. De woonkernen die als gevolg van deze normen buiten bereik van sirenes vallen, zijn bij het voor de voorbereiding op de rampenbestrijding bevoegde gezag bekend. Bij deze voorbereiding kunnen daarom maatregelen worden getroffen om deze bevolking op een andere manier dan door sirenes te waarschuwen. In de komende jaren zal het nieuwe waarschuwingsstelsel voortdurend op zijn technische en operationele merites worden beoordeeld. De effecten bij daadwerkelijk gebruik zullen worden geanalyseerd. Onder meer zal worden gekeken naar het aantal burgers dat door middel van sirenes kan worden bereikt en naar de effectiviteit van eventueel andere ingezette waarschuwingsmiddelen. </antwoord>
      <antwoord nummer="7">De verspreiding van de folder «Als de sirene gaat...» is een taak en een verantwoordelijkheid van de gemeente. Het ligt in de rede dat waar inwoners niet binnen het geluidsbereik van een sirene vallen, de gemeente met dit gegeven rekening houdt in haar voorlichting over het nieuwe sirenestelsel. Betrokkenen zullen over andere wijzen van waarschuwing kunnen worden geı¨nformeerd. </antwoord>
      <noten afkomstig="antwoord">
         <noot nummer="1">Kamerstukken II 1995/96, 24.607, nrs. 1–2</noot>
      </noten>
   </antwoorden>
</kvr>
