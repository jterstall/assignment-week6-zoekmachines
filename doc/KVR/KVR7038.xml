<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Rosenmöller (beiden GroenLinks) over het ontslag van een documentaliste van de BVD. (Ingezonden 20 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7038
</item>
         <item attribuut="Inhoud">Vragen over het oneervol ontslag van documentaliste Linda Slagter van de BVD, die aan ME (vermoeidheidsziekte) lijdt.</item>
         <item attribuut="Rubriek">Gezondheidszorg (Ziekten en ziektepreventie) Inkomen en rechtspositie (Ontslagen)</item>
         <item attribuut="Trefwoorden">Arbeidsongeschiktheid Ontslagen Ziekten</item>
         <item attribuut="Vindplaats">Kamervragen met antwoord 1997-1998, nr. 1177, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-05-06</item>
         <item attribuut="Datum_indiening">1998-03-20</item>
         <item attribuut="Document-id">KVR7038</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2409" allpagenumbers="2409 2410" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7038" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1177" onderwerp="" indiendatum="1998-03-20">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u documentaliste Linda Slagter van de Binnenlandse Veiligheidsdienst oneervol ontslagen wegens werkweigering, ondanks de mening van de door u geraadpleegde internist prof. dr. J. van der Meer dat mevrouw Slagter aan de ziekte ME lijdt en daardoor niet tot werken in staat is? <voetnoot nummer="1"/>Kunt u dat toelichten en daarbij tevens aangeven waarom u het ontslag oneervol verleende? </vraag>
      <vraag nummer="2" voetnoot="2">Hebt u het rapport van prof. Van der Meer gepasseerd omdat dat geen overwegingen zou bevatten om de gestelde arbeidsongeschiktheid voldoende te onderbouwen, en het de indruk wekt gebaseerd te zijn op de subjectieve beleving van mevrouw Slagter? Hoe verhoudt zich dat tot het door de staatssecretaris van Sociale Zaken onderschreven uitgangspunt bij de arbeidsongeschiktheidsbeoordeling door (verzekerings)artsen: «de verzekeringsarts stelt bij zijn onderzoek vast of deze klachten aanleiding geven tot ongeschiktheid. Dat gebeurt doordat hij van het bestaan en de logische samenhang van stoornissen, beperkingen en handicaps overtuigd raakt. De verzekeringsarts gaat dus uit van de beleving van de cliënt. Maar de verzekeringsarts stelt vast – en niet de cliënt»? <voetnoot nummer="2"/>
      </vraag>
      <vraag nummer="3">Hebt u zich bij het ontslagbesluit laten leiden door andere medische rapportages dan die van prof. Van der Meer? Zo neen, waarom niet? Zo ja, welke? </vraag>
      <vraag nummer="4">Hoe vaak komt het voor dat u uw oordeel over medische arbeids(on)geschiktheid boven dat van de geraadpleegde arts(en) stelt? Is een dergelijk oordeel al eens door de ambtenarenrechter getoetst? </vraag>
      <vraag nummer="5">Wat is het beleid op uw departement ten aanzien van ambtenaren die uitvallen wegens zogeheten moeilijk objectiveerbare aandoeningen, zoals ME? Hoe is dat op de overige departementen? </vraag>
      <noten afkomstig="vraag">
         <noot nummer="1" datum="1998-02-19" bron="Algemeen Dagblad">Algemeen Dagblad, 19 februari 1998</noot>
         <noot nummer="2">Brief van de staatssecretaris van Sociale Zaken, SoZa971160, blz. 2</noot>
      </noten>
   </vragen>
   <antwoorden aantal="2">
      <antwoord nummer="1, 2 en 3">Mevrouw Slagter is ontslagen wegens plichtsverzuim (artikel 81, eerste lid aanhef en onder 1 van het Algemeen Rijksambtenarenreglement). Aan dit ontslag is niet het predikaat «oneervol» verbonden. Tegen het ontslagbesluit heeft mevrouw Slagter beroep ingesteld bij de rechtbank. Omdat het hier een zaak betreft tussen werknemer en werkgever en het verstrekken van personeels- en medischvertrouwelijke informatie de persoonlijke levenssfeer van betrokkene raakt, alsmede gelet op de omstandigheid dat de zaak thans onder de rechter is, stel ik mij zeer terughoudend op in mijn beantwoording van uw vragen. </antwoord>
      <antwoord nummer="4 en 5">De vraag of een werknemer lichamelijk of geestelijk ongeschikt is om zijn arbeid te verrichten is in alle gevallen ter beoordeling van een bedrijfsgeneeskundige medicus (niet de huisarts of specialist van de werknemer, al worden de rapportages van deze medici wel in het onderzoek betrokken). Deze onderzoekt of de desbetreffende ambtenaar op medische gronden en naar objectieve maatstaven gemeten de aan hem opgedragen arbeid niet kan of mag verrichten. De rechter toetst in voorkomende gevallen de redelijkheid en de rechtmatigheid van een besluit van het bevoegd gezag dat gegrond is op een dergelijk arbeidskundig-medisch oordeel. Het objectiveringsvereiste dat aan een dergelijk oordeel wordt gesteld, wordt door de Centrale Raad van Beroep in alle gevallen strikt gehanteerd wanneer het gaat om aandoeningen, die naar objectieve medische maatstaven moeilijk zijn vast te stellen en waarover in de medische wereld een controverse bestaat, zoals het chronisch vermoeidheidssyndroom (ME). Hierover bestaat voldoende jurisprudentie. Op grond van de bestaande regelingen is de procedure die bij andere departementen wordt gehanteerd niet afwijkend van de hierboven beschreven procedure. </antwoord>
      <noten afkomstig="antwoord"/>
   </antwoorden>
</kvr>
