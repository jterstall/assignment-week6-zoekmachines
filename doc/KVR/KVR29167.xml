<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Burg (VVD) aan de ministers voor Wonen, Wijken en Integratie en de minister van Volkshuisvesting, Ruimtelijke Ordening en Milieubeheer over bouwvergunningen. (Ingezonden 20 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29167
</item>
         <item attribuut="Inhoud">Veel gemeente nemen initiatieven om de procedure rond de afgifte van bouwvergunningen te versnellen. Er ontstaat een lappendeken aan lokale regelingen. De Vereniging Eigen Huis geeft aan dat de VROM-Inspectie gemeenten aan de lopende band op de vingers tikt omdat de gemeenten zich niet aan de wettelijke regels houden (www.eigenhuis.nl).</item>
         <item attribuut="Rubriek">Bouw (Bouwvergunningen)</item>
         <item attribuut="Trefwoorden">Bouwvergunningen</item>
         <item attribuut="Vindplaats">Kamervragen met antwoord 2006-2007, nr. 2493, Tweede Kamer</item>
         <item attribuut="Vraagnr_bij_indiening">2060718770</item>
         <item attribuut="Afkomstig_van">Wonen, Wijken en Integratie (WWI) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Van der Burg</persoon>
         </item>
         <item attribuut="Datum_reaktie">2007-08-24</item>
         <item attribuut="Datum_indiening">2007-06-20</item>
         <item attribuut="Document-id">KVR29167</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5269" allpagenumbers="5269 5270" vetnummer="2060718770" code="0607tkkvr2493" lopendefooter="Tweede Kamer, vergaderjaar 2006–2007, Aanhangsel" filenaam="KVR29167" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2493" onderwerp="" indiendatum="2007-06-20">
         <vrager partij="VVD" oorsprong="parlement">Van der Burg</vrager>
         <vraagt-aan>de ministers voor Wonen, Wijken en Integratie en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-08-24">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «Wanorde rond afgifte bouwvergunningen»? <voetnoot nummer="1"/>
      </vraag>
      <vraag nummer="2">Hoe staat u tegenover het gegeven dat veel gemeenten initiatieven nemen om de procedures rond de afgifte van bouwvergunningen te versnellen? </vraag>
      <vraag nummer="3">Deelt u de constatering van de Vereniging Eigen Huis dat de VROM-Inspectie aan de lopende band gemeenten op de vingers tikt die zich niet aan de wettelijke regels houden? Zo ja, welke gevolgen bent u van plan hieraan te verbinden? Zo neen, welke signalen ontvangt u dan hierover van de VROM-inspectie? </vraag>
      <vraag nummer="4">Vindt u het ontstaan van een lappendeken aan lokale regelingen een probleem? Zo ja, wat gaat u er aan doen? Zo neen, waarom vindt u dit geen probleem? </vraag>
      <vraag nummer="5">Bent u voornemens gegeven deze situatie om te onderzoeken of het Bouwbesluit vereenvoudigd dient te worden? </vraag>
      <noten afkomstig="vraag">
         <noot nummer="1">Zie www.eigenhuis.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Dergelijke initiatieven, gericht op procedureversnelling en vermindering van administratieve lasten, kunnen op mijn steun rekenen. Binnen het wettelijk kader is het aan de gemeente om de afgifte van bouwvergunningen zo efficiënt en klantvriendelijk mogelijk te organiseren. Binnen dat kader ligt echter wel besloten dat een preventieve inhoudelijke beoordeling aan het toepasselijke toetsingskader plaatsvindt. De waarden die de bouwregelgeving beoogt te borgen op onder meer het terrein van de constructieve veiligheid, brandveiligheid, gezondheid, energiezuinigheid en bruikbaarheid zijn dermate cruciaal voor eigenaren, gebruikers, bezoekers en passanten van bouwwerken dat hierop een preventief toezicht gerechtvaardigd is. Ook recente incidenten (brand Schiphol-Oost en constructieve gebreken Bos en Lommerplein) laten de noodzaak zien van een preventieve controle in het kader van de bouwvergunning, een controle op essentiële momenten gedurende het bouwproces en de opname en afronding van de bouwwerkzaamheden. Enkel een eigen verklaring van de opdrachtgever dat hij zich aan de bouwregelgeving zal houden, is in mijn ogen te vrijblijvend en rechtvaardigt op zich niet een terughoudende opstelling van gemeenten. Bij het (deels) ongecontroleerd verlenen van bouwvergunningen zullen eventuele ontwerpfouten bovendien veelal pas tijdens de bouw aan het licht kunnen komen. Complicerend in zo’n geval is dat er nagenoeg geen handhavingsmogelijkheden zullen bestaan indien het bouwen plaatsvond overeenkomstig de (ongecontroleerd) verleende bouwvergunning. </antwoord>
      <antwoord nummer="3">De constatering van de Vereniging Eigen Huis deel ik niet. De initiatieven van gemeenten om tot vereenvoudiging van de verlening van bouwvergunning te komen, worden door de VROM-Inspectie nauwlettend gevolgd. Met enkele gemeenten zijn ook afspraken gemaakt over monitoring en evaluatie van hun werkwijze en is daaraan voorafgaand aangegeven waar de grenzen van de mogelijkheden tot vereenvoudiging liggen. Indien uit inspectieonderzoeken bij gemeenten mocht blijken dat gemeenten onvoldoende uitvoering geven aan hun wettelijke taken, dan zal de VROM-Inspectie gemeenten hierop aanspreken met als inzet om met deze gemeenten tot verbeterafspraken te komen. </antwoord>
      <antwoord nummer="4">Indien een lappendeken aan lokale regelingen ontstaat vind ik dat ongewenst. Zeker indien gemeenten zich daarbij – mogelijk mede gebaseerd op het vertrouwen dat gesteld wordt in de kwaliteit van de betrokken adviseurs van de aanvrager – in een bepaalde mate beperken in het toetsen van aanvragen om vergunning aan de betrokken regelgeving. Als mogelijkheid om hieraan een halt toe te roepen en toch aan de wens van de markt tegemoet te komen om stroperige procedures te verminderen, draag ik een alternatief instrument aan: de certificatie van de Bouwbesluittoets. De idee is dat de Bouwbesluittoets ook op een betrouwbare wijze door een private organisatie zou kunnen worden uitgevoerd als deze organisatie voldoet aan de kwaliteitseisen van een hierop toegesneden certificaat. VROM heeft uitgebreide proeven uitgevoerd op de mogelijkheden van een dergelijke landelijke certificatieregeling, waar zaken, zoals betrouwbaarheid en verantwoordelijkheidsverdeling zijn onderzocht. Op dit moment bestaat de mogelijkheid het certificaat te verkrijgen. Ik promoot dit actief. Tegelijkertijd werk ik aan een wettelijke inbedding, die er toe moet leiden dat een privaat getoetst bouwplan door de gemeente moet worden geaccepteerd, zonder dat zijzelf nog een Bouwbesluittoets mag uitvoeren. Met de verwijzing naar een privaatrechtelijke bouwplantoets onder certificaat kan de VROM-Inspectie eenduidig reageren op de gemeentelijke regelingen, met een verwijzing naar de mogelijkheid van de landelijke certificatieregeling. </antwoord>
      <antwoord nummer="5">Recent is een onafhankelijke commissie onder voorzitterschap van voormalig minister van VROM mevrouw Dekker in opdracht van het kabinet begonnen het gehele stelsel van bouwgerelateerde voorschriften fundamenteel te doordenken op mogelijkheden om de regeldruk en vergunninglast terug te dringen. Ik verwacht de commissie in het voorjaar van 2008 zal rapporteren en dat het advies de komende jaren richting zal geven aan het verdergaand vereenvoudigen van de bouwregelgeving. Daarnaast werk ik gestaag door aan de reeds ingeslagen weg, zoals verwoord in de beleidsbrief «Modernisering Bouwregelgeving» (Kamerstukken II 2006/2007, 28 325, nr. 47) van 10 november 2006. </antwoord>
      <noten afkomstig="antwoord"/>
   </antwoorden>
</kvr>
