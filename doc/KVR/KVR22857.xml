<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Justitie over een geëmancipeerd en liberaal naamrecht. (Ingezonden 24 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22857
</item>
         <item attribuut="Inhoud">Vragen, naar aanleiding van het rapport 'Vaders wil, geen wet meer?' van de Wetenschapswinkel van de Erasmusuniversiteit, over strijdigheid van het Nederlandse Namenrecht met het Europees Verdrag voor de Rechten van de Mens en het VN-Vrouwenverdrag.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Namenrecht</item>
         <item attribuut="Vindplaats">Kamervragen met antwoord 2004-2005, nr. 1499, Tweede Kamer</item>
         <item attribuut="Vraagnr_bij_indiening">2040511340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-04-25</item>
         <item attribuut="Datum_indiening">2005-03-24</item>
         <item attribuut="Document-id">KVR22857</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3199" allpagenumbers="3199 3200" vetnummer="2040511340" code="0405tkkvr1499" lopendefooter="Tweede Kamer, vergaderjaar 2004–2005, Aanhangsel" filenaam="KVR22857" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1499" onderwerp="" indiendatum="2005-03-24">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Justitie</vraagt-aan>
      </vraagdata>
      <antwoorddata antwoorddatum="25april 2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u kennisgenomen van het rapport Vaders wil, geen wet meer? <voetnoot nummer="1"/>van de Wetenschapswinkel Rechten van de Universiteit van Utrecht? Wat is daarop uw reactie? </vraag>
      <vraag nummer="2">Waarom is het Nederlands naamrecht nog niet in overeenstemming met het Europees Verdrag voor de Rechten van de Mens en het VN-Vrouwenverdrag, terwijl Nederland over dit onderwerp op de vingers is getikt door het UN Committee on the Elimination of Discrimination Against Women? </vraag>
      <vraag nummer="3">Bent u bereid een wetsvoorstel voor te bereiden waarin, zoals de onderzoekers van de Wetenschapswinkel Rechten voorstellen, wordt geregeld dat ouders er voor kunnen kiezen hun kind bij de geboorteaangifte hun beider namen te geven, met een maximum van twee achternamen in totaal, dat niet meer alle kinderen uit één gezin dezelfde achternaam hoeven te hebben, en dat bij onenigheid tussen ouders over de achternaam alfabetische volgorde de doorslag geeft? Zo ja, op welke termijn wilt u dat doen? Zo neen, waarom niet? </vraag>
      <noten afkomstig="vraag">
         <noot nummer="1">www.law.uu.nl/wwr</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb van de inhoud van het rapport kennisgenomen. Ik acht het in zijn algemeenheid een nuttig onderzoek waarvoor ik waardering heb, hoewel ik de conclusies zoals in vraag 2 verwoord niet kan delen. </antwoord>
      <antwoord nummer="2">Zoals hiervoor aangegeven, ben ik van mening dat het Nederlandse naamrecht zoals dat thans luidt zowel met het Europees Verdrag voor de Rechten van de Mens als met het VN-Vrouwenverdrag in overeenstemming is. Het Committee on the Elimination of Discrimination against Women (CEDAW) heeft aangegeven bezorgd te zijn over de situatie dat het kind de naam van de vader krijgt wanneer ouders niet tot overeenstemming kunnen komen. Het Comité gaat er daarbij vanuit dat aan het uitblijven van een naamskeuze een verschil van mening tussen de ouders ten grondslag ligt. Dat is echter niet het uitgangspunt van de wettelijke regeling. Deze gaat ervan uit dat de naamskeuze voor het kind door de ouders gezamenlijk en op gelijkwaardige wijze wordt gedaan. Dat uit zich in de praktijk door het achterwege blijven van de naamskeuze wanneer de ouders voor hun kind de naam van de vader wensen, omdat de door hen gewenste naam door hun kind verkregen wordt zonder dat er een expliciete wilsverklaring daartoe noodzakelijk is. Het voorgaande vindt bevestiging in het evaluatierapport van het WODC «De gekozen achternaam», waaruit blijkt dat ouders slechts zelden geen overeenstemming bereiken over de naam van hun kind. Bovendien wordt met de huidige regeling voorkomen dat de naam van het kind onbepaald blijft. In dit verband zou ik ook willen wijzen op de uitspraak van het Europees Hof voor de Rechten van de Mens in de zaak Bijleveld vs. Nederland, van 27 april 2000, nr. 42973/98, waarin het Hof overweegt het verschil in behandeling redelijk en proportioneel te vinden nu de naam van het kind onbepaald zou blijven wanneer de naamskeuze uitblijft. Verder zou ik onder uw aandacht willen brengen dat ik naar aanleiding van de uitspraak van het Hof van Justitie van 2 oktober 2003 in de zaak Carlos Garcia Avello tegen de Belgische staat (C-148/02) het advies heb ingewonnen van de Staatscommissie voor het internationaal privaatrecht. Deze heeft mij geadviseerd het Besluit geslachtsnaamswijziging te wijzigen, in die zin dat de ouders in overeenkomstige gevallen de mogelijkheid wordt geboden om naamswijziging te verzoeken (het advies is te vinden op de website van het ministerie: www.justitie.nl). Het Besluit geslachtsnaamswijziging is te dien einde reeds gewijzigd. </antwoord>
      <antwoord nummer="3">De introductie van de mogelijkheid om naamskeuze te doen in de zin van een combinatie van de naam van de vader en van de moeder, is aan de orde geweest in het kader van de parlementaire behandeling van de Wet tot wijziging van de artikelen 5 en 9 van Boek 1 van het Burgerlijk Wetboek en in verband daarmee van enige andere artikelen van dit Wetboek (Stb. 1997, 161). Toegezegd is om deze mogelijkheid te onderzoeken in het kader van een evaluatie van de voormelde wet (Kamerstukken I, 1996/97, 22 408, nr. 2a, blz. 2). Deze heeft inmiddels plaatsgevonden en daaruit bleek dat ruim de helft van de bevolking de voorkeur geeft aan het huidige stelsel waarin ten aanzien van het eerste kind voor dit kind en volgende kinderen van dezelfde ouders gekozen kan worden voor de achternaam van de vader of de moeder. Ik berichtte u daarover in mijn brief aan de Voorzitter van de Tweede Kamer van 24 december 2003, (Just 04-0022), inzake de evaluatie van het naamrecht. Overigens valt er internationaal een zekere ontwikkeling te signaleren in de richting van de erkenning van een combinatie van de naam van de vader en die van de moeder. Op Europees niveau betreft dat de hiervoor genoemde zaak van Carlos Garcia Avello tegen de Belgische staat. Andere ontwikkelingen betreffen het recent gewijzigde Franse namenrecht, dat de mogelijkheid van een combinatie van de naam van de naam van de vader en die van de moeder introduceert, alsmede een wetsvoorstel van overeenkomstige strekking dat op de Nederlandse Antillen in voorbereiding is. Voorts is thans bij het Hof van Justitie van de Europese Gemeenschappen een zaak aanhangig van het Amtsgericht Niebüll-Duitsland inzake Familiensache Standesamt Stadt Niebüll. Ook deze betreft het naamrecht. Dit alles vormt voor mij reden om, meer in algemene zin, het naamrecht te bezien en te onderzoeken of wijziging geïndiceerd is. </antwoord>
      <noten afkomstig="antwoord"/>
   </antwoorden>
</kvr>
