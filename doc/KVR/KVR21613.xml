<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Douma en Smeets (beiden PvdA) aan de minister van Economische Zaken over de gevolgen van de verkoop onder de kostprijs voor de levensvatbaarheid van veel levensmiddelendetailhandels. (Ingezonden 29 oktober 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21613
</item>
         <item attribuut="Inhoud">Vragen naar aanleiding van een bericht in het Financieele Dagblad van 23 oktober 2004 over een onderzoek door het Economisch Instituut voor het Midden- en Kleinbedrijf (EIM). Gevraagd wordt onder andere naar de rol van de NMa en naar de wenselijkheid van specifieke wet- en regelgeving in dezen.</item>
         <item attribuut="Rubriek">Consument (Consumentenprijzen) Consument (Levensmiddelen) Handel en economie (Binnenlandse handel) Handel en economie (Mededinging)</item>
         <item attribuut="Trefwoorden">Detailhandel Levensmiddelen Mededinging Prijzen</item>
         <item attribuut="Vindplaats">Kamervragen met antwoord 2004-2005, nr. 384, Tweede Kamer</item>
         <item attribuut="Vraagnr_bij_indiening">2040502490</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Douma</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2004-11-08</item>
         <item attribuut="Datum_indiening">2004-10-29</item>
         <item attribuut="Document-id">KVR21613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="801" allpagenumbers="801 802" vetnummer="2040502490" code="0405tkkvr384" lopendefooter="Tweede Kamer, vergaderjaar 2004–2005, Aanhangsel" filenaam="KVR21613" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="384" onderwerp="" indiendatum="2004-10-29">
         <vrager partij="PvdA" oorsprong="parlement">Douma</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-11-8">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het onderzoek van het Economisch Instituut voor het Midden- en Kleinbedrijf (EIM), dat in opdracht van het Vakcentrum werd uitgevoerd, over de gevolgen van de verkoop onder de kostprijs voor de levensvatbaarheid van veel levensmiddelendetailhandels? <voetnoot nummer="1"/>
      </vraag>
      <vraag nummer="2">Onderschrijft u de feiten en conclusies van dit rapport? </vraag>
      <vraag nummer="3">Deelt u de mening dat gezonde concurrentie tussen levensmiddelendetailhandels nodig en gewenst is in het belang van de consument en van een gezond bedrijfsleven? </vraag>
      <vraag nummer="4">Ziet u in de tijdelijke verkoop onder de kostprijs een risico voor faillissementen van met name kleinere levensmiddelendetailhandels, met als gevolg dat op termijn de lokale concurrentie wordt beperkt en de kosten voor de consument mogelijk zelfs stijgen? </vraag>
      <vraag nummer="5">Ziet u hier een taak voor de Nederlandse Mededingingsautoriteit (NMa) om erop toe te zien dat de tijdelijke verkoop beneden de kostprijs niet wordt misbruikt voor beperking van de beoogde vrije mededinging? </vraag>
      <vraag nummer="6">Bent u op de hoogte van het feit dat in enkele Europese landen, waaronder Frankrijk, wet- en regelgeving bestaat om deze vorm van prijsconcurrentie en beperking van de mededinging aan banden te leggen? </vraag>
      <vraag nummer="7">Wat is uw opvatting over het voor Nederland gewenste beleid inzake deze vormen van concurrentie? </vraag>
      <noten afkomstig="vraag">
         <noot nummer="1" datum="2004-10-23" bron="Financieel Dagblad">Financieel Dagblad, 23 oktober 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De gegevens over de daling van de werkgelegenheid en omzet in de supermarktbranche lijken mij aannemelijk. De cijfers vinden hun oorsprong in metingen van ondermeer het CBS en het GFK. De in het EIM rapport beschreven ontwikkeling van winst, verliescompensatie en vraagontwikkeling zijn gebaseerd op inschattingen van onderzoekers en verwachtingen van (ondervraagde) ondernemers. Het rapport stelt dat aanhoudende felle concurrentie op termijn tot faillissementen in de supermarktbranche kan leiden. Ik kan dat zeker niet uitsluiten. Het zelfstandig kruideniersbedrijf heeft het al langere tijd moeilijk en prijsdaling zou dat proces kunnen versterken. </antwoord>
      <antwoord nummer="3">Ja. </antwoord>
      <antwoord nummer="4">Verkoop onder de kostprijs kan op termijn tot bedrijfsbeëindigingen of zelfs faillissementen leiden. Het risico dat als gevolg daarvan de kosten voor de consument stijgen, acht ik in de praktijk echter gering. Ook nu al bestaan er in kleine kernen «alleenaanbieders». In veel situaties kunnen consumenten uitwijken naar supermarkten in nabij gelegen regio’s. </antwoord>
      <antwoord nummer="5">Ja. De NMa heeft tot taak om misbruik van machtsposities tegen te gaan. De NMa toetst, naar aanleiding van een klacht of ambtshalve, in een concreet geval eerst of er sprake is van een onderneming met een economische machtspositie. Vervolgens onderzoekt de NMa of die onderneming beneden haar kostprijs verkoopt en, zo ja, of dit misbruik oplevert. In navolging van de Europese jurisprudentie op dit punt is sprake van misbruik, als een onderneming of beneden haar gemiddelde variabele kosten verkoopt of beneden haar gemiddelde totale kosten verkoopt als onderdeel van een plan dat is gericht op het van de markt verdringen van een concurrent. </antwoord>
      <antwoord nummer="6">Ja. Het onderzoeksrapport van het EIM bevat een overzicht van de EU-lidstaten die een zodanige wet- en regelgeving kennen. </antwoord>
      <antwoord nummer="7">Voor een gezonde concurrentie is het essentieel dat ondernemingen elkaar kunnen beconcurreren, ook door tijdelijk beneden hun kostprijs te verkopen. Dit leidt tot lagere prijzen, houdt ondernemingen scherp, bevordert de efficiency en stimuleert innovatie, hetgeen allemaal in het voordeel is van de consument. Tegen verkoop beneden kostprijs bestaat dan ook geen bezwaar, behalve als zij voortkomt uit misbruik van een economische machtspositie. Een algemeen verbod van verkoop beneden kostprijs schiet haar doel voorbij, omdat het verkoop beneden kostprijs ook verbiedt in andere gevallen. Overigens wordt het Nederlandse supermarktlandschap zeker niet alleen gekenmerkt door uittreders. Er zijn ook allerlei toetreders geweest en partijen die regionale posities hebben uitgebouwd tot (bijna) landelijke dekking. Dit is voor mij een indicatie dat sprake is van een gezonde concurrentiedynamiek. </antwoord>
      <noten afkomstig="antwoord"/>
   </antwoorden>
</kvr>
