<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over doorstromingsbeleid ten behoeve van verstandelijk gehandicapten. (Ingezonden 17 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7758
</item>
         <item attribuut="Inhoud">Vragen over de kosten van woninginrichting voor verstandelijk gehandicapten die zelfstandig gaan wonen.</item>
         <item attribuut="Rubriek">Gezondheidszorg (Zorgverzekeringen) Volkshuisvesting (Aangepaste woningen) Welzijn (Geestelijk gehandicapten)</item>
         <item attribuut="Trefwoorden">AWBZ Geestelijk gehandicapten Woningen</item>
         <item attribuut="Vindplaats">Kamervragen met antwoord 1997-1998, nr. 1743, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1998-09-07</item>
         <item attribuut="Datum_indiening">1998-07-17</item>
         <item attribuut="Document-id">KVR7758</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3583" allpagenumbers="3583 3584" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7758" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1743" onderwerp="" indiendatum="1998-07-17">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="7 september 1998), zie ook Aanhangsel Handelingen nr. 1602, vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoord op eerdere vragen over het doorstromingsbeleid ten behoeve van verstandelijk gehandicapten? <voetnoot nummer="1"/>
      </vraag>
      <vraag nummer="2">Moet uw antwoord op vraag 5 van de eerder gestelde vragenreeks zo verstaan worden dat u van mening bent dat verstandelijk gehandicapten voldoende tijd, middelen en gelegenheid hebben tot het reserveren van een bedrag waarmee de kosten van woninginrichting in geval van zelfstandig wonen kunnen worden bestreden? Zo neen, wat heeft u dan precies bedoeld te zeggen? </vraag>
      <vraag nummer="3">Wat is het maandinkomen van een verstandelijk gehandicapte die langdurig in een AWBZ-inrichting verblijft? Welke kosten wordt betrokkene geacht daarmee te bestrijden? </vraag>
      <vraag nummer="4">Acht u de hoogte van het zakgeld voldoende om daar tevens een deel van te reserveren voor een eventueel toekomstige woninginrichting in geval van zelfstandig wonen? Zo ja, kunt u dat motiveren? Is daarmee rekening gehouden bij het bepalen van de hoogte van het (norm)bedrag aan zakgeld? </vraag>
      <vraag nummer="5">Is uw beleid er nog steeds op gericht om verstandelijk gehandicapten zoveel mogelijk te doen integreren in de samenleving? Zo ja, welke gevolgen heeft in uw visie het «opzij leggen van een bedragje» van het zakgeld, zoals bedoeld in het antwoord op vraag 5 van genoemde eerdere vragenreeks, voor deelname aan het maatschappelijk verkeer en de daarmee bedoelde integratie? </vraag>
      <vraag nummer="6">Ziet u nu wel «aanleiding om op dit moment stappen te ondernemen inzake dit onderwerp», mede gezien in het licht van de macro-inverdieneffecten, wanneer een verstandelijk gehandicapte een AWBZ-instelling verruilt voor zelfstandig wonen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1311">Aanhangsel Handelingen, nr. 1311, Vergaderjaar 1997–1998.</noot>
      </noten>
   </vragen>
   <antwoorden aantal="6">
      <antwoord nummer="1">Ja, die vragen en antwoorden zijn mij bekend. </antwoord>
      <antwoord nummer="2">Ja, zo mag u dat verstaan, zij het dat ik in mijn antwoord heb gezegd dat het opzij leggen van een bedragje ook een overweging is. Er zijn natuurlijk nog andere overwegingen. Zo zullen ouders die altijd zeer betrokken zijn bij de ontwikkeling van hun kind doorgaans ook bereid zijn hierin bij te springen. Verder zal het toch zo zijn dat gehandicapten die de sprong wagen naar zelfstandig wonen dat doorgaans doen vanuit een woonsituatie die al redelijk zelfstandige trekken vertoont. Met andere woorden, die gehandicapte bezit doorgaans al de nodige huisraad. Soms kan meubilair tegen (geringe) boekwaarde worden overgenomen van het gezinsvervangend tehuis of de sociowoning. Verder verwijs ik toch naar mijn eerdere antwoorden, met name op het punt van bijzondere bijstandsverlening en de mogelijkheden van kredietinstellingen. </antwoord>
      <antwoord nummer="3">Daarop is geen eenduidig antwoord mogelijk, omdat inkomens kunnen verschillen op grond van leeftijd, prestatie, deeltijd enz. Als betrokkene niet werkt zijn er twee mogelijkheden, óf hij woont in een gezinsvervangend tehuis en bezoekt een dagverblijf voor gehandicapten óf hij verblijft 24 uur in een intramurale setting. In die twee gevallen ontving betrokkene vroeger een AAW-uitkering, thans, sinds dit jaar een uitkering in het kader van de wet Wajong. Die uitkering beweegt zich rond het sociaal minimum en is gerelateerd aan het minimumloon. Na aftrek van de AWBZ-eigen bijdrage resteert een minimum vrijgelaten bedrag, het zak- en kleedgeld, dat is op dit moment een bedrag van rond de f 400,– per maand. Indien betrokkene arbeid verricht is tevens 15% van de netto-opbrengst daarvan vrijgesteld. Voor werkenden hangt het dus van de hoogte van het netto-inkomen af hoeveel men maandelijks vrij te besteden heeft. Dat kan niettemin, gelet op het minimumloon, al snel oplopen, inclusief het zakgeld, naar minimaal f 600,– in de maand. Aangezien de AWBZ-instelling voorziet in alle «hotelfuncties» is dat bedrag geheel bedoeld en beschikbaar voor persoonlijke uitgaven, zoals kleding, recreatie, eventuele abonnementen enz. </antwoord>
      <antwoord nummer="4">Uit het antwoord op vraag 2 mag worden afgeleid dat woninginrichting niet geheel en uitsluitend behoeft te worden bekostigd uit reserveringen. Niettemin, gezien het antwoord op vraag 3, ben ik van mening dat uit het zakgeld redelijkerwijs wel een bedrag(je) kan worden afgezonderd voor dit doel. Te meer daar de gehandicapten die zelfstandig gaan wonen doorgaans tot de categorie zullen behoren die arbeid verricht. Bij de bepaling van de hoogte van het minimaal vrijgelaten bedrag in de eigenbijdrageregeling AWBZ is niet expliciet met dit specifieke onderwerp rekening gehouden. </antwoord>
      <antwoord nummer="5">Uiteraard is het beleid er op gericht om gehandicapten een volwaardige plaats in de samenleving te geven. Het sparen voor een bepaald aantrekkelijk doel in de toekomst, in dit geval een verhuizing naar een zelfstandige woning, heeft naar mijn mening geen negatieve gevolgen voor die maatschappelijke integratie, maar zal het maatschappelijk perspectief juist versterken. </antwoord>
      <antwoord nummer="6">Ik zie ook nu nog geen aanleiding om stappen te nemen inzake dit onderwerp, gelet op de inhoud van bovenstaande antwoorden en op de eerdere antwoordenreeks. Het vrij te besteden bedrag voor een werkende gehandicapte acht ik voldoende om bijvoorbeeld gedurende een overzienbare periode van twee jaar een reservering te doen, waarna altijd nog een aanvullend beroep op bijzondere bijstand gedaan kan worden. </antwoord>
      <noten afkomstig="antwoord"/>
   </antwoorden>
</kvr>
