<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Verkeer en Waterstaat over de besteding van de zogenaamde [De Boer gelden]. (Ingezonden 9 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9682
</item>
         <item attribuut="Inhoud">Vragen over de toekenning van subsidie door Rijkswaterstaat directie Zeeland aan het project doorstroming weg Goes-Zierikzee (N254/N256) uit de pot van de 'De Boer gelden', terwijl de subsidie in het kader van de 'De Boer gelden' is bedoeld voor doorstromingsmaatregelen ten behoeve van het openbaar vervoer.</item>
         <item attribuut="Rubriek">Bedrijfsleven en industrie (Subsidies) Verkeer, vervoer en waterstaat (Openbaar vervoer) Verkeer, vervoer en waterstaat (Wegen)</item>
         <item attribuut="Trefwoorden">Openbaar vervoer Subsidies Wegen</item>
         <item attribuut="Vindplaats">Kamervragen met antwoord 1998-1999, nr. 1658, Tweede Kamer</item>
         <item attribuut="Vraagnr_bij_indiening">2989914300</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1999-06-29</item>
         <item attribuut="Datum_indiening">1999-06-09</item>
         <item attribuut="Document-id">KVR9682</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3321" allpagenumbers="3321 3322" vetnummer="2989914300" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9682" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1658" onderwerp="" indiendatum="1999-06-9">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-06-29">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de subsidietoekenning door Rijkswaterstaat directie Zeeland aan het project doorstroming weg Goes – Zierikzee (N254/N256) met de totale kosten 9,5 mln. uit de pot van de «De Boer gelden»? </vraag>
      <vraag nummer="2">Kunt u bevestigen dat de provincie Zeeland voornemens is de subsidie te gebruiken voor de aanleg van een dubbele rijbaan en/of de aanleg van een tweede brug bij de Zandkreek, beide bestemd voor al het wegverkeer? </vraag>
      <vraag nummer="3">Deelt u de mening dat dit voor het openbaar vervoer, gezien de reeds bestaande voorrangssituatie geen enkele specifieke verbetering oplevert boven het overige wegverkeer? Zo neen, waarom niet? </vraag>
      <vraag nummer="4">Is het u bekend dat de subsidie in het kader van de «De Boer gelden» alleen gebruikt mag worden voor doorstromingsmaatregelen ten behoeve van het openbaar vervoer? </vraag>
      <vraag nummer="5">Strookt de gedane subsidietoekenning volgens u met de voorwaarden voor «De Boer gelden»? </vraag>
      <vraag nummer="6">Bent u bereid een tussentijdse evaluatie van de «De Boer gelden» aan de Kamer te zenden met de informatie over hoeveel reeds besteed is, wat het traject voor de resterende middelen is, aan welke projecten de middelen zijn toegedeeld en wat de meetbare effectiviteit van de projecten is? Zo ja, op welke termijn? Zo neen, waarom niet? </vraag>
      <vraag nummer="7">Bent u bereid de subsidie aan het project Goes – Zierikzee te heroverwegen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, het project «Verbeteren doorstroming weg Goes-Zierikzee (N254/N256)» is mij bekend vanaf de start van de Regeling De Boer. Het project maakt sindsdien onderdeel uit van het door mij goedgekeurde programma van de provincie Zeeland. Het project is gericht op de mate van doorstroming op de N256, die hoofdzakelijk wordt beïnvloed door bediening van de Zandkreekbrug. De doorstroming wordt extra belemmerd in de zomermaanden, wanneer er veel scheepvaart- en autoverkeer is. Dit geeft lange wachttijden voor het openbaar vervoer en het overig verkeer. Met de voortgangsrapportage 1998 heeft de provincie het project in haar eigen programma gereserveerd voor 9,5 mln. </antwoord>
      <antwoord nummer="2">Nee, er is ambtelijk overleg geweest tussen RWS en de provincie over een alternatief voorstel waarbij onder andere een tweede brug bij de Zandkreekdam ter sprake is geweest. Het alternatief is nog niet nader uitgewerkt, en als wijziging op het programma bij mij ingediend. </antwoord>
      <antwoord nummer="3">Na de aanleg van een tweede brug bij de Zandkreekdam zal de kans op congestie minimaal zijn. Deze verbetert de doorstroming van zowel het openbaar vervoer als het overig verkeer. </antwoord>
      <antwoord nummer="4">Uiteraard, echter soms is er aantoonbaar een bijkomend voordeel voor overig verkeer. Afhankelijk van dat aandeel wordt in dergelijke gevallen een lager subsidiepercentage gehanteerd. </antwoord>
      <antwoord nummer="5">De goedkeuring van het provinciale programma betreft de oorspronkelijke projectbeschrijving waarbij sprake is van een busbaan langs de N254/N256, een overstaphalte bij de Zandkreekbrug en fietsvoorzieningen bij de halte Zeelandbrug/Colijnsplaat. Dit onderdeel van het provinciale programma is tot op heden niet gewijzigd. </antwoord>
      <antwoord nummer="6">Op dit moment loopt een evaluatie-studie naar de effecten van De Boer-projecten. De eindrapportage is eind dit jaar voorzien, nadat de geselecteerde projecten in gebruik zijn genomen. De betreffende rapportage zal de Kamer dan worden aangeboden, waarbij tevens zal worden ingegaan op het verloop van de Regeling. In de Rijksbegroting Hoofdstuk XII zijn ieder jaar kengetallen opgenomen die de verdeling over de verschillende projectsoorten weergeeft. </antwoord>
      <antwoord nummer="7">Zie antwoord 5. Een wijziging op het programma van projecten kan jaarlijks tegelijkertijd met de voortgangsrapportage worden ingediend. </antwoord>
      <noten afkomstig="antwoord"/>
   </antwoorden>
</kvr>
