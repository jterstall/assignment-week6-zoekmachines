<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermans (LPF) aan de minister van Verkeer en Waterstaat over de exameneis voor taxichauffeurs. (Ingezonden 10 januari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24843
</item>
         <item attribuut="Inhoud">Vragen over de arrestatie van een taxichauffeur die nog niet beschikte over de vereiste chauffeurspas, maar wel over een schriftelijk bewijs van een gepland herexamen. Er zouden examencapaciteitsproblemen zijn bij het CBR.</item>
         <item attribuut="Rubriek">Beroepsonderwijs en volwasseneneducatie (Examens) Verkeer, vervoer en waterstaat (Personenvervoer)</item>
         <item attribuut="Trefwoorden">Examens Taxi's</item>
         <item attribuut="Vindplaats">Kamervragen met antwoord 2005-2006, nr. 820, Tweede Kamer</item>
         <item attribuut="Vraagnr_bij_indiening">2050606040</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="LPF">Hermans</persoon>
         </item>
         <item attribuut="Datum_reaktie">2006-01-31</item>
         <item attribuut="Datum_indiening">2006-01-10</item>
         <item attribuut="Document-id">KVR24843</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1743" allpagenumbers="1743 1744" vetnummer="2050606040" code="0506tkkvr820" lopendefooter="Tweede Kamer, vergaderjaar 2005–2006, Aanhangsel" filenaam="KVR24843" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="820" onderwerp="" indiendatum="2006-01-10">
         <vrager partij="LPF" oorsprong="parlement">Hermans</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-01-31">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de arrestatie van een taxichauffeur van Connexxion die nog niet beschikte over de vereiste chauffeurspas, maar wel over een schriftelijk bewijs van een gepland herexamen? </vraag>
      <vraag nummer="2">Vindt u het arresteren van deze chauffeur een passende maatregel, wetende dat het bedrijf Connexxion tijdig examentijd heeft gereserveerd bijhet CBR? Zo ja, waarom? Zo neen, waarom niet? </vraag>
      <vraag nummer="3">Is het waar dat de firma Connexxion voldoende examencapaciteit heeft gereserveerd bijhet CBR? Zo neen, waarom niet? </vraag>
      <vraag nummer="4">Bent u, gezien de capaciteitsproblemen bijhet CBR, van mening dat er een uitzondering c.q. een uitstelregeling zou moeten komen voor chauffeurs waarvoor eerder examencapaciteit is gereserveerd? Zo neen, waarom niet? </vraag>
      <vraag nummer="5">Het is mogelijk dat de capaciteitsproblemen bijhet CBR worden veroorzaakt door het grote aantal chauffeurs dat op het laatste moment examen heeft aangevraagd? Hoe oordeelt u hierover? </vraag>
      <vraag nummer="6">Is het mogelijk uitstel te verzorgen voor die bedrijven die ruimschoots op tijd de examens hebben aangevraagd? Zo neen, waarom niet? Zo ja, hoe? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Nee, voor zover mijbekend is er geen taxichauffeur van welk bedrijf dan ook gearresteerd vanwege het niet beschikken over een chauffeurspas. Ik neem aan dat het gaat om de volgende zaak. Uit navraag blijkt dat op Schiphol een chauffeur van Connexxion Taxi Services (CTS) door de Koninklijke marechaussee, brigade Algemene Politiedienst is gecontroleerd op de juiste naleving van de bepalingen bij– of krachtens de Wet – en het Besluit personenvervoer 2000, onder andere op de aanwezigheid en geldigheid van de chauffeurspas. Omdat er sprake was van een vermoedelijke overtreding heeft deze controle enige tijd geduurd totdat nadere informatie door het bedrijf Connexxion was aangeleverd, overigens zonder dat de bestuurder als verdachte is aangehouden. De overtreding waarvan hier sprake is, kan op zich géén reden zijn voor arrestatie. De toegepaste sancties zijn een bekeuring van 170 euro voor de chauffeur, een bekeuring van 170 euro voor de vervoerder, inname van de ongeldige chauffeurspas en een last onder dwangsom van 7.500 euro voor de vervoerder (die verbeurd wordt verklaard wanneer het bedrijf nogmaals dezelfde overtreding begaat). </antwoord>
      <antwoord nummer="2">In antwoord op vraag 1 heb ik aangegeven dat er, voorzover mij bekend, geen sprake van een arrestatie is geweest. In het onderhavige geval had de chauffeur een schriftelijke verklaring van CTS waaruit een examenaanvraag blijkt. De regelgeving voorziet niet in het alvast toestaan dat een chauffeur een taxi bestuurt als hijof zijin het bezit is van een schriftelijk bewijs van een gepland (her)examen. CTS is hiervan op de hoogte en heeft blijkbaar willens en wetens een chauffeur zonder geldige papieren taxivervoer laten verrichten. </antwoord>
      <antwoord nummer="3">Het CBR heeft CTS per brief (die ook in afschrift naar uw Vaste kamercommissie is gezonden) erop gewezen dat zijin het laatste kwartaal van 2005 van de door haar gereserveerde examenplaatsen maar liefst 249 plaatsen niet heeft benut. Het CBR kon dat pas op het geplande moment van de examenafname constateren en de capaciteit dus niet alsnog benutten. Uit deze handelswijze van CTS zou moeten blijken dat zij meer dan voldoende examenplaatsen hadden gereserveerd. Een kwalijk effect van hun handelswijze is overigens dat de niet benutte examenplaatsen ook voor de overige bedrijven/chauffeurs werden geblokkeerd. Als mijn informatie juist is, gaat het hier om een chauffeur die in december voor het examen is gezakt, en eerst over enkele weken herexamen kan doen. Bedacht moet worden dat de betrokken chauffeur gebruik heeft kunnen maken van de in 2005 geldende ingroeimogelijkheid (8 weken beschikbaar om het diploma te halen). CTS heeft nu juist voor hun herexamenkandidaten blijkbaar niet tijdig en/of voldoende examenplaatsen voor januari 2006 gereserveerd. Dat niet altijd de namen van de kandidaten snel bekend zijn, hoeft op zich geen belemmering te zijn. Het CBR heeft de procedure flexibel ingericht: tot 8 dagen tevoren vóór het examen kan nog van kandidaat kan worden gewisseld. Ik heb vernomen dat CTS en het CBR inmiddels in overleg praktische afspraken hebben gemaakt over de af te nemen (her)examens. </antwoord>
      <antwoord nummer="4 en 5">Het CBR heeft, ondanks de overgangsperiode van anderhalf jaar, rekening gehouden met een sterke toename van het aantal examenaanvragen in het laatste kwartaal van 2005. Veelvuldig is door brieven, advertenties en persberichten door Verkeer en Waterstaat en het CBR gewaarschuwd om tijdig het examen aan te vragen. Het beeld bijhet CBR is dat bijna de helft van alle examenplichtige chauffeurs in het laatste kwartaal van 2005 een examen heeft aangevraagd. De introductie van het beperkte examen heeft daar naar mijn mening, gezien het relatief beperkte aantal ten opzichte van het volledige examen, maar beperkt invloed op gehad. De bedrijven waren dus al lange tijd op de hoogte van de procedure en zijn dus zelf verantwoordelijk voor tijdige reservering. Ik zie dan ook geen aanleiding voor een uitzondering of uitstel. </antwoord>
      <antwoord nummer="6">Nee, ik acht dat ongewenst omdat, zoals ik in antwoord op vraag 4 en 5 al aangaf, de procedure ruim tevoren bekend was. Voor bedrijven die tijdig examens hebben aangevraagd, is naar mijn mening uitstel ook niet nodig. Ik waardeer de grote inzet van het CBR, die er juist toe heeft geleid dat alle examenaanvragen die op 1 december 2005 bekend waren, nog in diezelfde maand door hen zijn afgehandeld. In 2006 wordt geen capaciteitsprobleem voorzien. </antwoord>
      <noten afkomstig="antwoord"/>
   </antwoorden>
</kvr>
