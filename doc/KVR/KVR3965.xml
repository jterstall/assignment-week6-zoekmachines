<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae (GroenLinks) en Hillen (CDA) over mogelijke betrokkenheid van Belgische justitie- en politieambtenaren bij drugsimporten naar Nederland. (Ingezonden 2 oktober 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3965
</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">België Drugsbestrijding</item>
         <item attribuut="Vindplaats">Kamervragen met antwoord 1996-1997, nr. 296, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="CDA">Hillen</persoon>
         </item>
         <item attribuut="Datum_reaktie">1996-11-14</item>
         <item attribuut="Datum_indiening">1996-10-02</item>
         <item attribuut="Document-id">KVR3965</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="609" allpagenumbers="609 610 611" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="296" onderwerp="" indiendatum="1996-10-2">
         <vrager partij="GroenLinks" oorsprong="parlement">Rabbae</vrager>
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="14 november 1996), zie ook Aanhangsel Handelingen nr. 183, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Kent u het recente artikel over mogelijke betrokkenheid van Belgische justitie- en politieambtenaren bij drugsimporten naar Nederland? <voetnoot nummer="1"/>
      </vraag>
      <vraag nummer="2">Welke door politie en justitie gecontroleerde drugstransporten vanuit Belgie¨ hebben sinds 1991 Nederland bereikt? In welke gevallen was er sprake van gecontroleerde aflevering, in welke van doorlating? Welke hoeveelheden en welke soorten drugs werden hierbij in beslag genomen? </vraag>
      <vraag nummer="3">Welke Nederlandse autoriteiten waren op de hoogte van deze drugsimporten? Op welke wijze hebben zij meegewerkt? </vraag>
      <vraag nummer="4">Kunt u uitsluiten, dat er sinds 1991 vanuit Belgie¨ op enigerlei wijze drugsimporten ongecontroleerd zijn doorgelaten op verzoek van Nederlandse en/of Belgische autoriteiten? Blijft u na lezing van het genoemde artikel van mening dat «(...) alle bekend geworden gevallen (zijn) terug te voeren op de internationaal toegelaten opsporingsmethode van gecontroleerde aflevering, gericht op inbeslagneming (...)»? </vraag>
      <vraag nummer="5">Zijn er, voorzover u weet of kunt nagaan, andere buitenlandse opsporingsdiensten betrokken geweest bij de Belgische Connectie? </vraag>
      <vraag nummer="6">Zijn de bedreigingen aan politiefunctionarissen, waarvan sprake is in het Rijksrechercherapport, terug te voeren op de Belgische Connectie? Welke bedreigingen zijn er in verband met drugstransporten vanuit Belgie¨ sinds 1991 geuit aan het adres van Nederlandse politie en/of justitiefunctionarissen en aan wie werden deze bedreigingen gericht? Hebben deze bedreigingen enige invloed gehad op de handelwijze van justitie en/of politie? Hoe serieus zijn deze bedreigingen gebleken? </vraag>
      <vraag nummer="7">Welke samenwerking is er geweest tussen de Nederlandse justitie en/of politie en de heer Van Mechelen? En met de heer Luijten? </vraag>
      <vraag nummer="8">Waren de ex-CID-rechercheurs van de RCID te Haarlem, de heren Langendoen en Van Vondel, op enige wijze bij bovengenoemde drugsimporten betrokken? Zo ja, hoe? </vraag>
      <vraag nummer="9">Hoe oordeelt u over de in bedoeld artikel geciteerde opmerking vanuit de Rotterdamse politie: «Er zit een lek in ons bedrijf waarvan we zelf niet weten hoe groot het is»? Acht u het mogelijk, dat er een verband is tussen het lekken bij de Rotterdamse politie, de CID en/of justitie en de liquidatie van de heer Swennen? </vraag>
      <vraag nummer="10">Welke «administratieve onvolkomenheden» bij de CRI hebben er volgens een politieonderzoek toe geleid dat het opsporingsbevel tegen de heer Swennen voor Nederland een half jaar zoek is geweest? </vraag>
      <vraag nummer="11">Heeft de heer Luijten op enige wijze de hand gehad in de vertraging van het genoemde opsporingsbevel? Welke rol heeft de heer Luijten gespeeld ten opzichte van de Belgische Connectie? </vraag>
      <vraag nummer="12">Wanneer zal het onderzoek naar de moord op de heer Swennen naar verwachting zijn afgerond? </vraag>
      <vraag nummer="13">Op welke wijze werken de Nederlandse en Belgische autoriteiten samen bij het onderzoek naar de Belgische Connectie, de rol van de heer Van Mechelen en naar de moord op de heer Swennen? </vraag>
      <vraag nummer="14">Hoe oordeelt u over de opmerking van de Amsterdamse hoofdofficier van Justitie Vrakking, dat de beschuldigingen «zeer serieus» zijn te nemen als zou de Antwerpse magistraat De Smet het onderzoek naar de heer Van Mechelen hebben geprobeerd te frustreren? Welke consequenties zijn uit die beschuldigingen getrokken? Hebben deze beschuldigingen en de opvattingen van de heer Vrakking ter zake gevolgen voor de Nederlands-Belgische samenwerking in deze affaire? </vraag>
      <vraag nummer="15">Hebt u over de verschillende bovenstaande elementen contact gehad met uw Belgische ambtgenoot? Zo ja, hoe vaak en waar heeft dit contact toe geleid? Geeft het artikel u aanleiding u (eventueel nogmaals) te verstaan met uw Belgische ambtgenoot? </vraag>
      <noten afkomstig="vraag">
         <noot nummer="1" datum="1996-09-28" bron="NRC Handelsblad">NRC Handelsblad, 28 september 1996</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2" voetnoot="1">Tijdens de behandeling in uw Kamer van het eindrapport van de Parlementaire Enqueˆte Commissie in mei van dit jaar, hebben enkele kamerleden mij aangesproken op een krantenbericht over ongecontroleerde doorlating in Belgie¨ van containers met drugs op verzoek van Nederlandse politiekorpsen. Een door mij ingesteld onderzoek, waarvan ik uw Kamer de resultaten bij mijn brief van 21 augustus 1996 <voetnoot nummer="1"/>heb meegedeeld, heeft geen aanwijzingen opgeleverd, die de beweringen in de pers ondersteunen. Alle bij dat onderzoek bekend geworden drugstransporten waren terug te voeren op de internationaal toegelaten gevallen van gecontroleerde aflevering, gericht op inbeslagneming van de drugs op de plaats van bestemming en met medeweten en onder toezicht van de bevoegde autoriteiten. Uit dit onderzoek door het openbaar KLPD, alsmede uit de opgave van de Belgische Minister van Justitie, zijn toen drie 3 gevallen van gecontroleerde aflevering bekend geworden. Daarbij werden in Nederland twee zendingen softdrugs (15 ton en 2,4 ton) en een zending harddrugs (175 kg cocaı¨ne) in beslag genomen. Uit het NCID-register is voorts nog een geval gebleken uit 1996, waarbij een ongecontroleerde zending van softdrugs (2000 kg) in een container via de haven van Antwerpen per trein onder doorvoerdocument en douanezegel in Rotterdam aankwam. De drugs werden aangetroffen bij een douanecontrole te Rotterdam. Binnen Nederland is toen tot een gecontroleerde aflevering besloten, waarbij op de eindbestemming de drugs in beslag zijn genomen. Om uw Kamer zo volledig mogelijk te kunnen informeren, acht ik het van belang dat de beschikbare gegevens bij het Landelijk Bureau Openbaar Ministerie (CTC) en bij de divisie CRI van het KLPD, zorgvuldig worden vergeleken met de informatie die de afgelopen tijd mogelijk nog bij de afzonderlijke hoofdofficieren van justitie beschikbaar is gekomen. In afwachting van de berichten van de hoofdofficieren, ben ik nog niet in staat u een volledig antwoord te geven. Zodra deze commentaren beschikbaar zijn, zal ik uw Kamer zo spoedig mogelijk nader antwoord geven op de vragen 2 tot en met 5, 8 en 9. </antwoord>
      <antwoord nummer="6">Uit het rapport van de Rijksrecherche over het onderzoek naar het functioneren van de RCID-Kennemerland (hoofdstuk 6.7.5, pag. 417), blijkt dat e´e´n bedreiging is terug te voeren op de vermeende «Belgische Connectie». Andere bedreigingen die daarop zijn terug te voeren, zijn mij niet bekend geworden. </antwoord>
      <antwoord nummer="7">Voor wat betreft de divisie CRI geldt dat, gelet op de functie van liaison-officer van de heer Luyten, er bijna dagelijks contact bestaat tussen met name de afdeling Liaisons van de divisie CRI en de heer Luyten. Informatieuitwisseling over zaken die zich in relatie tot Belgie¨ afspelen, vindt doorgaans via de heer Luyten plaats. </antwoord>
      <antwoord nummer="10">Naar de oorzaak voor de vertraging van de signalering van de heer Swennen, is onder verantwoordelijkheid van het openbaar ministerie een onderzoek verricht. Daarbij is het volgende naar voren gekomen. Het Interpol-dossier met het signaleringsverzoek is op 9 december 1994 vanuit de afdeling Interpol van de divisie CRI, via de afdeling Documentaire Informatievoorziening (ADIV), ter signalering in het Opsporingsregister (OPS) gezonden naar de afdeling Signaleringen. Bij deze afdeling is toen geen signalering in OPS tot stand gekomen. Het onderzoek heeft geen duidelijke oorzaak opgeleverd waarom dit niet is gebeurd. Als meest voor de hand liggende oorzaak wordt aangenomen, dat het dossier abusievelijk bij de uitgaande dossiers is terechtgekomen zonder dat verwerking had plaatsgevonden, en dat het vervolgens ter archivering is teruggezonden naar ADIV. Gelet op de omvangrijke hoeveelheden signaleringen vindt controle slechts steekproefsgewijs plaats. Bij de steekproef op 13 september 1995 kwam de fout aan het licht en is deze hersteld. De komende maanden wordt bij de divisie CRI van het KLPD een nieuwe werkwijze van berichtenbehandeling ingevoerd. Deze werkwijze draagt er zorg voor dat de overdracht van de behandeling zoveel mogelijk wordt vermeden, waardoor tevens de kans op fouten wordt verminderd. </antwoord>
      <antwoord nummer="11">De heer Luyten heeft tijdens zijn werkzaamheden geen regulier contact met de afdelingen Interpol, Signaleringen, Documentaire Informatievoorziening of Berichtenverkeer. Uit het onderzoek is niet gebleken dat de heer Luyten op enigerlei wijze contact over deze zaak heeft gehad met de hiervoor genoemde afdelingen. Het dossier van de heer Swennen is bovendien, voor zover dit is na te gaan, op geen enkel moment zoek geweest. Onderscheppen van het dossier was in casu voorts, zonder raadpleging van het computersysteem, een bijna onmogelijke opgave. Dergelijke raadplegingen worden automatisch vastgelegd. Ook uit die registratie is niet gebleken van handelingen, die tot doel konden hebben de signalering te voorkomen of te vertragen. Uit het onderzoek is op geen enkele wijze gebleken van enige betrokkenheid van de heer Luyten bij vertraging van de signalering. </antwoord>
      <antwoord nummer="12">De zaak tegen de verdachte Van E. met betrekking tot de moord op de heer Swennen wordt op 2 december 1996 ter terechtzitting behandeld. Het onderzoek naar de achtergronden van de moord loopt naar verwachting nog door. </antwoord>
      <antwoord nummer="13">De samenwerking bij het onderzoek naar de rol van de heer Van Mechelen en naar de moord op Swennen tussen de Nederlandse en Belgische autoriteiten is uitstekend. Over en weer zijn rogatoire commissies ingesteld. Aan de werkzaamheden van die commissies wordt volledige medewerking gegeven. De zaaksofficieren hebben regelmatig persoonlijk contact met de onderzoeksrechter en de Procureur des Konings. </antwoord>
      <antwoord nummer="14">De opmerking van de hoofdofficier van het parket Amsterdam heeft geen betrekking op de rol van de Belgische magistratuur maar op het feitencomplex, waarvan de liquidatie van Swennen deel uit maakt, dat zeer serieus genomen dient te worden. Er is derhalve geen sprake van beschuldigingen en er zijn geen gevolgen voor de Nederlands-Belgische samenwerking. </antwoord>
      <antwoord nummer="15">Nee, wel heb ik eerder dit jaar, in het kader van de Parlementaire Enqueˆte, mijn Belgische ambtgenoot om informatie gevraagd over drugszendingen vanuit Belgie¨ naar Nederland. Zijn opgave van het aantal gecontroleerde afleveringen, de hoeveelheden en de soorten drugs, heb ik bij de voorlopige beantwoording van vraag 2 betrokken. De thans voorliggende vragen, zijn gesteld naar aanleiding van het bericht in NRC Handelsblad van 28 september 1996. Zoals gezegd, hebben uw vragen mij aanleiding gegeven het openbaar ministerie en de divisie CRI van het KLPD te verzoeken een onderzoek in te stellen naar de feiten. Nu geen feiten of aanwijzingen uit het onderzoek naar voren zijn gekomen, die de beweringen in het persbericht ondersteunen, zie ik ook geen aanleiding om over deze zaak contact met mijn Belgische ambtgenoot te zoeken. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 072" documentnummer="87">Kamerstuk 24 072, nr. 87</noot>
      </noten>
   </antwoorden>
</kvr>
