<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kuijper en Crone (beiden PvdA) aan de staatssecretaris van Financiën over de REB-heffing in de agrarische sector. (Ingezonden 17 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13062
</item>
         <item attribuut="Inhoud">Aanvullende vragen op eerder gestelde vragen door de leden Reitsma en De Haan, (Aanhangsel Handelingen nr. 640, Vergaderjaar 2000-2001).</item>
         <item attribuut="Rubriek">Belastingen (Milieuheffingen) Energie, water en grondstoffen (Aardolie) Landbouw (Overig)</item>
         <item attribuut="Trefwoorden">Energieheffingen Landbouwers Milieuheffingen</item>
         <item attribuut="Vindplaats">Kamervragen met antwoord 2000-2001, nr. 641, Tweede Kamer</item>
         <item attribuut="Vraagnr_bij_indiening">2000104720</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Kuijper</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2001-02-07</item>
         <item attribuut="Datum_indiening">2001-01-17</item>
         <item attribuut="Document-id">KVR13062</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1327" allpagenumbers="1327 1328" vetnummer="2000104720" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13062" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="641" onderwerp="" indiendatum="2001-01-17">
         <vrager partij="PvdA" oorsprong="parlement">Kuijper</vrager>
         <vrager partij="PvdA" oorsprong="parlement">Crone</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2001-02-7">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat de Douane landbouwbedrijven heeft gevraagd de per 1 januari 2001 ingevoerde verhoging van regulerende energiebedrijven (REB) te betalen over de bij hen aanwezige voorraad rode diesel? </vraag>
      <vraag nummer="2">Is het waar dat over de landbouwbedrijven aanwezige voorraad rode diesel reeds bij de toenmalige aanschaf, conform de toen geldende tarieven, belasting en accijns is betaald? </vraag>
      <vraag nummer="3">Zo ja, op grond waarvan worden landbouwbedrijven dan per 1 januari 2001 aangeslagen voor de bij hen aanwezige voorraad rode diesel waarover reeds belasting en accijns is betaald? </vraag>
      <vraag nummer="4">Is in het verleden, bij accijnsverhoging e.d. per 1 januari, ook de voorraad rode diesel bij landbouwbedrijven betrokken? </vraag>
      <vraag nummer="5">Indien dat in het verleden niet het geval was, waarom wordt dit dan nu wel gedaan? </vraag>
      <vraag nummer="6">Zijn de landbouwbedrijven van de maatregel om de verhoging van de REB ook over de bij hen aanwezige voorraad rode diesel te voldoen, vooraf op de hoogte gesteld? </vraag>
      <vraag nummer="7">Acht u het redelijk dat landbouwbedrijven over een voorraad rode diesel bestemd voor eigen gebruik, niet zijnde een handelsvoorraad, waarover reeds bij aanschaf de verschuldigde belasting en accijns is voldaan, de verhoging REB wordt berekend? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Reitsma en De Haan, ingezonden 17 januari 2001. </toelichting>
   <antwoorden aantal="6">
      <antwoord nummer="1">Ja. Overigens behoeft de regulerende energiebelasting niet te worden afgedragen indien het verschuldigde bedrag minder dan f 200 bedraagt. Dit betreft een voorraad rode diesel van circa 2000 liter. Het hanteren van genoemde grens voorkomt dat de lasten voor de belastingdienst en de ondernemer niet opwegen tegen het te heffen bedrag. Uit tot nu toe beschikbare informatie blijkt dat slechts een gering deel van de ingediende aangiften, zo’n 5%, boven de grens van f 200 komt. Het betreft hierbij niet alleen aangiften van landbouwbedrijven maar ook aangiften van andere ondernemers die rode diesel voor commerciële doeleinden in voorraad hebben op 1 januari 2001. Te denken valt daarbij aan transportondernemingen, kraanverhuurbedrijven en bouwondernemingen. </antwoord>
      <antwoord nummer="2">Ja. Geheven wordt over het verschil tussen het oude en het nieuwe tarief van de regulerende energiebelasting. </antwoord>
      <antwoord nummer="3">De heffing van de regulerende energiebelasting over de aanwezige voorraad rode diesel in de opslagplaatsen van landbouwbedrijven geschiedt krachtens artikel VIII van de Tariefwet 2001. </antwoord>
      <antwoord nummer="4 en 5">Bij de accijnsverhoging van halfzware olie en gasolie op 1 november 1986 is van de in het vrije verkeer aanwezige voorraden minerale oliën de accijns nagevorderd. De basis daarvoor was opgenomen in de artikelen 33a tot en met 33c van de Wet op de accijns van minerale oliën (Stb. 1964, 207). Het ging om alle minerale oliën die bij het ingaan van de verhoging van de accijns aanwezig waren in of in vervoer waren naar een opslagplaats. Onder opslagplaats werd verstaan elk gebouw of terrein. Vervoermiddelen konden gelijkgesteld worden aan een opslagplaats. De toenmalige regeling vertoont grote gelijkenis met de in de Tariefwet opgenomen heffingsbepaling met dien verstande dat thans een beperking is aangebracht tot voor commerciële doeleinden voorhanden zijnde minerale oliën. Naheffing is bij de regulerende energiebelasting tot dusverre niet toegepast, omdat de verhogingen van het tarief voor de minerale oliën in de regulerende energiebelasting relatief beperkt waren. </antwoord>
      <antwoord nummer="6">De Tariefwet 2001 is op 19 september 2000 bij de Tweede Kamer ingediend. Nadat deze wet op 14 december 2000 werd aangenomen, is er door de Belastingdienst actie ondernomen om de ondernemers, waaronder landbouwbedrijven, die aangifte regulerende energiebelasting moesten doen over de bij hen op 1 januari 2001 aanwezige voorraad halfzware olie, gasolie of vloeibaar gemaakt petroleumgas hierover te informeren en in staat te stellen de aangifte tijdig in te zenden. Aan de betrokken ondernemers, voorzover bekend bij de Belastingdienst, is een aangifteformulier met toelichting toegezonden. Naast toezending van de aangifteformulieren, heeft de Belastingdienst ook via advertenties in landelijke en regionale dagbladen de ondernemers op de hoogte gesteld van de verhoging van de regulerende energiebelasting en de gevolgen hiervan voor de op 1 januari 2001 aanwezige voorraad minerale oliën. Daarbij is tevens gewezen op de aangifteplicht van de terzake verschuldigde belasting en de mogelijkheid voor het verkrijgen van een aangifteformulier. </antwoord>
      <antwoord nummer="7">Ingevolge artikel VIII van de Tariefwet 2001 wordt regulerende energiebelasting geheven over halfzware olie, gasolie en vloeibaar gemaakt petroleumgas, die bij het ingaan van 1 januari 2001 voor commerciële doeleinden voorhanden zijn in een opslagplaats. Hieronder wordt naast het hebben van een handelsvoorraad ook verstaan het eigen gebruik in het kader van het landbouwbedrijf. Ik wijs erop dat ook in het kader van de Wet op de accijns geen onderscheid wordt gemaakt tussen handelsvoorraad en gebruik in het kader van de onderneming. Ik acht het redelijk om binnen de regulerende energiebelasting eenzelfde systematiek aan te houden. </antwoord>
      <noten afkomstig="antwoord"/>
   </antwoorden>
</kvr>
