<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Heemskerk (beiden PvdA) aan de minister van Financiën over hedge funds in de VS. (Ingezonden 22 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17977
</item>
         <item attribuut="Inhoud">Vragen over onder meer het aanscherpen van het toezicht op hedge funds.</item>
         <item attribuut="Rubriek">Geld- en kapitaalmarkt (Beleggingen)</item>
         <item attribuut="Trefwoorden">Beleggingen</item>
         <item attribuut="Vindplaats">Kamervragen met antwoord 2002-2003, nr. 1456, Tweede Kamer</item>
         <item attribuut="Vraagnr_bij_indiening">2020311880</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Heemskerk</persoon>
         </item>
         <item attribuut="Datum_reaktie">2003-06-17</item>
         <item attribuut="Datum_indiening">2003-05-22</item>
         <item attribuut="Document-id">KVR17977</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3043" allpagenumbers="3043 3044" vetnummer="2020311880" code="0203tkkvr1456" lopendefooter="Tweede Kamer, vergaderjaar 2002–2003, Aanhangsel" filenaam="KVR17977" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1456" onderwerp="" indiendatum="2003-05-22">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2003-06-17">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichtgeving rondom de mogelijke verscherping van het toezicht op hedge funds in de VS? <voetnoot nummer="1"/>
      </vraag>
      <vraag nummer="2">Klopt het dat de volatiliteit op de beurs de laatste jaren groter is dan voorheen? Zo ja, welke oorzaken kan een verhoogde volatiliteit hebben? </vraag>
      <vraag nummer="3">Deelt u de mening dat koersvolatiliteit, analoog aan prijsinstabiliteit, in beginsel slecht is voor de economie omdat de signaalfunctie van prijzen dan verzwakt wordt en investerings- en allocatiebeslissingen bemoeilijkt worden? Zo nee, waarom niet? Zo ja, welke maatregelen gaat u nemen om de koersvolatiliteit te bestrijden? </vraag>
      <vraag nummer="4">Deelt u de mening dat door het bestaan van hedge funds de volatiliteit op de beurs kan toenemen? Zo nee, waarom niet? Zo ja, welke conclusies verbindt u hieraan en acht u beleid noodzakelijk? </vraag>
      <vraag nummer="5">Deelt u de mening dat, in navolging van de VS, het toezicht op hedge funds in Nederland zou moeten worden aangescherpt? </vraag>
      <vraag nummer="6">Op welke punten zou het toezicht op hedge funds kunnen worden aangescherpt? </vraag>
      <vraag nummer="7">Kunt u uitsluiten dat hedge funds een rol hebben gespeeld bij de plotselinge koersval van Ahold in februari 2003? Welke invloed kunnen de hedge funds hebben gehad? </vraag>
      <noten afkomstig="vraag">
         <noot nummer="1">Financieel Dagblad, 19 mei 2003 blz. 13</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Uit een recent paper van het Internationaal Monetair Fonds <voetnoot nummer="1"/>blijkt dat de volatiliteit van aandelenbeurzen de afgelopen 30 jaar een golfbeweging laat zien: perioden van hoge volatiliteit worden gevolgd door perioden met een lage volatiliteit. De volatiliteit was het hoogst gedurende de eerste oliecrisis (1973–75), de tweede oliecrisis (1978–81), de schuldencrisis van begin jaren ’80, de beurscrash van 1987 en de Golfoorlog van 1991. Na een sterke daling gedurende de periode 1992–96 is de volatiliteit inderdaad gestegen en gedurende 2002 boven het historisch gemiddelde gebleven. De toegenomen volatiliteit is onder meer een gevolg van: (i) de verslechterde economische situatie en de onzekerheid over herstel; (ii) de toename van geopolitieke risico’s na de aanslag van 11 september 2001, en (iii) beursschandalen zoals Enron, WorldCom en Ahold. Dit heeft geleid tot een stijging van de onzekerheid, waardoor de volatiliteit van aandelenbeurzen is toegenomen. </antwoord>
      <antwoord nummer="3">Beurskoersen behoren te reageren wanneer nieuwe informatie beschikbaar komt. Dit is immers een kenmerk van een efficiënte markt. Daarnaast zijn koersschommelingen niet (per definitie) hetzelfde als instabiliteit. De toegenomen volatiliteit op de beurs is slechts een symptoom, de oorzaak moet worden gezocht in de huidige onzekerheid die inderdaad investerings- en allocatiebeslissingen bemoeilijkt. Deze onzekerheid kan echter niet door beleid worden weggenomen. </antwoord>
      <antwoord nummer="4">Volatiliteit op de beurs kan deels veroorzaakt worden door agressieve strategieën van alle marktpartijen, waaronder een bepaalde groep hedge funds. Het is echter onwaarschijnlijk dat hedge funds een grote invloed op de volatiliteit hebben. De omvang van Nederlandse hedge funds is relatief zeer klein ten opzichte van de rest van de markt. Bovendien bestaat er geen eenduidige definitie van hedge funds, omdat de strategieën van hedge funds variëren van uiterst conservatief tot agressief. Het is dan ook niet zo dat hedge funds per definitie voor een grotere volatiliteit zorgen. Daarnaast kunnen hedge funds ook een positieve invloed hebben. Doordat zij constant op zoek zijn naar prijsafwijkingen in de markt kunnen hedge funds bijdragen aan een snelle en efficiënte prijsvorming. Al met al zie ik geen redenen voor specifieke beleidsmaatregelen gericht op hedge funds. </antwoord>
      <antwoord nummer="5 en 6">Nee, het toezicht op hedge funds hoeft niet te worden aangescherpt. Uit de recente berichtgeving kan worden opgemaakt dat William Donaldson, de voorzitter van de Securities and Exchange Commission (SEC), regels wil opstellen die een betere bescherming van beleggers moet garanderen. Momenteel staan hedge funds niet geregistreerd bij de SEC, waardoor er weinig toezicht op hedge funds is in de Verenigde Staten. In Nederland staan hedge funds, wanneer zij zich richten op particulieren, reeds onder toezicht via de Wet toezicht beleggingsinstellingen (Wtb). Met het oog op de doelstelling van de Wtb, het bevorderen van een adequate werking van de financiële markten en de bescherming van de (potentiële) beleggers op die markten, vereist de Wtb financiële waarborgen en stelt eisen aan de deskundigheid en betrouwbaarheid van de beheerder van de beleggingsinstelling, de bedrijfsvoering en de aan het publiek te verschaffen informatie. Met name dit laatste aspect is van belang bij het toezicht op hedge funds. </antwoord>
      <antwoord nummer="7">Er kan niet worden uitgesloten dat hedge funds een rol hebben gespeeld bij de koersval. Hiervoor bestaan echter geen concrete aanwijzingen. De voornaamste oorzaak voor de daling is het naar buiten komen van informatie over het boekhoudschandaal en de daaropvolgende daling van het vertrouwen in Ahold. </antwoord>
      <noten afkomstig="antwoord">
         <noot nummer="1">IMF, Working Paper No. 03/52</noot>
      </noten>
   </antwoorden>
</kvr>
