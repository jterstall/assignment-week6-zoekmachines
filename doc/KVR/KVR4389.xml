<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over een wildklemverordening. (Ingezonden 24 december 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4389
</item>
         <item attribuut="Inhoud">Vragen over het besluit van de Europese Commissie om geen uitvoering te geven aan het besluit van de Milieuraad om een importverbod op te leggen voor bond dat met een wildklem wordt gevangen.</item>
         <item attribuut="Rubriek">Handel en economie (Handelsbelemmeringen) Natuur (Dierenbescherming)</item>
         <item attribuut="Trefwoorden">Dierenbescherming Handelsbelemmeringen</item>
         <item attribuut="Vindplaats">Kamervragen met antwoord 1996-1997, nr. 706, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-02-21</item>
         <item attribuut="Datum_indiening">1996-12-24</item>
         <item attribuut="Document-id">KVR4389</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1447" allpagenumbers="1447 1448" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="706" onderwerp="" indiendatum="1996-12-24">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="21 februari 1997), zie ook Aanhangsel handelingen nr. 553, vergaderjaar 1996–1997">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft de Europese Commissie eerder deze week besloten geen uitvoering te geven aan het besluit van de Milieuraad van 9 december jl. dat behelst dat vanaf 1 april 1997 een importverbod van kracht is voor bont dat met een wildklem kan zijn gevangen? <voetnoot nummer="1"/>
      </vraag>
      <vraag nummer="2">Welke argumenten heeft de Europese Commissie voor dit besluit aangevoerd? Wat is uw oordeel over deze argumenten? </vraag>
      <vraag nummer="3" voetnoot="2">Heeft de Commissie de bevoegdheid dit Raadsbesluit naast zich neer te leggen, alsmede het bestaande verbod op de invoer van 13 soorten pelsdieren uit landen waar het gebruik van de wildklem is toegestaan <voetnoot nummer="2"/>? Zo ja, op grond van welke bepalingen beschikt de Commissie over deze bevoegdheid? </vraag>
      <vraag nummer="4">Heeft het hierboven genoemde besluit van de Europese Commissie consequenties voor het in Nederland geldende verbod op de invoer van bont dat tegen de regels van de wildklemverordening in is vergaard? Zo ja, welke? </vraag>
      <vraag nummer="5">Welke mogelijkheden ziet u om een herziening van het besluit van de Commissie te bewerkstelligen, zodat alsnog per 1 april 1997 met wildklem gevangen bont uit de Verenigde Staten, Canada en Rusland van de Europese markt geweerd zal worden? Zult u zich hiervoor inspannen? </vraag>
      <noten afkomstig="vraag">
         <noot nummer="1" datum="1996-12-18" bron="ANP-bericht">ANP-bericht, 18 december 1996</noot>
         <noot nummer="2">EG-Verordening 3254/91</noot>
      </noten>
   </vragen>
   <antwoorden aantal="5">
      <antwoord nummer="1">Ten aanzien van de humane vangstmethoden heeft de Raad van 9 december 1997 het volgende geconcludeerd. «De Raad heeft nota genomen van een rapportage van de Commissie over de stand van de onderhandelingen inzake de totstandkoming van een overeenkomst inzake humane vangstmethoden. De Raad constateerde met zorg dat de overeenkomst, in de huidige vorm, de mogelijkheid biedt om het gebruik van sommige «pootklemmen» voort te zetten. De Raad heeft de Europese Commissie verzocht om de onderhandelingen te heropenen, met het oog op een meer bevredigende overeenkomst. De Raad ziet de presentatie van Commissievoorstellen voor besluitvorming in deze tegemoet, deze voorstellen dienen tijdig te worden ingediend, voor besluitvorming op de volgende Milieuraad. Parallel verzoekt de Raad de Commissie om, onder verwijzing naar het mandaat van de Raad, vanaf 1 januari de noodzakelijke stappen te zetten tot een Importverbod, dat niet later dan 31 maart geëffectueerd dient te zijn, in overeenstemming met de bestaande Verordening (EEG) 3254/91 en in het bijzonder artikel 3, paragraaf 1 daarvan.» De Europese Commissie heeft 18 december 1996 besloten het verzoek van de Milieuraad (te weten de onderhandelingen met Rusland, Canada en de VS te heropenen) wat betreft Canada en Rusland niet te honoreren. De onderhandelingen met de VS zullen door de Cie worden voortgezet. </antwoord>
      <antwoord nummer="2">De argumenten die de Europese Commissie tot haar besluit hebben gebracht zijn niet openbaar gemaakt. De Cie heeft wel in comité 113 en de Raadswerkgroep Milieu een mondelinge toelichting gegeven, waaruit afgeleid kan worden dat handelspolitieke overwegingen (een EG invoerverbod is in strijd met de bepalingen van de WTO, een EG invoerverbod ondermijnt het Europese offensief tegen de Amerikaanse Helms-Burton wetgeving) een belangrijke rol hebben gespeeld bij haar besluit. Inmiddels heeft de Europese Commissie aan het CITES-Comité, het uitvoerend comité van verordening 3254/91, een voorstel voor een beschikking gezonden waarin vervat een lijst van landen/soorten op grond waarvan de import van bont uit Canada en Rusland, alsmede een aantal andere landen, van een groot aantal verschillende diersoorten van een verbod zou worden gevrijwaard. Aan het voorstel voor een beschikking ligt ondermeer de volgende overweging ten grondslag. «Overwegende dat een begin is gemaakt met een internationale overeenkomst inzake normen voor de humane vangst van dieren met behulp van vallen; dat moet worden afgezien van maatregelen die de doelstelling en het oogmerk van de geïnitialiseerde overeenkomst in de weg staan; dat daarom in de lijst de landen zijn opgenomen die een begin hebben gemaakt met de totstandbrenging van de Internationale Overeenkomst inzake normen voor de humane vangst van dieren met behulp van vallen;». Nederland heeft zich in het desbetreffende comité, evenals een ruime meerderheid van de Raad, niet met het voorstel akkoord verklaard. Naar Nederlands oordeel is immers niet voldaan aan: 1. de gestelde voorwaarde in artikel 3 lid 1 van de Verordening (EEG) nr. 3254/91, houdende dat afdoende wettelijke of bestuursrechtelijke bepalingen in derde landen van kracht zijn om het gebruik van de wildklem te verbieden, 2. de gestelde voorwaarde in artikel 3 lid 1 van de Verordening (EEG) nr. 3254/91, houdende de voorwaarden dat de methoden voor de vangst van de in bijlage 1 vermelde diersoorten met behulp van vallen voldoen aan de internationaal overeengekomen normen voor humane vangst. Naar Nederlands oordeel kunnen op de lijst bedoeld in artikel 3 lid 2 van de Verordening (EEG) nr. 3254/91 geen landen worden opgenomen die niet aan één van de bovenvermelde voorwaarden voldoen. De omstandigheid dat een begin is gemaakt met een internationale overeenkomst inzake normen voor de humane vangst van dieren met aan de in het tweede gedachtestreepje vermelde voorwaarde is voldaan. Bovendien acht Nederland het onwenselijk dat het voorstel voor een beschikking vooruitloopt op besluitvorming over een internationale kaderovereenkomst inzake humane vangstmethoden met derde landen, die nog in de Raad moet plaatsvinden. </antwoord>
      <antwoord nummer="3">De Europese Commissie heeft de bevoegdheid om, binnen de richtsnoeren van de Raad, onderhandelingen te voeren. Aan het uiteindelijke resultaat dient de Raad, met gekwalificeerde meerderheid, goedkeuring te verlenen. De Europese Commissie dient maatregelen ter uitvoering van Verordening (EEG) nr. 3254/91 voor te leggen aan het comité voorzien in deze verordening. Dit comité dient zich daarover met gekwalificeerde meerderheid uit te spreken. Indien in het comité geen gekwalificeerde meerderheid zich uitspreekt voor het ontwerp van de maatregelen, dient de Commissie bij de Raad een voorstel terzake in. De Raad besluit met gekwalificeerde meerderheid van stemmen. Afwijkingen van het voorstel van de Commissie zijn slechts bij unanimiteit mogelijk. </antwoord>
      <antwoord nummer="4">Een intern besluit van de Europese Commissie om de onderhandelingen inzake humane vangstmethoden niet te heropenen heeft op zich geen consequenties voor het in Nederland geldende importverbod. Aanvaarding van een lijst van landen/soorten op grond waarvan vrijwaring van een importverbod wordt verleend zou wel consequenties hebben voor het in Nederland geldende importverbod. </antwoord>
      <antwoord nummer="5">Gezien de interne discussie in de Commissie zal het onderwerp geagendeerd worden op de Algemene Raad van 24 en 25 februari a.s. Van tevoren zal met de Commissie moeten worden afgesproken dat de Algemene Raad zoveel mogelijk concludeert dat de onderhandelingen met de betrokken derde landen worden voortgezet met als uitgangspunt de onderdelen aangegeven door de Milieuraad van 9 december jl. en dat zij de door het CITES-Comité afgewezen uitzonderingslijst voorlopig niet aan de Raad voorlegt. Ter informatie zal de Commissie deze toezegging kunnen bevestigen in de Milieuraad van 3 en 4 maart a.s. De Milieuraad kan later dit jaar op basis van schriftelijke rapportage van de Commissie besluiten over: – de resultaten van de onderhandelingen – eventuele voorstellen ter uitvoering van de basisverordening. Ik zal mij inspannen om in de boven beschreven volgorde voorstellen aan de Raad voor te doen leggen. </antwoord>
      <noten afkomstig="antwoord"/>
   </antwoorden>
</kvr>
