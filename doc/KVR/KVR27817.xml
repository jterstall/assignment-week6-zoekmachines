<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gennip en Jan de Vries (beiden CDA) aan de ministers van Buitenlandse Zaken en van Volksgezondheid, Welzijn en Sport over de Japanse «troostmeisjes». (Ingezonden 22 maart 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27817
</item>
         <item attribuut="Inhoud">Aanvullende vragen op eerdere vragen van de leden Van Baalen en Zijlstra, over uitspraken van de Japanse premier Abe over troostmeisjes (Zie Aanhangsel van de Handelingen 2006-2007, nr. 1177). Vragen naar aanleiding van een artikel in NRC Handelsblad van 8 maart 2007 over de twijfel die de Japanse premier Abe onlangs heeft uitgesproken over de betrokkenheid van Japanse militairen bij gedwongen prostitutie tijdens de Tweede Wereldoorlog, waarbij ook Nederlandse slachtoffers betrokken waren, de zogenoemde 'troostmeisjes'. Vragenstellers verzoeken de beide bewindslieden hun misnoegen over deze uitspraken aan de Japanse regering kenbaar te maken.</item>
         <item attribuut="Rubriek">Geschiedenis en geografie (Oorlogsgeschiedenis) Internationale betrekkingen (Overig)</item>
         <item attribuut="Trefwoorden">Japan Oorlogen Prostitutie</item>
         <item attribuut="Vindplaats">Kamervragen met antwoord 2006-2007, nr. 1262, Tweede Kamer</item>
         <item attribuut="Vraagnr_bij_indiening">2060710200</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Van Gennip</persoon>
            <persoon partij="CDA">Jan de Vries</persoon>
         </item>
         <item attribuut="Datum_reaktie">2007-04-12</item>
         <item attribuut="Datum_indiening">2007-03-22</item>
         <item attribuut="Document-id">KVR27817</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2681" allpagenumbers="2681 2682" vetnummer="2060710200" code="0607tkkvr1262" lopendefooter="Tweede Kamer, vergaderjaar 2006–2007, Aanhangsel" filenaam="KVR27817" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1262" onderwerp="" indiendatum="2007-03-22">
         <vrager partij="CDA" oorsprong="parlement">Van Gennip</vrager>
         <vrager partij="CDA" oorsprong="parlement">Jan de Vries</vrager>
         <vraagt-aan>de ministers van Buitenlandse Zaken en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-04-12">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Welke boodschap hebt u namens de Nederlandse regering de Japanse ambassadeur meegegeven, die door u is ontboden op vrijdag 16 maart naar aanleiding van de Japanse verklaring waarin wordt gesteld dat tijdens de Tweede Wereldoorlog nooit sprake is geweest van gedwongen prostitutie, de zogenaamde Japanse «troostmeisjes»? </vraag>
      <vraag nummer="2">Op welke termijn verwacht u antwoord van de Japanse ambassadeur? Bent u bereid te zorgen dat u binnen drie weken een antwoord ontvangt van de Japanse regering? Kunt u hierover de Kamer op korte termijn in lichten? </vraag>
      <vraag nummer="3">Welke volgende stappen bent u van plan te ondernemen indien de Japanse regering bij zijn huidige opvattingen blijft? </vraag>
      <vraag nummer="4">Bent u bereid deze volgende stappen tezamen met andere landen te zetten, met name met China, Australië en de Verenigde Staten? </vraag>
      <vraag nummer="5">Welke activiteiten hebt u reeds ondernomen ten aanzien van de Japanse «troostmeisjes» van Nederlandse afkomst? Welke nieuwe activiteiten bent u bereid te ondernemen? </vraag>
      <vraag nummer="6">Deelt u het oordeel dat de stellingname van de Japanse regering tot hernieuwd leed voor de zogenaamde «troostmeisjes» leidt? Bent u bereid hiervoor voorzieningen voor begeleiding en ondersteuning te treffen? </vraag>
      <noten afkomstig="vraag">
         <noot nummer="1" datum="2006-03-16" bron="Novum">Novum, 16 maart 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Van Baalen en Zijlstra (beiden VVD), ingezonden 16 maart 2007 (vraagnummer 2060709720). </toelichting>
   <antwoorden aantal="5">
      <antwoord nummer="1">Ik heb de Japanse ambassadeur op 16 maart jl. duidelijk gemaakt dat de Nederlandse regering ongaangenaam verrast was door deze uitspraken en gevraagd om opheldering over hoe deze verklaring zich verhield tot de verklaring van de Japanse regering dat zij vast hield aan de Kono-verklaring van 1993. </antwoord>
      <antwoord nummer="2 en 3">Ik heb de Japanse ambassadeur op 22 maart opnieuw gesproken. In dit gesprek heeft de ambassadeur verklaard dat de Japanse regering onverkort vasthoudt aan de verklaring uit 1993 (Kono-verklaring), waarin de kwestie van gedwongen prostitutie in de Tweede Wereldoorlog wordt erkend en verontschuldigingen en spijt worden uitgesproken. Ik heb nogmaals te kennen gegeven onaangenaam verrast te zijn geweest door de gewraakte uitspraken. Van de voornoemde bevestiging van het Japanse regeringsstandpunt heb ik met instemming kennis genomen en ik heb de hoop uitgesproken dat er van Japanse zijde in de toekomst geen geluiden meer komen die hieraan afbreuk doen. Ik heb gewezen op de gevoeligheid van het oorlogsverleden in de Nederlandse samenleving in het algemeen en de kwestie van dwangprostitutie in het bijzonder. </antwoord>
      <antwoord nummer="4">Dit is niet langer aan de orde. </antwoord>
      <antwoord nummer="5" voetnoot="1 2">De Commissie van Advies inzake Volkenrechtelijke Vraagstukken (CAVV) heeft in 1991 op verzoek van de toenmalige minister van Buitenlandse Zaken op basis van het Vredesverdrag van 1951 en de tussen Nederland en Japan tot stand gekomen briefwisseling tussen de ministers Stikker en Yoshida geadviseerd <voetnoot nummer="1"/>dat de Nederlandse regering op grond van het internationale recht geen financiële aanspraken meer kan neerleggen bij de Japanse regering of Japanse onderdanen met betrekking tot voor Nederland en Nederlandse onderdanen ontstane schade en leed die voortvloeien uit de Japanse bezetting van Nederlands Oost-Indië. Het indienen van schadeclaims door Nederland is dus niet meer reëel, en de Nederlandse staat zal hier dan ook niet toe over gaan. Op grond van het internationale recht kan de Nederlandse regering wel het morele vraagstuk van deze schade en dit leed bij de Japanse regering aan de orde stellen. Van deze mogelijkheid heb ik, zoals bekend, onlangs nog gebruik gemaakt, en zal ik opnieuw gebruik maken indien daartoe in de toekomst aanleiding mocht zijn. Verder werd in opdracht van de toenmalige ministers van Buitenlandse Zaken en van Welzijn, Volksgezondheid en Cultuur bij het Rijksinstituut voor Oorlogsdocumentatie (tegenwoordig NIOD), bij het ministerie van Buitenlandse Zaken en bij het Algemeen Rijksarchief (tegenwoordig Nationaal Archief) een uitgebreid onderzoek gedaan. Naar aanleiding van dit onderzoek stuurde de minister van Buitenlandse Zaken, mede namens zijn ambtgenote van het toenmalige ministerie van Welzijn, Volksgezondheid en Cultuur, in 1994 een inventarisatie <voetnoot nummer="2"/>aan de Tweede Kamer. Deze inventarisatie ging vergezeld van een samenvattende analyse inzake de aard en de omvang van de dwangprostitutie, voorzien van een opgave van bronnen. Het rapport werd tevens ter kennis gebracht van de Japanse autoriteiten. </antwoord>
      <antwoord nummer="6">Het is begrijpelijk dat uitspraken van de Japanse regering aanleiding kunnen vormen tot emotionele reacties binnen de Nederlands-Indische gemeenschap. Ik ga er echter vanuit dat het huidige aanbod van de reguliere voorzieningen op het gebied van psychosociale hulpverlening afdoende zijn. </antwoord>
      <noten afkomstig="antwoord">
         <noot nummer="1" datum="1991-11-25" bron="«Advies inzake mogelijke vorderingen op Japan voortvloeiende uit de Tweede Wereldoorlog»,">«Advies inzake mogelijke vorderingen op Japan voortvloeiende uit de Tweede Wereldoorlog»,, 25 november 1991, opgesteld door de Commissie van Advies inzake Volkenrechtelijke Vraagstukken</noot>
         <noot nummer="2" datum="1994-01-24" bron="," titel="Verslag van de resultaten van een onderzoek in Nederlandse overheidsarchieven naar gedwongen prostitutie van Nederlandse vrouwen in Nederlands-Indië tijdens de Japanse bezetting">«Verslag van de resultaten van een onderzoek in Nederlandse overheidsarchieven naar gedwongen prostitutie van Nederlandse vrouwen in Nederlands-Indië tijdens de Japanse bezetting»,, 24 januari 1994</noot>
      </noten>
   </antwoorden>
</kvr>
