<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het verlenen van octrooi naar onderzoek gebaseerd op een borstkankergen. (Ingezonden 25 september 2001); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14550
</item>
         <item attribuut="Inhoud">Vragen over het verlenen van octrooi aan het Amerikaanse bureau Myriad Genetics voor alle vormen van onderzoek gebaseerd op één van de twee bekende genen BRCA1, in verband met een alleenrecht dat genoemd bedrijf zou krijgen om DNA-testen uit te voeren en verkrijgbaar te stellen.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Gezondheidszorg (Genetische manipulatie)</item>
         <item attribuut="Trefwoorden">Erfelijkheid Octrooien</item>
         <item attribuut="Vindplaats">Kamervragen met antwoord 2001-2002, nr. 210, Tweede Kamer</item>
         <item attribuut="Vraagnr_bij_indiening">2010200270</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-11-05</item>
         <item attribuut="Datum_indiening">2001-09-25</item>
         <item attribuut="Document-id">KVR14550</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="439" allpagenumbers="439 440 441 442" vetnummer="2010200270" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14550" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="210" onderwerp="" indiendatum="2001-09-25">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="5 november 2001), zie ook Aanhangsel Handelingen nr. 137, vergaderjaar 2001–2002">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat aan het Amerikaanse bedrijf Myriad Genetics het Europees Octrooibureau een octrooi heeft toegekend op alle vormen van onderzoek gebaseerd op een van de twee nu bekende genen (BRCA1), dat door een aangeboren mutatie de kans op het ontwikkelen van borstkanker vergroot? <voetnoot nummer="1"/>Is het waar dat er ook al aanvragen zijn ingediend om onderzoeken op basis van het tweede gen (BRCA2) te octrooieren? </vraag>
      <vraag nummer="2">Is het voorts waar dat, indien er voor 10 oktober a.s. geen bezwaar is ingediend, onderzoek naar in Nederland voorkomende defecten aan dit gen, stil komt te liggen, terwijl de door Myriad Genetics ontwikkelde test niet volledig is voor de situatie in Nederland? </vraag>
      <vraag nummer="3">Betekent het toekennen van het octrooi aan Myriad Genetics dat deze voortaan het alleenrecht heeft om DNA te testen? Zo ja, betekent dit dat de testen in Nederland die worden uitgevoerd door de (non-profit) stichtingen Klinische Genetica niet meer mogen worden uitgevoerd? </vraag>
      <vraag nummer="4">Zijn de DNA-testen van Myriad Genetics vrij verkrijgbaar? Zo ja, zullen nieuwe wettelijke maatregelen om vrije verkrijgbaarheid aan banden te leggen hierop ook van toepassing zijn? </vraag>
      <vraag nummer="5">Is het waar dat de prijs van de door Myriad Genetics ontwikkelde test ver boven de vergoeding ligt die Nederlandse verzekeringsmaatschappijen geven voor dergelijke testen? Zo ja, gaat u ervoor zorgen dat zorgverzekeraars de dure testen ook vergoeden of welke andere maatregelen zult u treffen om ervoor te zorgen dat deze test ook beschikbaar zal zijn voor mensen met een laag inkomen? </vraag>
      <vraag nummer="6">Erkent u de risico’s dat bedrijven kunnen stoppen met onderzoek en testen, omdat het commercieel niet meer interessant is zonder het octrooi te verkopen (hier is reeds een voorbeeld van in de VS), dat onderzoek naar betere testen kan worden gedaan, omdat het te veel kost en dat bedrijven zich vooral gaan toeleggen op testen die commercieel interessant zijn? </vraag>
      <vraag nummer="7">Deelt u de mening dat er situaties zijn waarin het octrooirecht ondergeschikt zou moeten zijn aan het algemeen belang, zowel met betrekking tot de wetenschappelijke vooruitgang als volksgezondheidsbelangen? Zo ja, kunt u enkele voorbeelden noemen, en welke consequenties trekt u hieruit voor uw beleid? </vraag>
      <vraag nummer="8">Is het waar dat dit octrooi verleend is onder de richtlijn 98/44 EC? Heeft een Europese lidstaat de mogelijkheid bezwaar aan te tekenen tegen individuele octrooiverleningen? Zo ja, deelt u de mening dat gezien het feit dat de Nederlandse Staat, gesteund door de Italiaanse Staat, een verzoek tot vernietiging heeft gedaan en het vonnis door het Europees Hof nog niet is geveld, de Nederlandse Staat ook bezwaar zou moeten aantekenen tegen dit octrooi? Zo neen, waarom niet? Zo ja, bent u bereid om ook de Italiaanse Staat te verzoeken bezwaar aan te tekenen tegen dit octrooi? Bent u bereid om ook die Europese landen die het verzoek ingediend hebben om deze richtlijn inhoudelijk drastisch te wijzigen, te betrekken bij een bezwaarprocedure tegen dit octrooi? </vraag>
      <noten afkomstig="vraag">
         <noot nummer="1" datum="2001-09-20" bron="Radio 1">Radio 1, 20 september 2001</noot>
      </noten>
   </vragen>
   <antwoorden aantal="8">
      <antwoord nummer="1">Myriad Genetics lijkt met zijn octrooien en octrooiaanvragen een sterke positie te hebben opgebouwd waar het diagnostische methoden betreft om een breed scala aan mutaties in het BRCA-1 gen op te sporen die gerelateerd zijn aan borstkanker of ovariumkanker. Of de verleende octrooien alle vormen van onderzoek naar mutaties in het BCRA-1 gen betreft is thans niet met zekerheid te zeggen. Blijkens recente gegevens van het Bureau voor de Industriële Eigendom gaat het om tenminste de volgende relevante octrooien en octrooiaanvragen: Europese octrooiaanvragen: 1. Nummer EP-0699754. Het Europees octrooi is verleend op 10 januari 2001. De oppositietermijn hiervan is afgelopen op 10 oktober 2001. Dit octrooi is door het Europees octrooibureau (EOB) verleend voor 17 Europese landen, waaronder Nederland. De uitvinding betreft diagnostische methoden om in weefselmonsters een predispositie voor borstkanker of ovariumkanker op te sporen. 2. Nummer EP-0705903. Het Europees octrooi is verleend op 23 mei 2001. De oppositietermijn loopt af op 23 februari 2002. De uitvinding betreft verschillende nucleotiden sequenties van het BRCA-1 gen, alsmede een opsomming van een aantal specifieke mutaties daarin die duiden op predispositie voor borstkanker of ovariumkanker. 3. Nummer EP-0705902. Het Europees octrooi is aangevraagd. De beslissing over dit octrooi wordt vermoedelijk genomen op 28 november 2001. De uitvinding betreft nucleotiden sequenties van het BRCA-1 gen alsmede mutaties daarin die duiden op predispositie voor borstkanker of ovariumkanker. Wat betreft het BRCA-2 gen is de volgende octrooi-informatie beschikbaar, eveneens verstrekt door het Bureau voor de Industriële Eigendom. Nummer EP-0785216. Dit betreft een aanvraag voor een Europees octrooi. De uitvinding betreft diagnostische methoden toegepast op weefselmonsters, om in het BRCA-2 gen mutaties op te sporen die duiden op een predispositie voor borstkanker of ovariumkanker. In Amerika zijn twee octrooien aan Myriad verleend (US6124104 en US6033857), welke betrekking hebben op diagnostische methoden met betrekking tot het BRCA-2 gen toegepast op weefselmonsters. In Europa hebben overigens ook anderen (universiteiten en onderzoeksinstellingen) octrooiaanvragen ingediend die met het BRCA-2 gen te maken hebben. </antwoord>
      <antwoord nummer="2">Bedoelde octrooien zullen niet-commercieel bedoelde research op dit terrein niet aan banden leggen. Indien echter sprake is van diagnostisch DNA-onderzoek bij patiënten, dan zou dat het geval kúnnen zijn, nl. als zou blijken dat de in Nederland verrichte onderzoekactiviteiten in strijd zijn met octrooirechten van Myriad Genetics. Indien de betrokken activiteiten vallen onder het octrooirecht van Myriad Genetics zal een licentie nodig zijn om deze activiteiten te mogen verrichten. Het met het eerste octrooi samenhangende diagnostisch DNA-onderzoek behoeft dus niet stil te komen liggen mits de betrokkenen, voor zover nodig, beschikken over licenties. Tot 18 oktober 2001 was in het Europese octrooiregister nog geen melding gemaakt van ingestelde oppositie tegen de octrooien EP-0699754 of tegen EP-0705903. Ruim vóór 10 oktober jl. was door tenminste drie partijen oppositie aangekondigd, nl. door onder meer het Franse Institute Curie en het Franse Ministerie van Volksgezondheid, het Europees Parlement, en een partij van Nederlandse, Belgische, Duitse, Deense en Engelse herkomst. De oppositie door laatstgenoemde groep is door één van de initiatiefnemers, de (Nederlandse) Vereniging van Stichtingen Klinische Genetica, mondeling én schriftelijk aan mij bevestigd. Voor het laatste deel van de vraag verwijs ik naar het antwoord op vraag 4. </antwoord>
      <antwoord nummer="3">Myriad Genetics heeft met het eerste octrooi het recht op de commerciële toepassing van daaronder vallende DNA-testen bij weefselmonsters met betrekking tot het BCRA-1 gen voor het aantonen van een predispositie voor borst- en ovariumkanker. Met de andere twee octrooien heeft Myriad Genetics nog meer rechten verkregen. Naast meerdere DNA-testen zouden de octrooien de gehele eiwitcoderende sequentie van het BCRA-1 gen met een deel van de omringende sequenties omvatten. Naar het zich laat aanzien heeft Myriad Genetics met deze drie octrooien het alleenrecht (gedurende de looptijd van het octrooi) op de commerciële toepassing van alle DNA-testen bij weefselmonsters met betrekking tot het BCRA-1 gen voor het aantonen van een predispositie voor borst- en ovariumkanker. In dat geval zou Myriad Genetics hiermee inderdaad een sterke rechtspositie hebben. In hoeverre Myriad Genetics daar in de Europese praktijk gebruik van wil maken is nog niet duidelijk. Of de Stichting Verenigingen Klinische Genetica inbreuk pleegt op de aan Myriad Genetics verleende octrooien, is zonder te beschikken over alle relevante feiten niet te zeggen. Bij een eventueel geschil daarover zal door de rechter moeten worden vastgesteld of genoemde stichting op het octrooi van Myriad Genetics inbreukmakende handelingen verricht. Als sprake is van inbreuk kan de betrokken Stichting proberen een licentie te verkrijgen waardoor de gewenste activiteiten rechtmatig kunnen worden verricht. Overigens zal bij een eventueel door Myriad Genetics aanhangig te maken octrooi-inbreukgeschil eerst bewezen moeten worden dat sprake is van octrooi-inbreuk. Indien inbreuk bewezen wordt dan zal de inbreukmaker o.a. veroordeeld kunnen worden tot schadevergoeding en tot stopzetting van de inbreukmakende handelingen. Ook is het mogelijk dat de octrooihouder alsnog een (volledige) licentie verleent aan de belangstellende partij. </antwoord>
      <antwoord nummer="4">De DNA-testen kunnen in de VS slechts bij Myriad Genetics dan wel bij een licentiehouder worden verkregen. Deze DNA-testen zijn tegen betaling verkrijgbaar, zij het dat Myriad Genetics in de VS aan de verkrijgbaarheid voorwaarden verbindt die tot op heden niet bij andere DNA-testen gelden. In de VS wordt door Myriad Genetics aan de licentiehouder per test $ 40,– aan licentierechten in rekening gebracht. Daarnaast is de licentiehouder verplicht onderzoek van het BCRA-1 en het BCRA-2 gen dat niet onder de licentie valt uit te besteden aan Myriad Genetics. De kosten daarvan bedragen $ 2680,– per onderzoek van het BCRA-1 én het BCRA-2 gen. De zorg van de partijen die in oppositie zijn gegaan is, dat Myriad Genetics dezelfde randvoorwaarden in Europa wil gaan hanteren. Daarvan is thans geen sprake. De zorg van de partijen die hebben aangekondigd om oppositie in te stellen lijkt overigens vooral gelegen te zijn in de verwachting dat de licentiehouder zich moet verplichten voor een te verwachten groot percentage (in de praktijk naar verwachting ruim 90%) van de gevallen het materiaal van patiënten voor nader onderzoek naar Myriad Genetics (Salt Lake City, VS) te sturen. Voor de Nederlandse situatie zou het in dat geval kunnen gaan om enkele duizenden tests per jaar, en dus om een substantieel onderdeel van de Nederlandse DNA-diagnostiek. Dit impliceert ook dat de Nederlandse centra sluitende afspraken moeten maken met Myriad Genetics op zo’n wijze dat zij daarmee hun verantwoordelijkheid voor de testen in het kader van de wettelijke ziektekostenverzekeringen waar kunnen maken. Bovendien moeten er afspraken worden gemaakt over hetgeen verder door Myriad Genetics met het materiaal van patiënten gedaan mag worden. Dit is immers een patiëntenbelang. Daarnaast is de zorg, dat in circa 25% van de gevallen aanwezige defecten niet met de door Myriad ontwikkelde testmethode kunnen worden gevonden. Enkele Europese onderzoekinstellingen, waaronder Nederlandse en Belgische laboratoria en het Franse Institute Curie gebruiken hun eigen testen, waarmee die bedoelde andere defecten wel kunnen worden opgespoord. Dit probleem heeft echter niets te maken met de octrooiverlening als zodanig en dit aspect is in een oppositieprocedure dan ook niet relevant. Overigens zijn de nieuwe wettelijke maatregelen om vrije verkrijgbaarheid aan banden te leggen ook op deze DNA-testen van toepassing. Het gaat hier om de Regeling hoog risico diagnostica, Stcrt. 2000, 189, binnenkort om te zetten in een algemene maatregel van bestuur tot wijziging van het Besluit in-vitro diagnostica. </antwoord>
      <antwoord nummer="5">De vergoeding die Nederlandse verzekeringsmaatschappijen aan de klinisch genetische centra voor DNA-testen betalen ligt op NLG 1260,– per test, dat betekent dus NLG 2520,– voor het testen op het BRCA-1 en BRCA-2 gen. Indien Myriad Genetics deze testen zou uitvoeren komen de kosten op totaal $ 2680,–. Dit is nog exclusief eventuele kosten van de (voor)testen die binnen de licentie vallen. Alleen voor zover de testen worden uitgevoerd onder verantwoordelijkheid van de klinisch genetische centra, vallen deze onder de verstrekking «hulp in het kader van erfelijkheidsadvisering», zoals omschreven in het Verstrekkingenbesluit ziekenfondsverzekering zijn (ziekenfonds)patiënten ook voor deze testen verzekerd. Het is ook denkbaar dat alle Nederlandse klinisch genetische centra een volledige licentie kunnen verkrijgen onder redelijke financiële voorwaarden. In dat geval zullen de gevolgen voor deze centra beperkt kunnen blijken. Ingeval Myriad Genetics gebruik wil maken van haar rechten, op de wijze zoals dit gebeurt in de VS, dan zullen de centra en de verzekeraars met haar hierover nader overleg moeten voeren. Mochten de uitkomsten van deze besprekingen ten nadele zijn van de centra en van de belangen van patiënten dan blijft de mogelijkheid open zoals genoemd in mijn antwoord op vraag 6. </antwoord>
      <antwoord nummer="6">Octrooiering van uitvindingen, ook in de gezondheidszorg, biedt kansen om gedane investeringen weer terug te verdienen. Zonder die mogelijkheid zijn investeerders doorgaans minder geneigd hun geld te besteden aan ontwikkeling en exploitatie van nieuwe vindingen. Zonder octrooirecht is de kans dus groot dat allerlei nieuwe diagnosetechnieken en geneesmiddelen niet of minder snel worden ontwikkeld, terwijl daaraan wel behoefte blijkt te bestaan. Octrooiering van uitvindingen kan een extra stimulans voor technologische vooruitgang opleveren, te meer omdat daarmee de uitvinding die aan het octrooi ten grondslag ligt in de openbaarheid kan worden gebracht. De keerzijde van octrooirecht is echter dat verleende octrooien de mogelijkheden voor derden gedurende looptijd van het octrooi, in de regel 20 jaar, beperken om zonder toestemming van de octrooihouder tot exploitatie van de uitvinding over te kunnen gaan. Wat het geval met Myriad Genetics betreft is de ervaring in de VS, dat deze firma de concrete toepassing van bedoelde testen elders sterk tracht te beperken, dan wel onmogelijk probeert te maken. De argumentatie van Myriad Genetics voor haar beleid in de VS is dan dat zij kan voortbouwen op de geoctrooieerde uitvinding en veel gaat investeren in mogelijkheden tot verbetering ervan. Mocht Myriad Genetics het bovenstaande inderdaad van plan zijn dan kan dat aanmerkelijke consequenties hebben voor de Nederlandse klinisch genetische centra en de betrokken patiënten. Ik verwacht dat de oppositieprocedure de benodigde helderheid zal opleveren over de mate waarin en de wijze waarop het betrokken octrooi al dan niet belemmerend zou kunnen werken op (commerciële) activiteiten van andere partijen. Dit aspect moet onderscheiden worden van de mogelijkheid dat een octrooihouder onbillijke voorwaarden stelt bij de verlening van een licentie. Hoofdregel is dat bij licentieverlening sprake is van contractsvrijheid. Niemand is immers verplicht een licentie te nemen. Het opzettelijk verrichten van handelingen die voorbehouden zijn aan de octrooihouder zonder dat deze toestemming daartoe heeft verleend levert octrooi-inbreuk op. Dat is een misdrijf. De minister van Economische Zaken kan evenwel, op grond van art. 57 van de Rijksoctrooiwet, indien het algemeen belang dit naar zijn oordeel vordert, onder een octrooi een dwanglicentie verlenen van een door hem nauwkeurig omschreven inhoud aan een door hem aangewezen persoon. In de regel zal de minister voorafgaand aan de beschikking eerst nagaan of de octrooihouder bereid is de licentie onder redelijke voorwaarden te verlenen. Overigens kan een dwanglicentie slechts worden verleend onder eerbiediging van de in artikel 31 van de TRIPs-overeenkomst omschreven bepalingen. </antwoord>
      <antwoord nummer="7">In het octrooirecht wordt deze problematiek onderkend en voor tal van kwesties zijn inmiddels voorzieningen getroffen. In dit verband zij gewezen op enkele bepalingen uit de vigerende Rijksoctrooiwet 1995 (ROW) die voorbeelden geven van niet octrooieerbaarheid. Zo worden o.a. ontdekkingen niet beschouwd als octrooieerbare uitvindingen (art. 2 ROW). Voorts zijn uitvindingen niet vatbaar voor octrooi waarvan de openbaarmaking of toepassing in strijd zou zijn met de openbare orde of goede zeden (art. 3 ROW). Evenmin zijn vatbaar voor octrooi methoden van behandeling van het menselijk of dierlijk lichaam door chirurgische ingrepen of geneeskundige behandeling en diagnosemethoden die worden toegepast op het menselijke of dierlijke lichaam (art. 7 in samenhang met art. 2 ROW). Uit de opsomming in de Rijksoctrooiwet valt af te leiden dat diagnosemethoden die worden toegepast op geïsoleerd weefsel dus wel voor octrooi vatbaar zijn. Ook zij gewezen op de zogenoemde onderzoeksexceptie (art 53, lid 3, ROW) welke bepaalt dat het octrooirecht zich niet uitstrekt over handelingen, uitsluitend dienende tot onderzoek van het geoctrooieerde. De vigerende richtlijn 98/44/EG betreffende de rechtsbescherming van biotechnologische uitvindingen noemt in dit verband relevant geachte voorbeelden van uitzonderingen op de octrooieerbaarheid. Zo worden o.a. niet octrooieerbaar geacht: werkwijzen tot het kloneren van mensen, werkwijzen voor de wijziging van de germinale genetische identiteit van de mens en het gebruik van menselijke embryo’s voor industriële of commerciële doeleinden (art. 6 van de richtlijn). De ministeries van Volksgezondheid, Welzijn en Sport en van Economische Zaken zullen zich nader beraden over de vraag van maatschappelijke wenselijk- dan wel onwenselijkheid van het octrooieren van genen en gensequenties en zullen ernaar streven om ten tijde van de behandeling van Integrale Nota biotechnologie in de Tweede Kamer daarover een standpunt te hebben. </antwoord>
      <antwoord nummer="8">Het octrooi EP-0699754 is verleend op grond van het Europees Octrooi Verdrag door het Europees Octrooibureau te München. Het octrooi zou ook verleend kunnen zijn zonder de richtlijn 98/44/EC betreffende de rechtsbescherming van biotechnologische uitvindingen. Het Europees Octrooibureau en het Bureau voor de Industriële Eigendom kunnen dergelijke octrooien al lang verlenen, omdat de genoemde richtlijn op het desbetreffende punt niets nieuws brengt en evenmin afwijkt van de huidige praktijk. Het (eerste) octrooi heeft betrekking op een diagnostische methode toegepast op weefselmonsters, welke tot octrooieerbare materie wordt gerekend. Het Nederlandse verzoek om vernietiging van de richtlijn ter bescherming van biotechnologische uitvindingen is op 9 oktober jl. afgewezen door het Hof van Justitie van de EG. Dat betekent dat de verplichting tot implementatie van die richtlijn in de nationale wetgeving blijft bestaan en dat uitvindingen als het onderhavige octrooibescherming dienen te genieten. Een eventueel bezwaar tegen het verleende octrooi kan slechts berusten op de volgende limitatief in artikel 100 van het Europees Octrooi Verdrag genoemde gronden, te weten a. het onderwerp is niet octrooieerbaar; b. het Europees octrooischrift bevat geen beschrijving van de uitvinding die zodanig duidelijk en volledig is dat een deskundige de uitvinding kan toepassen; c. het onderwerp van het octrooi wordt niet gedekt door de inhoud van de oorspronkelijke aanvrage. Aangezien inmiddels tenminste één partij in oppositie is gegaan tegen het genoemde octrooi zal in de daarop volgende procedure aan de hand van concrete feiten getoetst kunnen worden of het octrooi voldoet aan de aan de uitvinding octrooirechtelijk gestelde eisen. Voor het overige verwijs ik u naar het antwoord op vraag 2 van de aanvullende vragen. </antwoord>
      <noten afkomstig="antwoord"/>
   </antwoorden>
</kvr>
