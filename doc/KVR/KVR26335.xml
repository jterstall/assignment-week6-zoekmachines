<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders, Van Heteren en Roefs (allen PvdA) aan de ministers van Justitie, van Binnenlandse Zaken en Koninkrijksrelaties en van Verkeer en Waterstaat over terreurbestrijding en transportveiligheid. (Ingezonden 17 juli 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26335
</item>
         <item attribuut="Inhoud">Vragen naar aanleiding van artikel 'Terreurbestrijding vergroot onveiligheid' in Financieele Dagblad, 4 juli 2006: er zouden gevaarlijke situaties zijn ontstaan omdat regels om terrorisme tegen te gaan botsen met regels om de transportveiligheid te waarborgen.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Veiligheid) Verkeer, vervoer en waterstaat (Goederenvervoer) Verkeer, vervoer en waterstaat (Motorrijtuigen)</item>
         <item attribuut="Trefwoorden">Openbare orde en veiligheid Terrorisme Verkeersveiligheid Wegvervoer</item>
         <item attribuut="Vindplaats">Kamervragen met antwoord 2005-2006, nr. 2110, Tweede Kamer</item>
         <item attribuut="Vraagnr_bij_indiening">2050616650</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Van Heteren</persoon>
            <persoon partij="PvdA">Roefs</persoon>
         </item>
         <item attribuut="Datum_reaktie">2006-09-13</item>
         <item attribuut="Datum_indiening">2006-07-17</item>
         <item attribuut="Document-id">KVR26335</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4487" allpagenumbers="4487 4488" vetnummer="2050616650" code="0506tkkvr2110" lopendefooter="Tweede Kamer, vergaderjaar 2005–2006, Aanhangsel" filenaam="KVR26335" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2110" onderwerp="" indiendatum="2006-07-17">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Van Heteren</vrager>
         <vrager partij="PvdA" oorsprong="parlement">Roefs</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-09-13">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Terreurbescherming vergroot onveiligheid»? <voetnoot nummer="1"/>
      </vraag>
      <vraag nummer="2">Zijn er inderdaad «gevaarlijke situaties» ontstaan omdat «regels om terrorisme tegen te gaan» in de praktijk vaak botsen «met regels om de transportveiligheid te waarborgen»? Zo ja, om welke situaties gaat het concreet? Zo neen, bestaat er een kans dat strijdige regelgeving in de toekomst kan leiden tot gevaarlijke situaties? </vraag>
      <vraag nummer="3">Hoe worden de belangen van terrorismebestrijding en transportveiligheid met elkaar vergeleken of tegen elkaar afgewogen? </vraag>
      <vraag nummer="4">Vindt er afstemming plaats tussen de betrokken ministeries om te voorkomen dat regels met betrekking tot terrorismebestrijding botsen met regels met betrekking tot transportveiligheid? Zo ja, hoe vindt deze afstemming plaats? Zo neen, waarom niet? </vraag>
      <vraag nummer="5">Hoe oordeelt u over de stelling van de Inspectie Verkeer en Waterstaat dat «Het veiligheidsbewustzijn en de professionaliteit van het cabinepersoneel (in vliegtuigen) «in een aantal gevallen»» te wensen over laten? </vraag>
      <noten afkomstig="vraag">
         <noot nummer="1" datum="2007-07-4" bron="Financieel Dagblad">Financieel Dagblad, 4 juli 2007</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1 1">Ja. Wel wil opmerken dat de tekst in het artikel in het Financieel Dagblad (bijgevoegd) <voetnoot nummer="1"/>inhoudelijk niet overeenkomt met de tekst van het Jaarbericht 2005 van de Inspectie Verkeer en Waterstaat dat ook aan uw Kamer is toegezonden en waar het artikel naar verwijst. Ik zal bij de beantwoording van de vragen uitgaan van de tekst uit het Jaarbericht 2005, zoals bijgevoegd <voetnoot nummer="1"/>. </antwoord>
      <antwoord nummer="2" voetnoot="2 3 4">Nee, voor zover de Inspectie Verkeer en Waterstaat en de Nationaal Coördinator Terrorismebestrijding hebben kunnen constateren, zijn er geen gevaarlijke situaties ontstaan. Wel heeft de Inspectie Verkeer en Waterstaat strijdige regelgeving op het gebied van safety (transportveiligheid) en security (terrorismebestrijding) geconstateerd in internationale regelgeving betreffende het vervoer van gevaarlijke stoffen door de lucht, waar in sommige gevallen verpakkingseisen moeilijk met elkaar te rijmen zijn <voetnoot nummer="2"/>. Om deze geconstateerde strijdigheid in de toekomst te repareren, is op initiatief van Verkeer en Waterstaat en in overeenstemming met de Nationaal Coördinator Terrorismebestrijding een tekstvoorstel opgenomen in de herziening van de Europese Verordening waarin luchtvaartsecurity-eisen zijn vastgelegd. De voorgestelde tekst legt vast dat de security-eisen de safety-eisen met betrekking tot luchtvaartveiligheid en het transport van gevaarlijke stoffen onverlet laten <voetnoot nummer="3"/>. Door dit tekstvoorstel wordt bereikt dat bij eventuele strijdigheden tussen safety- en security-eisen in de luchtvaart de veiligheid ook in de toekomst gewaarborgd blijft. De besluitvorming rond deze herziening is inmiddels in een vergevorderd stadium. In de scheepvaart zijn eisen betreffende toegang tot ruimtes soms strijdig, wanneer in verband met security deuren afgesloten moeten zijn terwijl voor brandweer toegang gegarandeerd moet zijn. Deze strijdigheid is oplosbaar in de praktijk, middels aanpassingen aan deurvergrendelingssystemen en procedures. Daarnaast behoudt de kapitein de plicht, zoals is vastgelegd in een Europese Verordening, om in geval van strijdigheid tussen safety- en security-eisen uitvoering te geven aan die maatregelen die hij nodig acht voor de veiligheid (safety) van het schip <voetnoot nummer="4"/>. </antwoord>
      <antwoord nummer="3">Het gaat erom een dusdanige balans tussen de safety- en securitybelangen te vinden, dat uiteindelijk de transportveiligheid in zijn geheel ermee gediend is. Deze belangenafweging vindt plaats – naast de eigenstandige belangenafweging door specialisten van het Ministerie van Verkeer en Waterstaat en van de Nationaal Coördinator Terrorismebestrijding – in verschillende overleggremia en indien nodig met andere overheidspartijen en de sector. </antwoord>
      <antwoord nummer="4">Ja, in de structurele overleggen vindt afstemming plaats tussen het Ministerie van Verkeer en Waterstaat, de Nationaal Coördinator Terrorismebestrijding en waar het de uitvoering betreft de Koninklijke Marechaussee, waarbij ontwikkelingen, incidenten en (mogelijke tegenstrijdige) regels besproken worden. </antwoord>
      <antwoord nummer="5">De term «veiligheidsbewustzijn» zoals gebruikt in het Jaarbericht 2005 betreft het safety-bewustzijn. Tijdens inspecties in 2005 is geconstateerd dat cabinepersoneel de safety procedures niet altijd conform de vastgestelde standaarden uitvoert. Naar aanleiding van deze constatering is door de Inspectie overleg gepleegd met de desbetreffende luchtvaartmaatschappijen, waarbij de Inspectie heeft aangedrongen op verbetering. Als resultaat hiervan zijn de interne (maatschappij-)controles verscherpt en is het aantal interne inspecties verhoogd. Ik vertrouw er op u hiermee voldoende te hebben geïnformeerd. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2">Verpakkingseisen ivm safety zijn in IACO-verband wereldwijd vastgelegd in Annex 18 bij het Verdrag van Chicago en in Nederland direct toepasbaar, verpakkingseisen ivm security in EU-Verordening 2320/2002</noot>
         <noot nummer="3" titel="(17a) This Regulation is without prejudice to the application of rules on aviation safety, including those relating to the transportation of dangerous goods">Het huidige tekstvoorstel (Europese Commissie, AVIA W.DOC 2006/43 dd 13-7-2006), dat niet ter discussie lijkt te staan, is: «(17a) This Regulation is without prejudice to the application of rules on aviation safety, including those relating to the transportation of dangerous goods»</noot>
         <noot nummer="4" titel="Indien er tijdens de bedrijfsactiviteiten van het schip een situatie ontstaat, waarbij volgens het professioneel oordeel van de kapitein, voor het schip geldende eisen inzake veiligheid en beveiliging met elkaar in strijd zijn, geeft de kapitein uitvoering aan de eisen die noodzakelijk zijn voor de veiligheid van het schip. De kapitein kan in dergelijke gevallen tijdelijke beveiligingsmaatregelen treffen, en hij informeert onverwijld de Administratie en, indien van toepassing, de verdragsluitende regering van het land in wier haven het schip zich bevindt of voornemens is binnen te lopen. Al dergelijke tijdelijke beveiligingsmaatregelen in het kader van deze verordening dienen in de hoogst mogelijke mate afgestemd te zijnop het geldende beveiligingsniveau. Wanneer dergelijke gevallen worden vastgesteld, zorgt de Administratie ervoor dat deze strijdigheden worden opgelost en dat de kans op herhaling tot een minimum wordt beperkt">«EU Vo 754/2004, bijlage I, Voorschrift 8 onder 2: «Indien er tijdens de bedrijfsactiviteiten van het schip een situatie ontstaat, waarbij volgens het professioneel oordeel van de kapitein, voor het schip geldende eisen inzake veiligheid en beveiliging met elkaar in strijd zijn, geeft de kapitein uitvoering aan de eisen die noodzakelijk zijn voor de veiligheid van het schip. De kapitein kan in dergelijke gevallen tijdelijke beveiligingsmaatregelen treffen, en hij informeert onverwijld de Administratie en, indien van toepassing, de verdragsluitende regering van het land in wier haven het schip zich bevindt of voornemens is binnen te lopen. Al dergelijke tijdelijke beveiligingsmaatregelen in het kader van deze verordening dienen in de hoogst mogelijke mate afgestemd te zijnop het geldende beveiligingsniveau. Wanneer dergelijke gevallen worden vastgesteld, zorgt de Administratie ervoor dat deze strijdigheden worden opgelost en dat de kans op herhaling tot een minimum wordt beperkt». Deze tekst is gelijk aan de tekst in het wereldwijd geldende SOLAS verdrag, hoofdstuk XI-2, regulation 8</noot>
      </noten>
   </antwoorden>
</kvr>
