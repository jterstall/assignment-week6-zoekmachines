<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de huidige Europese energie-infrastructuur. (Ingezonden 30 oktober 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18936
</item>
         <item attribuut="Inhoud">Vragen naar aanleiding van een bericht in het Financieele Dagblad van 28 oktober 2003 over een onderzoeksverslag van de Union for the Co-ordination of Transmission of Electricity (UCTE) waaruit zou blijken dat de huidige Europese energie-infrastructuur niet geschikt is om de toegenoemen internationale handelsstromen van elektriciteit te verwerken.</item>
         <item attribuut="Rubriek">Energie, water en grondstoffen (Elektriciteit) Energie, water en grondstoffen (Energiebedrijven) Ruimtelijke ordening en infrastructuur (Overig)</item>
         <item attribuut="Trefwoorden">Elektriciteit Energiebedrijven Infrastructuur</item>
         <item attribuut="Vindplaats">Kamervragen met antwoord 2003-2004, nr. 351, Tweede Kamer</item>
         <item attribuut="Vraagnr_bij_indiening">2030402150</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2003-11-24</item>
         <item attribuut="Datum_indiening">2003-10-30</item>
         <item attribuut="Document-id">KVR18936</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="755" allpagenumbers="755 756 757" vetnummer="2030402150" code="0304tkkvr351" lopendefooter="Tweede Kamer, vergaderjaar 2003–2004, Aanhangsel" filenaam="KVR18936" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="351" onderwerp="" indiendatum="2003-10-30">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-11-24">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de berichtgeving over een tussentijds onderzoeksverslag van de Union for the Co-ordination of Transmission of Electricity (UCTE), waarin o.a. wordt gesteld dat de huidige Europese energie-infrastructuur niet geschikt is om de toegenomen internationale handelsstromen van elektriciteit te verwerken? <voetnoot nummer="1"/>
      </vraag>
      <vraag nummer="2">Deelt u de mening van de UCTE, het samenwerkingsverband van stroomnetbeheerders, dat de problemen rondom de Italiaanse stroomstoring van 28 september jl. hadden kunnen leiden tot het uitvallen van het gehele Europese hoogspanningsnet? Zo neen, waarom niet? </vraag>
      <vraag nummer="3">Wanneer kan het definitieve onderzoeksverslag verwacht worden? Bent u bereid de Kamer spoedig te informeren over uw reactie op dit onderzoeksverslag? </vraag>
      <vraag nummer="4">In welke mate kan Nederland worden getroffen door problemen in Duitsland, België of andere landen? </vraag>
      <vraag nummer="5">Klopt het dat uitbreiding van de internationale transmissiecapaciteit, wat een doelstelling is van zowel het kabinet als de Europese Commissie, de gevoeligheid voor dergelijke onvoorspelbare kettingreacties kan vergroten? Zo nee, waarom niet? Zo ja, welke conclusie verbindt u daaraan? </vraag>
      <vraag nummer="6">Deelt u de mening dat het Nederlandse systeem met relatief gescheiden stroomcircuits en netringen in Europa navolging zou moeten vinden, om bovengenoemd probleem te beperken? Kunt u dit naarvoren brengen in Europees verband? </vraag>
      <vraag nummer="7">Kunt u daarbij ook de omvangrijke kosten betrekken, die de aanleg van hoogspanningsnetten met zich mee brengt? Deelt u de mening dat het de voorkeur verdient dat stroom decentraal of nationaal wordt opgewekt, zodat behalve meer stabiliteit ook omvangrijke kosten worden bespaard, die de aanleg van internationale transmissiecapaciteit met zich meebrengt? </vraag>
      <vraag nummer="8">Als de kosten van interconnectiecapaciteit inderdaad heel hoog zijn, legt dat dan niet een fundamentele zwakte bloot van het Europese beleid dat is gebaseerd op onbeperkte internationale concurrentie, en verdient dit beleid dan geen heroverweging? </vraag>
      <noten afkomstig="vraag">
         <noot nummer="1" datum="2003-10-28" bron="Financieel Dagblad">Financieel Dagblad, 28 oktober 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja, hiermee ben ik bekend. Zie hiervoor http//www.ucte.org/publications: Interim Report of the Investigation Committee on the 28th September 2003 Blackout in Italy, UCTE Report, 27 October 2003. </antwoord>
      <antwoord nummer="2">UCTE concludeert in zijn interim rapport dat het incident in Italië geen ernstige consequenties heeft gehad buiten Italië. De storing zorgde voor een vermindering van de veiligheidsmarges voor het Europese net, maar de elektriciteitsvoorziening in andere landen is in stand gebleven. Dit is mede te danken aan de grote mate van afstemming en de goede operationele afspraken die de Transmission System Operators (TSO) in UCTE-verband hebben gemaakt. Deze afspraken hebben onder andere betrekking op de aan te houden veiligheidsmarges en op maatregelen die genomen dienen te worden bij storingen. Bij het incident in Italië zorgde het wegvallen van de verbindingen tussen Zwitserland en Italië voor een acuut overschot aan geproduceerde elektriciteit van 6400 MW in het UCTE-net. Aangezien elektriciteit met kan worden opgeslagen, moest dit overschot in het UCTE-net direct worden opgevangen om instabiliteit van het hoogspanningsnet te voorkomen. De overige landen hebben dat in korte tijd binnen de bestaande afspraken weggeregeld en exportprogramma’s bijgesteld. Daaruit blijkt dat de bestaande afspraken in de praktijk goed werken. </antwoord>
      <antwoord nummer="3">Helaas kan ik nog geen uitsluitsel geven over wanneer het definitieve onderzoeksverslag verwacht wordt. Naast het eerder genoemde rapport vinden er momenteel afzonderlijke onderzoeken plaats van de TSO’s van Zwitserland (ETRANS) en Italië (GRTN). Het UCTE Steering Committee (dagelijks bestuur) onderzoekt momenteel o.a. de te volgen procedures bij calamiteiten en eventuele bijstellingen en zal eind november besluiten over mogelijke verdere maatregelen. Afhankelijk van deze onderzoeken en de bijeenkomst van de UCTE Steering Committee eind november verwacht ik meer duidelijkheid over de verschijningsdatum van het definitieve onderzoeksverslag. Ik zal de Kamer na het verschijnen van het definitieve onderzoeksverslag zo spoedig mogelijk informeren over mijn reactie daarop. </antwoord>
      <antwoord nummer="4">Eén van de opties om de kwetsbaarheid van de binnenlandse stroomvoorziening voor mogelijke calamiteiten in het buitenland te beperken, is spreiding van de grensoverschrijdende verbindingen. Naarmate er meer verbindingen in gebruik zijn kunnen storingen in één daarvan immers beter worden opgevangen. Daarnaast is de in het antwoord op waag 2 genoemde goede samenwerking tussen de TSO’s van groot belang. De Nederlandse TSO, TenneT, werkt in de dagelijkse planning en bedrijfsvoering intensief samen met de Duitse netbeheerders E.On-Netz, RWE Transportnetz Strom en de Belgische TSO, Elia. Dit gebeurt onder meer door informatie-uitwisseling en in het gezamenlijk veilen van import/export-capaciteit. Gezamenlijk lossen zij knelpunten in het grensverkeer op en hebben zij procedures en maatregelen afgesproken over hoe te acteren in probleemsituaties (congestion &amp; security management). TenneT heeft daarnaast ook een uitgebreid calamiteiten-trainingsprogramma voor haar wachtingenieurs van het Landelijk Bedrijfsvoeringscentrum. Ook zijn er gezamenlijke trainingen voor noodsituaties met buitenlandse TSO’s, regionale netbeheerders en bedrijfsvoerders van productielocaties. Daarnaast ben ik voornemens om in 2004 een Memorandum of Understanding te sluiten inzake TSO-aangelegenheden met zowel Duitsland als België. De kern van dit MoU bestaat uit afspraken over het tot stand brengen van een betere samenwerking en communicatie tussen de verschillende TSO’s. Deze maatregelen geven mij het vertrouwen dat eventuele calamiteiten in het éne land niet behoeven te leiden tot ernstige consequenties in andere landen. Daarmee heb ik het vertrouwen dat de elektriciteitsvoorziening in Nederland onder voorzienbare omstandigheden niet in de problemen komt door calamiteiten in het buitenland. </antwoord>
      <antwoord nummer="5">Nee, in principe geldt dat hoe meer het transport over meer verbindingen is verspreid, hoe betrouwbaarder dit transport wordt. Een sterk vermaasd (onderling doorgekoppeld) net, zoals het Europese net, kan incidenten beter opvangen. Dit in tegenstelling tot bijvoorbeeld in de Verenigde Staten, waar grote transporten over een beperkt aantal verbindingen over grote afstanden gaan. </antwoord>
      <antwoord nummer="6">De structuur van het Nederlandse net, een centrale ring die het mogelijk maakt gebieden van twee kanten te voorzien van stroom, maakt het mogelijk snel actie te nemen op grote storingen. Bovendien verbindt deze ring een aantal afzonderlijke regionale deelnetten. Dit maakt het mogelijk in geval van grote storingen, door snelle actie vanuit een centrale regie door de landelijke netbeheerder, bepaalde gebieden te isoleren en de consequentie van storingen in te dammen. Nederland heeft een relatief sterke koppeling met het buitenland in vergelijking met andere lidstaten. Deze koppeling zal alleen maar sterker worden als nieuwe landsgrensoverschrijdende verbindingen met bijvoorbeeld het Verenigd Koninkrijk worden gerealiseerd. De optimale structuur van het Europese net wordt regelmatig in internationaal verband besproken, bv. tijdens het Florence Forum. </antwoord>
      <antwoord nummer="7" voetnoot="1">Laat ik allereerst stellen dat internationale transmissiecapaciteit over het algemeen verhoudingsgewijs niet zo duur is. Interconnectoren komen de stabiliteit van het net ten goede en hebben als belangrijk voordeel dat zij de efficiëntie en liquiditeit van de markt vergroten. Natuurlijk is het zo dat er een balans moet zijn tussen nationaal productie vermogen en interconnectiecapaciteit. Echter, met goede internationale afspraken, zoals de samenwerkingsafspraken die de TSO’s onderling in UCTE-verband hebben gemaakt, het bovengenoemde Memorandum of Understanding, maar ook de Europese Richtlijnen <voetnoot nummer="1"/>, mag het voor de stabiliteit van de netten niet uitmaken of stroom nationaal, decentraal of in een ander land wordt opgewekt. Europees gezien bestaat het streven om de interconnectie tussen de verschillende lidstaten te verbeteren, juist om leveringszekerheid, mededinging en handel mogelijk te maken. Zie hiervoor ook het persbericht van Europees Commissaris Loyola de Palacio van 28 september jl. </antwoord>
      <antwoord nummer="8">De aanleg van transportinfrastructuur om bestaande productiecapaciteit efficiënter te benutten is relatief goedkoper dan de bouw van nieuwe productiecapaciteit. De relatieve kosten vallen dus mee. Daarom streven we in Europa naar vergroting van de interconnectiecapaciteit, juist opdat er echt een Europees level-playing-fïeld kan ontstaan. Ten aanzien van de bouw van hoogspanningsverbindingen als interconnectoren geldt dat de complexe vergunningenprocedures voor hoogspanningsverbindingen vertragend kunnen werken. Maar zoals bekend kunnen deze ook vertragend werken voor de bouw van nieuwe productiecapaciteit. </antwoord>
      <noten afkomstig="antwoord">
         <noot nummer="1">Richtlijn 2003/55/EG en Richtlijn 2003/54/EG</noot>
      </noten>
   </antwoorden>
</kvr>
