<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Rehwinkel (beiden PvdA) aan de ministers voor Grote Steden- en Integratiebeleid en van Sociale Zaken en Werkgelegenheid over een rapport over het klimaat voor etnische minderheden in Nederland. (Ingezonden 16 november 2001); Antwoord</item>
         <item attribuut="Bestand">33Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15263
</item>
         <item attribuut="Inhoud">Vragen naar aanleiding van het tweede rapport van de Europese Commissie tegen Racisme en Intolerantie (ECRI).</item>
         <item attribuut="Rubriek">Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Minderheden Rassendiscriminatie</item>
         <item attribuut="Vindplaats">Kamervragen met antwoord 2001-2002, nr. 800, Tweede Kamer</item>
         <item attribuut="Vraagnr_bij_indiening">2010202380</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-03-11</item>
         <item attribuut="Datum_indiening">2001-11-16</item>
         <item attribuut="Document-id">KVR15263</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1679" allpagenumbers="1679 1680 1681 1682" vetnummer="2010202380" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15263" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="800" onderwerp="" indiendatum="2001-11-16">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan>de ministers voor Grote Steden- en Integratiebeleid en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="11 maart 2002) Hierbij bied ik u mede namens de staatssecretaris van Sociale Zaken en Werkgelegenheid mw. mr. A.E. Verstand-Bogaert, de resterende antwoorden aan op de schriftelijke vragen die zijn gesteld door de leden Bussemaker en Rehwinkel (beiden PvdA) over een rapport over het klimaat voor etnische minderheden in Nederland. Deze vragen werden ingezonden op 16 november 2001. Op 15 november 2001">
         <antwoorder functie="" ministerie="Grote Steden- en Integratiebeleid"/>
         <mede-antwoorder>de staatssecretaris van Sociale Zaken en Werkgelegenheid, mw</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wanneer heeft u kennisgenomen van de aanbevelingen van de Raad van Europa om het klimaat voor etnische minderheden in Nederland te verbeteren, zoals die eind vorig jaar zijn vastgesteld en recent zijn gepubliceerd in het tweede rapport van de Europese Commissie tegen Racisme en Intolerantie (ECRI)? <voetnoot nummer="1"/>
      </vraag>
      <vraag nummer="2">Heeft u vóór publicatie van het rapport gebruik gemaakt van de mogelijkheid te reageren op de kritiek van de ECRI, en zo ja, hoe was die reactie? </vraag>
      <vraag nummer="3">Hoe wordt geoordeeld over de verschillende aanbevelingen uit het ECRI-rapport waarin wordt gesteld dat op de arbeidsmarkt, binnen het onderwijs, de gezondheidszorg en het huisvestingsbeleid minderheden in Nederland met discriminatie te maken hebben en welke beleidsinitiatieven zijn en worden sinds december 2000 in gang gezet op basis van de aanbevelingen? </vraag>
      <vraag nummer="4">Welke initiatieven zijn op basis van het eerste ECRI-rapport van juni 1997 genomen en hadden die niet tot een betere beoordeling in 2000 moeten leiden? </vraag>
      <vraag nummer="5">Hoeveel klachten heeft de Commissie Gelijke Behandeling sinds de eerste ECRI-rapportage gehad over discriminatie van etnische minderheden bij sollicitaties, op de werkplek en over ongelijke beloning? </vraag>
      <vraag nummer="6">Zijn er inmiddels initiatieven genomen om de aanbevelingen uit de tweede rapportage op het gebied van de wet SAMEN te volgen? </vraag>
      <vraag nummer="7">Wat is het percentage etnische minderheden werkzaam binnen de publieke sector, dat in 1998 7,3 was, nu? </vraag>
      <vraag nummer="8">Bent u bereid streefcijfers te hanteren bij de participatie van minderheden binnen de publieke sector, analoog aan wat nu gebeurt bij vrouwenparticipatie in het kader van het meerjarenbeleidsplan emanicipatietaakstellingen? </vraag>
      <vraag nummer="9">Welke inzichten hebben de discriminatie-hotline en de discriminatie-site de laatste jaren opgeleverd en komen die overeen met de inhoud van het tweede ECRI-rapport, bijvoorbeeld wat betreft de toename van klachten over toegang tot publieke gelegenheden? </vraag>
      <noten afkomstig="vraag">
         <noot nummer="1" datum="2001-11-13" bron="ECRI, Second report on the Netherlands, adopted on 15 December 2000, Strasborg">ECRI, Second report on the Netherlands, adopted on 15 December 2000, Strasborg, 13 november 2001</noot>
      </noten>
   </vragen>
   <antwoorden aantal="10">
      <antwoord nummer="1">Op 24 september 2001 heeft de Nederlandse regering het tweede rapport van het ECRI ontvangen en kennis genomen van de inhoud van dat rapport. </antwoord>
      <antwoord nummer="2">Ja. De Nederlandse regering heeft gebruik gemaakt van de mogelijkheid te reageren op het rapport van het ECRI, nadat op 21 december 2000 het conceptrapport was opgesteld. In februari 2001 is het ECRI het Nederlands commentaar toegegaan. Nederland heeft in zijn commentaar op het rapport een gedetailleerd overzicht verstrekt van de verschillende acties en projecten ter bestrijding van discriminatie op diverse terreinen zoals bijvoorbeeld de arbeidsmarkt, het onderwijs, de gezondheidszorg en het politiewezen. </antwoord>
      <antwoord nummer="3">Voor wat betreft de aspecten van discriminatie op het terrein van de arbeidsmarkt, verwijs ik naar het antwoord dat de minister van Sociale Zaken en Werkgelegenheid heeft gegeven in zijn brief van 4 december 2001 (onder nummer AV/RV/2001/82351) gericht aan de voorzitter van de vaste commissie voor Sociale Zaken en Werkgelegenheid. Voor het overige zij verwezen naar de kabinetsreactie zoals die aan de voorzitter van de Tweede Kamer der Staten-Generaal c.q. de vaste commissie voor Binnenlandse Zaken en Koninkrijksrelaties is verstuurd (brief 7 maart 2002, nummer CIM2001/97958). </antwoord>
      <antwoord nummer="4">Voor het antwoord op deze vraag verwijs ik naar de kabinetsreactie zoals die aan de voorzitter van de Tweede Kamer der Staten-Generaal c.q. de vaste commissie voor Binnenlandse Zaken en Koninkrijksrelaties is verstuurd (brief 7 maart 2002, nummer CIM2001/97958). </antwoord>
      <antwoord nummer="5" voetnoot="2 3">De Commissie Gelijke Behandeling (CGB) vermeldt in haar jaarverslagen weliswaar het totaal aantal oordeelverzoeken op grond van klachten over ongelijke behandeling op basis van ras/nationaliteit, maar geeft daarbij geen nadere indeling naar de terreinen waarop zij betrekking hebben, zoals bijvoorbeeld arbeid, goederen en diensten, etc. Er is derhalve ook geen nadere uitsplitsing te vinden binnen het thema arbeid naar onderwerpen als werving en selectie, beloning, etc. De jaarverslagen van het CGB over de periode 1994 t/m 2000 geven in totaal 436 verzoeken tot een oordeel op grond van klachten over ongelijke behandeling op grond van ras. Het totaal aantal klachten dat niet ontvankelijk is, alsmede het totaal aantal klachten dat betrekking heeft op deelterreinen binnen de arbeid per jaar wordt niet gegeven. Ook de gegevens in de jaarverslagen over de oordelen leveren niet de gewenste informatie op. Wel verschaft de website van de CGB inzicht in klachten die betrekking hebben op de verschillende deelterreinen binnen de arbeid door middel van oordelenoverzichten die tot en met 2001 lopen en waarin is weergegeven of de klachten al dan niet gegrond zijn. Niet uit het oog moet worden verloren dat de beoordeling van het aantal klachten per jaar niet synchroon loopt met het aantal verzoeken dat in dat zelfde jaar de commissie heeft bereikt. Verzoeken tot beoordeling worden niet noodzakelijkerwijs in hetzelfde jaar afgedaan. Op basis van de overzichten van de oordelen, die naar discriminatiegrond kunnen worden opgevraagd, maar niet zijn gegroepeerd per terrein (arbeid, goederen en diensten, etc.), is door het ministerie van SZW een overzicht samengesteld, dat specifiek betrekking heeft op de arbeid en waarin de klachten op grond van ras/etnische herkomst zijn uitgesplitst naar de verschillende deelterreinen binnen de arbeid (zie tabel in bijlage 1). Bij de cijfers die worden gegeven in het overzicht moet rekening worden gehouden met het feit dat een klacht betrekking kan hebben op meerdere terreinen, die door de commissie apart worden beoordeeld naar al dan niet gemaakt direct of indirect onderscheid op grond van ras. Dit is meegenomen in het onderstaand overzicht. De cijfers hebben betrekking op de totale groep personen behorende tot etnische minderheden. De uitkomsten van het nadere onderzoek door het ministerie van SZW zijn als volgt. Het totaal aantal oordelen over de periode 1995–2001 dat betrekking heeft op discriminatieklachten op grond van ras/etnische herkomst bedraagt 205. Hiervan hebben in totaal 156 oordelen betrekking op de arbeid. Van de oordelen over arbeidskwesties blijken 63 van de klachten gegrond en 93 ongegrond te zijn. Hierbij dient te worden vermeld, dat uit het sociologische onderzoek in het kader van de evaluatie van de AWGB <voetnoot nummer="2"/>, naar voren komt dat klachten over ongelijke behandeling op grond van ras/etnische herkomst die via of met behulp van zogenaamde intermediairen (te denken valt daarbij aan bijvoorbeeld de antidiscriminatie bureaus) aan de Commissie worden voorgelegd, doorgaans vaker tot het oordeel gegrond leiden dan klachten die rechtstreeks worden voorgelegd. Voor wat betreft de toegang tot arbeidsorganisaties c.q. de werving en selectie, kan worden gemeld, dat het aantal klachten over de periode 1995–2001 dat betrekking heeft op instroom/werving en selectie (waaronder sollicitaties) in totaal 40 bedraagt. Daarvan zijn 20 klachten als gegrond en 20 als ongegrond beoordeeld. Waar het gaat om klachten over zaken die zich binnen de arbeidsorganisatie afspelen, zoals de beloning, of de bejegening op de werkvloer, bedraagt het aantal klachten dat te maken heeft met gelijke beloning in totaal 4, waarvan 3 gegrond en 1 ongegrond verklaard zijn. Met betrekking tot de bejegening op de werkvloer, c.q. discriminatie op de werkplek, conflicten of ongewenst gedrag op de werkvloer, is er sprake van in totaal 13 klachten, waarvan 11 als gegrond zijn beoordeeld en 2 ongegrond. Indien men tot discriminatie op de werkplek ook de klachten rekent die samenhangen met zaken zoals arbeidsvoorwaarden, beëindiging dienstverband, promotie, opleiding/scholing en voorkeurs-/gelijkekansenbeleid, dan zijn ook nog de volgende gegevens relevant. Voor wat betreft de arbeidsvoorwaarden gaat het om totaal 41 klachten, waarvan 15 gegrond en 26 ongegrond; voor beëindiging dienstverband betreft het 45 klachten, waarvan 12 gegrond en 33 ongegrond; 3 klachten hebben betrekking op promotie, waarvan 1 gegrond en 2 ongegrond en, over opleiding/scholing in het kader van een arbeidsovereenkomst betreft het 6 klachten die alle ongegrond blijken te zijn. Ten aanzien van voorkeursbeleid zijn er in totaal 4 klachten, waarvan 1 gegrond en 3 ongegrond. Voor een volledig inzicht wordt verwezen naar de bijlage. <voetnoot nummer="3"/>
      </antwoord>
      <antwoord nummer="6">Voor de beantwoording van deze vraag verwijs ik naar de brief van de minister van Sociale Zaken en Werkgelegenheid aan de vaste commissie voor Sociale Zaken en Werkgelegenheid (brief 4 december 2001, (nummer AV/VR/2001/82351). </antwoord>
      <antwoord nummer="7">In de vraag wordt verwezen naar het percentage 7,3 voor de publieke sector. Dit percentage heeft betrekking op het aandeel minderheden dat werkzaam is in de sector Rijk, dat wil zeggen bij de ministeries en de Hoge Colleges van Staat met uitzondering van het ministerie van Defensie. Dit percentage is gebaseerd op de gegevens die de ministeries hebben geleverd in het kader van de wet SAMEN. In onderstaande tabel wordt een overzicht gegeven van het aandeel minderheden in 2000 bij een aantal overheidssectoren: Rijk 7,5% Defensie 7,4% Gemeenten 6,0% Politie* 5,5% Provincies 5,0% Waterschappen 1,2% * Aandeel 1999. </antwoord>
      <antwoord nummer="8">In de bijlage Minderhedenbeleid bij de Rijksoverheid bij de nota Arbeidsmarkt en Etnische minderheden van het ministerie van Sociale Zaken en Werkgelegenheid is aanbevolen dat de ministeries er naar streven dat het aandeel minderheden ruim boven het evenredigheidspercentage van de wet SAMEN zal liggen. Het beleid van de ministeries is gericht op bevordering van instroom en doorstroom van minderheden. Streefcijfers kunnen dit beleid ondersteunen. De wettelijke taakstellingen plus het streven van de departementen om het aandeel minderheden ruim boven het evenredigheidspercentage van de wet SAMEN te laten uitkomen zijn derhalve voor de ministeries als streefcijfers te kenmerken. </antwoord>
      <antwoord nummer="9" voetnoot="4 5 6 7">Uit het jaarverslag van het Meldpunt Discriminatie Internet (MDI) blijkt dat het aantal meldingen van discriminatie op het internet is gestegen <voetnoot nummer="4"/>. In 1999 waren er nog 181 klachten, in 2000 was dat aantal gestegen tot 550. Bij de helft van de uitingen ging het om discriminatie in de zin van de wet. De meeste meldingen hadden betrekking op antisemitische uitingen of uitingen die racistisch waren of discriminerend waren op basis van afkomst of huidskleur. Daarnaast stelt de Monitor Racisme en Extreem Rechts 2001 <voetnoot nummer="5"/>, dat er sinds een aantal jaren sprake is van een verslechtering van de situatie. Juist omdat de situatie al jaren langzaam maar zeker verslechtert zou de waakzaamheid groter moeten zijn en de bestrijding van racisme moeten worden geïntensiveerd. Verder zijn er de laatste jaren diverse inzichten verkregen voor wat betreft verschuivingen qua discriminatiegronden. De Monitor Racisme 2001 meldt, dat er in 1999 en 2000 een trend waarneembaar is tot een zekere verharding van gewelddadigheden. Er is in vergelijking met voorgaande jaren sprake van een meer persoonsgericht geweld. Daarnaast is het aantal anti-semitische uitingen de laatste tijd toegenomen en houden veel voorvallen in 1999 en 2000 op enigerlei wijze verband met de asielproblematiek. Tevens trekt het extreem-rechtse daderschap veel publicitaire aandacht hetgeen van betekenis is voor de sociale dimensie van deze gewelddadigheden. Na 11 september 2001 hebben zich meer islamofobe voorvallen voorgedaan. De Landelijke Vereniging van Anti Discriminatie Bureaus en Meldpunten geeft onder andere aan dat er sprake is van een proces van diversificatie wat betreft de gronden van discriminatie. Door de steeds betere en gedetailleerde registratie bij de Anti Discriminatie Bureaus komt er meer zicht op de verschillende gronden van discriminatie, te weten sekse, leeftijd, seksuele gerichtheid, handicap etc. Deze verbetering in de registratie zal alleen maar toenemen mede als gevolg van het feit dat de Nederlandse overheid een professionalisering van de ADB’s mogelijk heeft gemaakt via de Stimuleringsregeling professionalisering ADB’s. De Landelijke Vereniging van Anti Discriminatie Bureaus en Meldpunten constateert verder dat er een gematigd positieve ontwikkeling bestaat voor wat betreft het aantal meldingen op grond van «Ras en Afkomst». De indicatieve jaarcijfers 2000 van de Landelijke Vereniging van Anti Discriminatie Bureaus en Meldpunten tonen aan, dat 64% van de meldingen de discriminatiegrond «Ras en Afkomst» betrof. In 1997 was dit nog 81,7%, in 1998 71,8% en in 1999 74,4%. Op dit terrein is er kennelijk sprake van een dalende tendens. Bij deze cijfers moet vermeld worden dat ze betrekking hebben op de registratie van meldingen, zonder dat daarbij is aangegeven welke meldingen achteraf al dan niet ongegrond blijken te zijn. Het moge duidelijk zijn, dat de door de ECRI geconstateerde problematiek van nog bestaande vormen van directe c.q. indirecte discriminatie op verschillende terreinen in het maatschappelijke leven door de Nederlandse regering wordt onderkend, maar dat de Nederlandse overheid eveneens consequent aan het werk is om discriminatie verder tegen te gaan. Wat betreft de klachten over de toegang tot publieke gelegenheden (met name het deurbeleid van de Horeca), deze zijn volgens de Landelijke Vereniging van Anti Discriminatie Bureaus en Meldpunten in 2000 verdubbeld tot 8% in vergelijking met de voorgaande jaren. <voetnoot nummer="6"/>Een belangrijke reden hiervoor is dat door de extra aandacht van de antidiscriminatiebureaus (ADB’s) voor horeca het gemiddeld aantal meldingen hierover steeg. Ook de intensievere media-attentie die hiermee gepaard ging heeft dit proces nog eens versterkt. Daarentegen kan uit het aantal klachten dat bij de Commissie Gelijke Behandeling is ingediend, niet worden afgeleid of er sprake is van een daling dan wel een stijging van het aantal gevallen van onderscheid betreffende toelating tot uitgaansgelegenheden. Wat betreft de toelating tot horecagelegenheden is het aantal oordelen dat de Commissie heeft uitgesproken beperkt. <voetnoot nummer="7"/>In 1999 zijn er twee oordelen geweest (1999–83 en 1999–84). In 2000 betrof het vier oordelen (2000–59, 2000–68, 2000–84 en 2000–85). In 2001 sprak de Commissie één oordeel uit (2001–97). Naar aanleiding van de toename van horecaklachten hebben verschillende steden acties ondernomen. Breda, Hengelo, Helmond, Tilburg en zeer recentelijk ook Rotterdam hebben in dit kader zogenaamde Horeca(deurbeleid)convenanten afgesloten. De verschillende partijen zoals de lokale ADB’s, de horeca- exploitanten, de gemeentebesturen, de politie en jongerenorganisaties hebben de handen ineengeslagen en proberen middels het opzetten van een transparant systeem van toetsing van het deurbeleid tot verbeteringen te komen. Andere steden zoals Enschede hebben bijvoorbeeld een specifiek horecaproject opgezet of kennen een horecameldpunt dat toeziet op de behandeling van de klachten. De gemeente Utrecht heeft een notitie inzake discriminatie door horecagelegenheden vastgesteld die tevens een onderdeel vormt van het integraal beleid inzake veilig uitgaan. In Amsterdam wordt nog gewerkt aan het opstellen van een gedragscode. Door middel van het opzetten van verschillende gedragscodes, protocollen en convenanten wordt er duidelijk gewerkt aan een non-discriminatoir deurbeleid. Hoewel de schending van het convenant in principe kan leiden tot bestuurlijke maatregelen, zoals de (tijdelijke) intrekking van de vergunning, stuit dit in de praktijk nog wel op problemen. De Drank- en Horecawet bepaalt dat een vergunning ingetrokken wordt, indien de uitbater van een horecagelegenheid meer dan éénmaal onherroepelijk is veroordeeld tot een boete van </antwoord>
      <antwoord nummer="500">op grond van overtreding van 137c e.v. of 429quater Wetboek van Strafrecht. Betaling van een transactie van meer dan 375 wordt hiermee gelijkgesteld. Naar deze regeling wordt ook verwezen in de Aanwijzing discriminatie van de procureurs-generaal, laatstelijk gewijzigd 28-11-2001, in werking getreden 15-01-2002. In de praktijk is het echter nog nooit voorgekomen dat er meer dan één veroordeling plaatsvond. </antwoord>
      <noten afkomstig="antwoord">
         <noot nummer="8"/>
         <noot nummer="1" documenttype="Kamervragen" documentnummer="505" documentjaargang="2001-2002">Aanhangsel Handelingen, nr. 505, vergaderjaar 2001–2002.</noot>
         <noot nummer="2">Prof.mr. I.P. Asscher-Vonk &amp; prof.mr. C.A. Groenendijk, Gelijke behandeling: regels en realiteit. Een juridische en rechtssociologische analyse van de gelijke-behandelingswetgeving, Sdu Den Haag, 1999</noot>
         <noot nummer="3">Bijlage ter inzage gelegd bij het Centraal Informatiepunt Tweede Kamer</noot>
         <noot nummer="4">Inhoudelijk Jaarverslag 2000, Amsterdam: Stichting Magenta, Meldpunt Discriminatie Internet, 2001. De Stichting Magenta, Meldpunt Discriminatie Internet (MDI) (www.meldpunt.nl) is een landelijke instelling waar uitingen van discriminatie, racisme en anti-semitisme gemeld kunnen worden die op het internet aanwezig zijn. Het Meldpunt Discriminatie Internet onderwerpt meldingen aan een nader onderzoek, verzoekt eventueel de verwijdering van gewraakte gegevens, en doet indien nodig formeel aangifte van uitingen van discriminatie</noot>
         <noot nummer="5">Het project Monitor Racisme en Extreem Rechts wordt sinds 1997 uitgevoerd door de Universiteit Leiden in samenwerking met de Anne Frank Stichting. Het Ministerie van Binnenlandse Zaken en Koninkrijksrelaties heeft voor de Vierde Rapportage in 2001 een financiële bijdrage geleverd in de publicatiekosten</noot>
         <noot nummer="6" datum="2001-03-21" bron="Kerncijfers discriminatie. Landelijke cijfers over geregistreerde meldingen van discriminatie. Een rapport van de Landelijke Vereniging van Anti Discriminatie Bureaus en Meldpunten">Kerncijfers discriminatie. Landelijke cijfers over geregistreerde meldingen van discriminatie. Een rapport van de Landelijke Vereniging van Anti Discriminatie Bureaus en Meldpunten, 21 maart 2001</noot>
         <noot nummer="7">Zie hierover I.P. Asscher-Vonk et al: Gelijke behandeling: Regels en realiteit , (Een juridische en rechtssociologische analyse van de gelijke-behandelingswetgeving), Den Haag: SDU 1999, p. 524</noot>
         <noot nummer="8" titel="Hof verklaart beklag over niet-vervolging horecadiscriminatie ongegrond">Zie hierover Houtzager: «Hof verklaart beklag over niet-vervolging horecadiscriminatie ongegrond», Zebra Magazine nr. 4, december 2001, p. 20</noot>
      </noten>
   </antwoorden>
</kvr>
