<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Knops en Vietsch (beiden CDA) aan de ministers van Volkshuisvesting, Ruimtelijke Ordening en Milieubeheer, voor Wonen, Wijken, Integratie en van Verkeer en Waterstaat over een proef met alternatief beton- en metselzand. (Ingezonden 26 februari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31668
</item>
         <item attribuut="Inhoud">Vragen naar aanleiding bericht (Cobouw, 16/18 februari 2008). Indieners willen weten waarom de ministers van VROM, WWI en VW niet meewerken aan een proef om puin te gebruiken als alternatief beton- en metselzand. Ze wijzen op de stijgend hoeveelheid puin die te groot zijn om uitsluitend als funderingsmateriaal onder wegen gebruikt te worden, onderzoeken en afspraken in de Sloop- en Recycling branche en de betonmortelbranche. Waarom komen de ministers hun eerdere toezeggingen aan de Commissie Tommel niet tegemoet? Hoe past genoemde weigering in het regeringsbeleid inzake de rijksdoelstelling 100% duurzaam inkopen (Kamerstuk 29800 XI, nr. 130) en de pijler 'verhoging aandeel hernieuwbare bronnen' uit het werkprogramma 'Schoon en Zuinig'?</item>
         <item attribuut="Rubriek">Bouw (Bouwmaterialen) Energie, water en grondstoffen (Grondstoffen) Milieu (Recycling) Verkeer, vervoer en waterstaat (Wegen)</item>
         <item attribuut="Trefwoorden">Bouwmaterialen Grondstoffen Recycling Wegen</item>
         <item attribuut="Vindplaats">Kamervragen met antwoord 2007-2008, nr. 2062, Tweede Kamer</item>
         <item attribuut="Vraagnr_bij_indiening">2070812680</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="CDA">Knops Vietsch</persoon>
         </item>
         <item attribuut="Datum_reaktie">2008-04-16</item>
         <item attribuut="Datum_indiening">2008-02-26</item>
         <item attribuut="Document-id">KVR31668</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4227" allpagenumbers="4227 4228" vetnummer="2070812680" code="0708tkkvr2062" lopendefooter="Tweede Kamer, vergaderjaar 2007–2008, Aanhangsel" filenaam="KVR31668" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2062" onderwerp="" indiendatum="2008-02-26">
         <vrager partij="CDA" oorsprong="parlement">Knops Vietsch</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, voor Wonen, Wijken, Integratie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="16 april 2008), zie ook Aanhangsel Handelingen nr. 1737, vergaderjaar 2007–2008">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Geen proef alternatief beton- en metselzand»? <voetnoot nummer="1"/>
      </vraag>
      <vraag nummer="2">Is het u bekend dat uit onderzoek blijkt dat in de komende 15 jaar de hoeveelheid puin met 50 tot 100% zal toenemen? Deelt u de mening dat deze hoeveelheid te groot is om slechts als funderingsmateriaal onder de wegen toegepast te worden? </vraag>
      <vraag nummer="3">Is het u bekend dat hiervoor in de afgelopen jaren verschillende onderzoeken zijn verricht en CUR-aanbevelingen zijn vastgesteld en er afspraken zijn gemaakt tussen de Sloopen Recycling-branche en de betonmortel branche (VOBN), waardoor er naast recyclinggranulaat voor de wegenbouw er een tweede hoofdstroom gecreëerd is, te weten recyclinggranulaat als vervanger voor grind en beton- en metselzand voor beton, die voldoet aan strenge criteria? Op welke wijze gaat u hergebruik echt stimuleren? </vraag>
      <vraag nummer="4">Wat vindt u van de aanbevelingen van de commissie Tommel aan het Rijk en de provincies om proefprojecten te doen met fijn zand en fijne granulaten om de kennis over de marktacceptatie van deze producten te bevorderen, zodat er uiteindelijk minder noodzaak is om te ontgronden? </vraag>
      <vraag nummer="5">Waarom biedt u geen mogelijkheden voor verdere implementatie voor de toepassing van secundaire bouwgrondstoffen in de vorm van recyclinggranulaat in beton en waarom komt u niet tegemoet aan uw eerdere toezeggingen aan de Commissie Tommel? </vraag>
      <vraag nummer="6">Hoe past uw weigering om proeven te starten inzake het hergebruik van betongranulaat als alternatief voor beton- en metselzand in het regeringsbeleid inzake de rijksdoelstelling 100% duurzaam inkopen en de pijler «verhoging aandeel hernieuwbare bronnen» uit het werkprogramma «Schoon en zuinig»? </vraag>
      <noten afkomstig="vraag">
         <noot nummer="2"/>
         <noot nummer="1">Cobouw, 16/18 febr 2008</noot>
         <noot nummer="2" documenttype="Kamerstuk" kamerstuk-id="29 800 XI" documentnummer="130">Kamerstuk 29 800 XI, nr. 130</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennisgenomen van het desbetreffende artikel. </antwoord>
      <antwoord nummer="2">Het is mij bekend dat de hoeveelheid puin toe zal nemen en ik deel de mening dat deze hoeveelheid te groot is om alleen als funderingsmateriaal onder wegen toe te passen. </antwoord>
      <antwoord nummer="3">Daar ben ik mee bekend, waarbij ik er met betrekking tot «vervanging van beton-en metselzand voor beton» van uitga dat u doelt op de fijne fracties uit bouw- en sloopafvalgranulaten (bsa-granulaten) als vervanger voor grof (rivier)zand en fijn grind in beton, waarvoor in CUR-aanbeveling 106 (norm)aanvullende technische bepalingen zijn opgenomen (CUR staat voor Civieltechnisch Centrum Uitvoering Research en Regelgeving). Om te bekijken of met betrekking tot zowel grind- als zandvervanging, ingrijpen van de overheid (in welke vorm dan ook) noodzakelijk is en wat hier de voor- en nadelen van zijn, wordt door onafhankelijke deskundigen een Maatschappelijke Kosten Baten Analyse (MKBA ) uitgevoerd. Een MKBA geeft inzicht in alle effecten die het beleid met zich meebrengt. Overigens worden ook initiatieven naar de toepassing van fijner zand als grondstof in beton ondersteund. Daarnaast merk ik op dat het CUR onderzoek heeft gedaan naar fijner zand in beton als vervanger voor grof (rivier)zand. Toepassing van fijnere zanden zou leiden tot minder ruimtelijke druk op de gebieden waar het grove zand voorkomt. Op grond van het onderzoeksrapport en het evaluatierapport van één proefproject, heeft de Rijksgebouwendienst geoordeeld dat de beschikbare informatie niet het vertrouwen geeft dat technisch verantwoorde en succesvolle toepassing in een utiliteitsbouwproject mogelijk is. </antwoord>
      <antwoord nummer="4">Rijk en provincies hebben de maatschappelijke verantwoordelijkheid om waar dat mogelijk en verantwoord is voorbeeld- en proefprojecten te realiseren om milieubevorderende maatregelen te onderzoeken of stimuleren. Er is wel een onderscheid in proefprojecten en voorbeeldprojecten. Voorbeeldprojecten dienen om kennis en marktacceptatie te bevorderen. Proefprojecten dienen om de geschiktheid van genoemde toepassingen te onderzoeken. </antwoord>
      <antwoord nummer="5">Zie het antwoord bij vraag 6. </antwoord>
      <antwoord nummer="6">Ik onderken het belang van het terugdringen van het gebruik van primaire grondstoffen, zoals (grof) zand en grind. Voor elke toepassing van vervangende materialen moeten de technische mogelijkheden, consequenties en geschikte toepassingsgebieden worden onderzocht. Afhankelijk van de bevindingen wordt een voorbeeld- danwel proefproject gezocht. De uitgangspunten daarbij zijn dat de beoogde toepassing én veilig moet zijn, én milieuwinst moet opleveren. Vervanging van grind door bsa-/betongranulaat: Het Rijk schrijft voor zijn rijksgebouwen al sinds meer dan 10 jaar 20% grindvervanging in beton door bsa-granulaten voor. Dit percentage is haalbaar gebleken zonder dat de constructieve eigenschappen van het beton negatief worden beïnvloed. In 2007 is CUR-aanbeveling 112 «Beton met betongranulaat als grof toeslagmateriaal» verschenen. De Rijksgebouwendienst heeft het voornemen een hoger percentage betongranulaat voor te schrijven in voorbeeldprojecten die zich daarvoor op grond van deze CUR-aanbeveling lenen en onderzoekt momenteel de mogelijkheden daartoe. Vervanging van grof zand (standaard betonzand) door de fijne fractie uit bsa-granulaten: In 2006 is CUR-aanbeveling 106 «Beton met fijne fracties uit BSA-granulaten als fijn toeslagmateriaal» verschenen. De daarin aangegeven consequenties vormen op basis van de bovengenoemde uitgangspunten voor de Rijksgebouwendienst aanleiding voor deze toepassing géén proefproject te starten. Vervanging van grof zand (standaard betonzand) door fijner (primair gewonnen) zand: Alhoewel deze toepassing het gebruik van primaire grondstoffen niet terugdringt, vermindert zij wel de ruimtelijke druk op de gebieden waar het grove zand voorkomt. De Commissie Tommel heeft aan de Rijksgebouwendienst gevraagd een voorbeeldproject te willen overwegen voor deze toepassing bij een utiliteitsbouwproject. De Rijksgebouwendienst heeft aan de commissie laten weten in dit stadium alleen af te zien van een voorbeeldproject voor toepassing van fijner (primair gewonnen) zand in beton bij een utiliteitsbouwproject. De beschikbare informatie geeft vooralsnog niet het vertrouwen dat een technisch verantwoorde en succesvolle toepassing in zo’n voorbeeldproject mogelijk is. De Rijksgebouwendienst heeft de commissie wel het aanbod gedaan om met deskundige partijen de technische mogelijkheden en toepassingsgebieden van fijner zand in beton nader te beschouwen. Resumerend kan worden vastgesteld dat van een algehele weigering om een proefproject te starten voor het hergebruik van betongranulaat als alternatief voor beton- en metselzand géén sprake is. </antwoord>
      <noten afkomstig="antwoord"/>
   </antwoorden>
</kvr>
