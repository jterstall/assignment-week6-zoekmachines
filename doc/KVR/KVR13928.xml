<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ravestein (D66) aan de ministers voor Grote Steden- en Integratiebeleid, van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport over ontvoeringen van meisjes van Turkse afkomst. (Ingezonden 6 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13928
</item>
         <item attribuut="Inhoud">Vragen over onder meer Nederlandse meisjes van Turkse afkomst, die worden ontvoerd en naar gesloten internaten in Turkije worden gebracht voor heropvoeding (Rotterdams Dagblad, Alkmaarse Courant, Eindhovens Dagblad, 24 januari 2001).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Delicten Jeugdigen Turkije</item>
         <item attribuut="Vindplaats">Kamervragen met antwoord 2000-2001, nr. 1407, Tweede Kamer</item>
         <item attribuut="Vraagnr_bij_indiening">2000105930</item>
         <item attribuut="Afkomstig_van">Grote Steden- en Integratiebeleid (GSI) Justitie (JUS) Binnenlandse Zaken en Koninkrijksrelaties (BZK) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Ravestein</persoon>
         </item>
         <item attribuut="Datum_reaktie">2001-06-27</item>
         <item attribuut="Datum_indiening">2001-02-06</item>
         <item attribuut="Document-id">KVR13928</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2935" allpagenumbers="2935 2936" vetnummer="2000105930" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13928" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1407" onderwerp="" indiendatum="2001-02-6">
         <vrager partij="D66" oorsprong="parlement">Ravestein</vrager>
         <vraagt-aan>de ministers voor Grote Steden- en Integratiebeleid, van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-06-27">
         <antwoorder functie="" ministerie="Grote Steden- en Integratiebeleid"/>
         <mede-antwoorder>de ministers van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het onderzoek «Ik bepaal mijn eigen lot» van I. Yerden waaruit blijkt dat enkele tientallen meisjes van Turkse afkomst in de leeftijd van 15 tot 19 jaar, uit diverse Europese landen, waaronder Nederland, worden ontvoerd naar gesloten internaten in Turkije voor «heropvoeding»? <voetnoot nummer="1"/>
      </vraag>
      <vraag nummer="2">Klopt het dat de politie zich in dit soort gevallen op het standpunt stelt dat het gaat om een «cultuur- of familieprobleem», en, zo ja, hoe beoordeelt u dat? </vraag>
      <vraag nummer="3">Onderschrijft u de conclusie van de onderzoeker dat hulpverleners en politie harder moeten optreden tegen de ontvoeringen? </vraag>
      <vraag nummer="4">Welke maatregelen bent u voornemens te treffen? </vraag>
      <noten afkomstig="vraag">
         <noot nummer="1" datum="2001-01-24" bron="Rotterdams Dagblad, Alkmaarse Courant, Eindhovens Dagblad">Rotterdams Dagblad, Alkmaarse Courant, Eindhovens Dagblad, 24 januari 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het onderzoek richtte zich op de vraag welke strategieën Turkse meisjes kiezen die opvoedingsconflicten hebben met hun ouders. Daarvoor werd gesproken met thuiswonende meisjes, studerende meisjes en weggelopen meisjes. Ik heb uit het onderzoek begrepen dat uit enkele van deze gesprekken is gebleken, dat in een aantal gevallen – waar er een conflict is ontstaan en de ouders niet meer wisten hoe zij dit op moesten lossen – meisjes door de ouders zijn teruggestuurd of meegenomen naar Turkije (zie p. 108 van het onderzoek). </antwoord>
      <antwoord nummer="2">In hoeverre er in dit soort zaken een beroep gedaan wordt op de politie en op welk standpunt de politie zich in dit soort gevallen stelt komt uit het onderzoek van I. Yerden niet naar voren. Uit de conclusies en aanbevelingen van het onderzoek blijkt ook, dat in dergelijke conflictsituaties hulpverleningsinstellingen ingeschakeld moeten worden. Vanuit de hulpverleningstaak van de politie kan ik mij dan ook voorstellen dat in beginsel naar die instellingen wordt doorverwezen. </antwoord>
      <antwoord nummer="3">Dergelijke conclusies zijn in het onderzoek niet getrokken. I. Yerden heeft onderzocht welke strategieën meisjes kiezen in conflictsituaties. Er is onderzocht op welke formele en informele netwerken Turkse meisjes kunnen terugvallen in conflictsituaties. Geconstateerd wordt dan dat er een grote kloof bestaat tussen de hulpverlenende instellingen enerzijds en zowel meisjes als hun ouders anderzijds. Onbekendheid van hulpverleners met de nieuwe ontwikkelingen binnen de Turkse gemeenschap als wel onbekendheid met de verschillende hulpverleningsinstellingen bij Turkse ouders en meisjes spelen hierbij een rol. De onderzoeker formuleert aandachtspunten voor hulpverleningsinstellingen, scholen, zelforganisaties en overheid. Deze aandachtspunten liggen vooral op het terrein van kennisverwerving en de beschikbaarheid van hulpverleningsvoorzieningen, opdat men adequater kan omgaan met de hulpvraag van Turkse meisjes. Ook in de conclusies en aanbevelingen bij het onderzoek gaat de onderzoeker niet in op een harder optreden van hulpverleners en politie. Wellicht ten overvloede merk ik hierbij op, dat de overheid algemene voorwaarden creëert om de opvoeding in het gezin zo voorspoedig mogelijk te laten verlopen, via algemene voorzieningen van zorg, onderwijs en welzijn. De overheid is echter terughoudend bij het inhoudelijk richting geven aan het opvoedingsproces. De overheid heeft in het algemeen geen actieve rol waar het gaat om de waarden en normen die ouders in hun opvoeding aan hun kinderen willen meegeven. Het Nederlandse rechtssysteem kent in het individuele geval de mogelijkheid om een maatregel van kinderbescherming op te leggen als er sprake is van bepaalde in de wet omschreven omstandigheden. Het is uiteindelijk aan de rechter om te bepalen of oplegging van een maatregel van kinderbescherming opportuun is. </antwoord>
      <antwoord nummer="4">Voor wat betreft de hulpverlening aan meisjes met opgroei- of opvoedingsproblemen wordt reeds gewerkt aan laagdrempelige en toegankelijke bureaus jeugdzorg. Door de bureaus jeugdzorg zal ook samengewerkt worden met de algemene (lokale) voorzieningen voor jongeren. In het kader van de Meerjarenafspraken Jeugdzorg 1999-2004 zijn daarvoor aan de provincies en grootstedelijke regio’s extra financiële middelen beschikbaar gesteld. Tevens is een wetsontwerp Wet op de Jeugdzorg in voorbereiding waarin de etnische en culturele achtergrond van meisjes en jongens een belangrijk aandachtspunt zal zijn. Een aantal centrumgemeenten ontvangt een specifieke uitkering vrouwenopvang. Deze meisjes kunnen hier eventueel ook terecht. Tevens is dit ook een belangrijk aandachtspunt in het traject «bestrijding huiselijk geweld» dat door Justitie wordt gecoördineerd. Op dit moment wordt door Justitie het onderzoek gestart «Huiselijk geweld bij allochtonen». Begin volgend jaar zijn de onderzoeksresultaten hiervan bekend. </antwoord>
      <noten afkomstig="antwoord"/>
   </antwoorden>
</kvr>
