<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van As (LPF) aan de staatssecretaris van Financiën over mogelijk gesjoemel met taxfree dranken en sigaretten door buitenlandse diplomaten. (Ingezonden 2 juli 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20791
</item>
         <item attribuut="Inhoud">Een aantal ambassades en consulaten zou de regelgeving over de maximale aanschaf van accijnsvrije goederen en diensten ontduiken.</item>
         <item attribuut="Rubriek">Belastingen (Accijnzen) Belastingen (Belastingontheffing, -teruggave, -vermindering, -vrijstelling)</item>
         <item attribuut="Trefwoorden">Accijnzen Belastingvrijstellingen</item>
         <item attribuut="Vindplaats">Kamervragen met antwoord 2003-2004, nr. 1991, Tweede Kamer</item>
         <item attribuut="Vraagnr_bij_indiening">2030417040</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="LPF">Van As</persoon>
         </item>
         <item attribuut="Datum_reaktie">2004-07-26</item>
         <item attribuut="Datum_indiening">2004-07-02</item>
         <item attribuut="Document-id">KVR20791</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4211" allpagenumbers="4211 4212" vetnummer="2030417040" code="0304tkkvr1991" lopendefooter="Tweede Kamer, vergaderjaar 2003–2004, Aanhangsel" filenaam="KVR20791" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1991" onderwerp="" indiendatum="2004-07-2">
         <vrager partij="LPF" oorsprong="parlement">Van As</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-07-26">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u de artikelen «Gesjoemel met taxfree drank» en «Taxfree aankopen schaadden concurrent»? <voetnoot nummer="1"/>
      </vraag>
      <vraag nummer="2">Wat is precies de regeling die geldt voor het accijnsvrij aanschaffen van dranken, sigaretten en andere goederen en diensten voor diplomatiek personeel en ambassades en sinds wanneer is deze geldend? </vraag>
      <vraag nummer="3">Welke diplomatieke, internationale en/of andere organisaties gevestigd in Nederland zijn ontheven van accijnzen op drank en sigaretten? </vraag>
      <vraag nummer="4">Welke dienst dient toezicht te houden op de naleving van deze regeling en hoe wordt dit toezicht op naleving precies uitgevoerd? </vraag>
      <vraag nummer="5">Hebben er sinds het jaar 2000 onderzoeken plaatsgevonden – zo ja, welke naar aanleiding van een melding – naar vermeende accijnsontduiking door diplomaten, diplomatieke diensten en toeleveranciers daaraan door de FIOD-ECD, of andere instanties? Zo ja, wat is daaruit gekomen? Hoeveel zijn daarvan onderzocht en hebben uiteindelijk geleid tot boetes of gevangenisstraffen? </vraag>
      <vraag nummer="6">Welke ambassades en consulaten hebben zich schuldig gemaakt en/of maken zich structureel schuldig aan ontduiking van de regelgeving over de maximale aanschaf van accijnsvrije goederen en diensten? Welke acties heeft u daar concreet tegen genomen? </vraag>
      <vraag nummer="7">Bent u van mening dat toeleveranciers van accijnsvrije dranken, sigaretten en andere goederen en diensten moeten functioneren in een eerlijke gelijkwaardige marktomgeving, waarbij iedereen gelijke kansen maakt? Is dat level playing field de afgelopen vier jaar er ook geweest voor alle toeleveranciers van accijnsvrije goederen en diensten aan diplomatieke organisaties? </vraag>
      <vraag nummer="8">Bent u op de hoogte van de zaak van de toeleverancier, zoals die genoemd wordt in het bewuste artikel? </vraag>
      <vraag nummer="9">Kunt u precies aangeven, vanaf het moment van melding door deze toeleverancier van vermeende accijnsontduiking door collega-toeleveranciers aan uw ministerie en diensten, welke stappen uw ministerie en diensten precies hebben ondernemen, opgesomd in een nauwkeurig tijdschema, welke diensten welke stappen hebben ondernomen en wat daarvan de uitkomsten waren? </vraag>
      <vraag nummer="10">Hoeveel accijnsbelastingen schat u vanaf 2000 misgelopen te zijn door toedoen van nalatig toezicht en/of diplomaten, diplomatieke diensten en toeleveranciers daaraan door afname van meer accijnsvrije goederen dan de regeling toelaat? </vraag>
      <vraag nummer="11">Bent u nu van mening dat alle toeleveranciers van accijnsvrije goederen en diensten aan diplomaten en diplomatieke diensten zich nu wel houden aan de regels, evenals de diplomaten en diplomatieke diensten zelf? Zo ja, waaruit leidt u die overtuiging uit af? Welke acties heeft u ondernomen waardoor herhaling nu en in de toekomst voorkomen wordt? </vraag>
      <noten afkomstig="vraag">
         <noot nummer="1" datum="2004-06-30" bron="Rotterdams Dagblad, resp. Haagsche Courant">Rotterdams Dagblad, resp. Haagsche Courant, 30 juni 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">In het Verdrag van Wenen inzake diplomatiek verkeer 1961 (Trb. 1962, 159) en het Verdrag van Wenen inzake consulaire betrekkingen (Trb. 1981, 143) zijn de regels voor het diplomatiek verkeer en de diplomatieke voorrechten gecodificeerd. In die verdragen zijn onder meer de fiscale vrijstellingen opgenomen voor diplomatieke missies, de leden daarvan en hun inwonende gezinsleden en wordt de minimumpositie van de diplomatieke vrijstellingen in de ontvangende staat weergegeven. Eén van de vrijstellingen betreft de vrijstelling van alle douanerechten, belastingen en daarmee verband houdende heffingen. Naast op de bovengenoemde Verdragen van Wenen bestaan er vrijstellingen gebaseerd op het Verdrag van Londen inzake de rechtspositie van de NAVO-krijgsmachten (Trb. 1953, 10) en de zetelovereenkomsten met internationale organisaties (waaronder die met het OPCW). Diplomaten kunnen voor eigen gebruik onder meer sigaretten en drank belastingvrij kopen. In 2000 zijn in overleg tussen het ministerie van Buitenlandse Zaken en het ministerie van Financiën quota ingesteld voor tabak en drank. Dit was nodig om een redelijke controle op het eigen gebruik mogelijk te maken. Afhankelijk van de categorie personeel waartoe men behoort kan er sedert 2000 op jaarbasis 30, 60 dan wel 90 liter sterke drank worden aangeschaft en 12.000 sigaretten. Medewerkers van internationale organisaties kunnen alleen belastingvrij drank en sigaretten aanschaffen indien aan hen door het ministerie van Buitenlandse Zaken een status is verleend vergelijkbaar met personeel van een diplomatieke missie. Slechts bij drie internationale organisaties is aan het gehele personeel een dergelijke status verleend, bij de overige 28 internationale organisaties in Nederland aan alleen de hoogste medewerkers. Dat betekent dus dat uitsluitend deze medewerkers met vrijstelling van accijnzen drank en sigaretten kunnen aanschaffen. </antwoord>
      <antwoord nummer="4">Om de verkoop van belastingvrije goederen aan diplomaten mogelijk te maken, heeft de Belastingdienst/ Douane de nodige vergunningen (bijvoorbeeld voor opslag van goederen onder douaneverband) afgegeven aan ondernemers. Deze dienst oefent controle uit op de wijze waarop van deze vergunningen gebruik gemaakt wordt. Daarnaast is er binnen de Belastingdienst een team dat speciaal gericht is op de medewerkers van diplomatieke missies, consulaten en internationale organisaties. Dit is het Centraal Bureau Internationale Fiscale Behandeling (CB/IFB) te Rijswijk, onderdeel van de Belastingdienst/ Haaglanden. De taak van het CB/IFB bestaat onder meer uit het afgeven van toestemming aan individuele diplomaten voor het mogen invoeren van goederen met vrijstelling van belastingen, waaronder sigaretten en dranken. Het hiervoor gebruikte douanedocument D39 dient vooraf te worden overgelegd, waarbij door het CB/IFB de quota worden bewaakt. De goederen mogen pas geleverd worden nadat door het CB/IFB daartoe een D39 is afgegeven. Slechts in één geval is in de zetelovereenkomst onder voorwaarden een (inpandige) belastingvrije winkel toegestaan (OPCW). Deze winkel wordt mede aan de hand van de administratie gecontroleerd. 5, 6, 8, 9 en 10. Ja, de Belastingdienst/Douane heeft over de afgelopen jaren controles uitgevoerd. Met betrekking tot de resultaten van deze controles merk ik het volgende op. In de markt voor de levering van belastingvrije goederen aan diplomaten is een zeer beperkt aantal bedrijven actief. Indien ik enig inzicht zou geven in de resultaten van deze controles zou dat op betrekkelijk eenvoudige wijze tot individuele bedrijven herleidbaar zijn. In art. 67 van de Algemene wet inzake rijksbelastingen en in art. 67 van de Invorderingswet 1990 is een verbod neergelegd om persoonlijke gegevens verder bekend te maken dan nodig is voor de uitvoering van de belastingwet. Hierdoor kan ik niet ingaan op de individuele situatie van de betrokken belastingplichtigen. Het feit dat een belastingplichtige zelf – al dan niet juiste – mededelingen doet en dan ook nog over concurrenten, ontslaat mij niet van deze geheimhoudingsplicht. Deze geheimhoudingsverplichting geldt evenzeer voor de fiscale aangelegenheden van mogelijk betrokken individuele diplomaten. </antwoord>
      <antwoord nummer="7">Naar mijn mening mag het (niet) handelen van de Belastingdienst de verhoudingen in een bepaalde markt niet beïnvloeden. Dat betekent dat zij handelend moet optreden als haar geloofwaardige met concrete feiten onderbouwde signalen bereiken dat er zaken gebeuren die fiscaal niet door de beugel kunnen. Dat er in verband met de planning van de inzet van medewerkers enig tijd kan zitten tussen de ontvangst van de signalen, een controle en de beslissing over strafrechtelijke, bestuurlijke en/of fiscale consequenties, is onvermijdelijk. Bovendien zijn dergelijke consequenties niet zonder meer voor derden merkbaar c.q. zichtbaar; niet in de laatste plaats vanwege de hiervoor genoemde geheimhoudingsverplichting. </antwoord>
      <antwoord nummer="11">De betrokken branche wordt nu zeer intensief gecontroleerd. Hierbij is inmiddels gebleken dat sommige elementen moeilijk controleerbaar zijn (bijvoorbeeld het schuiven met quota tussen klanten). Dit kan er toe leiden dat de voorwaarden in de vergunning zullen worden aangescherpt. Voor de branche betekent dit overigens een lastenverzwaring. </antwoord>
      <noten afkomstig="antwoord"/>
   </antwoorden>
</kvr>
