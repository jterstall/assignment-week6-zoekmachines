<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de minister en de staatssecretaris van Onderwijs, Cultuur en Wetenschappen, mw. Adelmund, over RSI onder studenten van de Vrije Universiteit. (Ingezonden 18 april 2001); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13809
</item>
         <item attribuut="Inhoud">Betreft o.a. het ontwikkelen van een preventief beleid ter voorkoming van RSI, bijvoorbeeld als onderdeel van het lespakket.</item>
         <item attribuut="Rubriek">Arbeid (Arbeidsomstandigheden) Gezondheidszorg (Ziekten en ziektepreventie) Hoger onderwijs (Studenten)</item>
         <item attribuut="Trefwoorden">Arbeidsomstandigheden Preventieve gezondheidszorg Studenten Ziekten</item>
         <item attribuut="Vindplaats">Kamervragen met antwoord 2000-2001, nr. 1301, Tweede Kamer</item>
         <item attribuut="Vraagnr_bij_indiening">2000109580</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2001-06-08</item>
         <item attribuut="Datum_indiening">2001-04-18</item>
         <item attribuut="Document-id">KVR13809</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2719" allpagenumbers="2719 2720" vetnummer="2000109580" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13809" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1301" onderwerp="" indiendatum="2001-04-18">
         <vrager partij="PvdA" oorsprong="parlement">Kortram</vrager>
         <vraagt-aan>de minister en de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2001-06-8">
         <antwoorder functie="minister" ministerie="">Hermans Onderwijs, Cultuur en Wetenschappen.</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van de resultaten van de enquête die gehouden is onder studenten van de Vrije Universiteit? <voetnoot nummer="1"/>
      </vraag>
      <vraag nummer="2">Hoe beoordeelt u de bevindingen van deze enquête? Hoe beoordeelt u meer in het bijzonder de constatering dat ruim één derde van de studenten aangeeft te kampen met RSI? </vraag>
      <vraag nummer="3">Hoe beoordeelt u in het kader van de Arbeidsomstandighedenwetgeving en de geboden veiligheid deze bevinding? </vraag>
      <vraag nummer="4">Verwacht u dat het aantal studenten dat met RSI te maken krijgt in de toekomst verder zal stijgen? </vraag>
      <vraag nummer="5">Is de constatering dat veel studenten last hebben van een muisarm voor u aanleiding tot het ontwikkelen van een preventief beleid? Zo ja, waar zal dit beleid uit bestaan? Zo neen, waarom niet? En indien er al beleid is, vormen de bovengenoemde resultaten voor uw aanleiding tot aanpassing van uw beleid? </vraag>
      <vraag nummer="6">Acht u het wenselijk dat RSI-preventie al op jonge leeftijd deel uitmaakt van het lespakket? </vraag>
      <vraag nummer="7">Is de bovenvermelde constatering voor u aanleiding tot het aanpassen/ontwikkelen van (uw) beleid op dit terrein? Zo ja, waaruit zal dit beleid bestaan, en overweegt u hierbij meerdere ministeries te betrekken Zo neen, waarom niet? </vraag>
      <noten afkomstig="vraag">
         <noot nummer="1">Studentenenquête Dienst Studentenzaken, Vrije Universiteit Amsterdam 2000, door: Drs. B.A. J. Heijink</noot>
      </noten>
   </vragen>
   <antwoorden aantal="7">
      <antwoord nummer="1">Ja, de Vrije Universiteit heeft mij de studentenenquête van de Dienst studentenzaken waarnaar u verwijst toegezonden. </antwoord>
      <antwoord nummer="2">Het is een enquête bedoeld om een beter beeld te krijgen over de student en het gebruik van de studentenvoorzieningen. In 1992 is ook een dergelijk onderzoek uitgevoerd. Onderdeel van de enquête betrof vragen over computer- en internetgebruik waaronder vragen over RSI-klachten. Te lezen is: «Van de respondenten heeft 35% in meer of mindere mate klachten die kunnen wijzen op RSI. Dit blijken geen specifieke groepen zoals vrouwen of bètastudenten te zijn». De percentages zijn als volgt uitgesplitst: «RSI-klachten: 65% heeft nooit last, 29% soms, 3% regelmatig, 2% vaak en 1% altijd». Gezien de responsresultaten is naar mijn inzicht wel een nuancering op zijn plaats over de constatering dat ruim één derde van de studenten aangeeft te kampen met RSI. Een deel (29%) van de studenten geeft aan «soms» last te hebben van RSI. Wel ben ik van mening dat het feit dat toch zoveel studenten aangeven soms last te hebben van met RSI verband houdende klachten dit probleem zeker niet moet worden onderschat. </antwoord>
      <antwoord nummer="3">De VU is de werkgever waar de RSI-problemen zijn vastgesteld. Ik heb de VU gevraagd mij te berichten hoe de universiteit over het rapport denkt en welke acties op basis daarvan worden genomen. Onderstaand (cursief) het antwoord van de VU. «Het door u bedoelde rapport geeft aan dat RSI ook voorkomt bij studenten. Dat was al langer bekend. Omdat de werkgever volgens de arbowet ook verantwoordelijkheid heeft voor de arbeidsomstandigheden van derden, dus ook studenten, zij het niet zo vergaand als voor medewerkers, heeft de VU een aantal maatregelen genomen ter preventie van RSI bij studenten. – De computerzalen voor studenten en de studiewerkplekken in de bibliotheek zijn ontworpen en ingericht na deskundig advies van de eigen arbodienst. – Elke faculteit heeft schriftelijk voorlichtingsmateriaal over het voorkomen van RSI beschikbaar voor studenten. – Er is een voorlichtingscursus werken met beeldschermen voor studenten ontwikkeld, die gratis kan worden gevolgd. Overigens is uit ervaring gebleken dat de studenten weinig gebruik maken van de geboden voorlichting.» Gezien de reactie van de VU is de instelling zich wel bewust van haar verantwoordelijkheid binnen het kader van de arbeidsomstandighedenwetgeving en neemt adequate maatregelen. Echter, wetend dat studenten ook buiten de universiteit voor de studie veel actief zijn op de computer kan ik me goed voorstellen dat de instelling een blijvend actieve opstelling naar deze groep «medewerkers» heeft. Gezien het algemeen maatschappelijk belang van de gevolgen van RSI zal ik de VU daar ook nog op wijzen. </antwoord>
      <antwoord nummer="4">Over RSI als ziekteverschijnsel in brede zin, dus verdergaand dan de «muisarm», de oorzaken en het voorkomen daarvan is momenteel veel algemene informatie verspreid en via Internet te achterhalen. Studenten kunnen daardoor op de hoogte zijn van de risico’s van veelvuldig en langdurig computergebruik, thuis, maar ook bij de instelling. Met actieve voorlichting en preventieve maatregelen wordt getracht het ontstaan van RSI-klachten te voorkomen. Technologische veranderingen bij het gebruik van computers zoals spraakherkenning maar ook het gebruik van andersoortige muizen en bureaus kunnen klachten zoals die zich nu voordoen beperken. Daar staat tegenover het moeilijk in te schatten effect van de voortgaande uitbreiding van het aantal computers en het aantal uren dat daarop gewerkt wordt. Zonder een eenduidig antwoord op de gestelde vraag te kunnen geven ben ik wel van mening dat alertheid op ziekteverschijnselen als gevolg van Repetitive Strain Injury in welke vorm dan ook voor de kwetsbare groep van jongeren, waaronder studenten, geboden blijft. Ik stel vast dat ook de studentenvakbonden zich bewust zijn van de gevaren van slechte werkomstandigheden voor de student. Het Interstedelijk Studenten Overleg (ISO) heeft in een notitie van april dit jaar aandacht gevraagd voor RSI binnen het algemeen kader van de arbeidsomstandigheden voor studenten. Verder was de week van 14 mei voor de Landelijke Studenten VakBond (LSVB) RSI-week waarbij studenten nadrukkelijk uitgenodigd werden hun klachten kenbaar te maken. Op 6 juni zullen de resultaten van de actieweek bekend worden gemaakt. Ik concludeer daaruit dat (de vertegenwoordigers van) de studenten zeer nadrukkelijk de instellingen van Hoger Onderwijs aanspreken op de verantwoordelijkheid die deze hebben wat betreft de arbeidsomstandigheden voor studenten. </antwoord>
      <antwoord nummer="5">De universiteiten zijn verantwoordelijk voor de uitvoering van de arbeidsomstandighedenwetgeving. Bij het antwoord onder vraag 6 geef ik aan welk beleid ik heb ingezet ter preventie van RSI. De resultaten van de VU-enquête zijn op zich geen aanleiding mijn lopende beleidslijn aan te passen. </antwoord>
      <antwoord nummer="6" voetnoot="1">Het is wenselijk dat leerlingen op een goede en verantwoorde wijze leren omgaan met ICT. Dit maakt onderdeel uit van de kerndoelen van het primair onderwijs en de basisvorming. Dat zijn niet alleen de kerndoelen rond ICT, maar ook de kerndoelen rond gezond en redzaam gedrag in het basisonderwijs en van het vak verzorging in de basisvorming waarin o.a. wordt aangegeven dat leerlingen moeten weten welke verzorging het lichaam nodig heeft met betrekking tot o.a. beweging en rust en dat leerlingen aandacht moeten hebben voor het adequaat (veilig, ergonomisch e.d.) omgaan met materialen en producten. Het laatste is des te belangrijker omdat kinderen thuis veelal meer tijd achter de computer doorbrengen dan op school. In dit kader worden de scholen voorzien van de informatie en (financiële) middelen die nodig zijn voor een verantwoorde integratie van ICT in hun onderwijsbeleid. Daarnaast wordt in het Digitaal Rijbewijs Onderwijs (DRO) aandacht besteed aan de verschijnselen en voorkoming van RSI en is er lesmateriaal beschikbaar. Al eerder heb ik u geïnformeerd over bestaand en te ontwikkelen lesmateriaal (2000103110). Ook is er een website ingericht op kennisnet om de scholen en ouders voor te lichten over de mogelijke gevaren van verkeerd computergebruik (www.kennisnet.nl/rsi) (afdruk bijgevoegd). <voetnoot nummer="1"/>
      </antwoord>
      <antwoord nummer="7">Zoals in het voorgaande is aangegeven zijn in het kader van het ICT-beleid door mij concrete acties ingezet. De constatering bij de VU is niet nieuw of uniek, maar verdient wel degelijk aandacht. Computer-gerelateerde RSI heeft breed de aandacht. En wat de arbeidsomstandigheden(wetgeving) betreft neemt het ministerie van SZW ook ten aanzien van deze problematiek zijn verantwoordelijkheden serieus. Wel zal ik met SZW bekijken of er nog extra acties gericht op de RSI-problematiek onder studenten nodig zijn en zo ja op welke wijze deze kunnen worden uitgevoerd. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
