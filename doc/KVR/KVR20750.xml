<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fierens (PvdA) aan de minister van Binnenlandse Zaken en Koninkrijksrelaties over de afschaffing van de gebruikersbelasting OZB. (Ingezonden 5 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20750
</item>
         <item attribuut="Inhoud">Vragen over de door het kabinet gevolgde informatieprocedure inzake de voorgenomen afschaffing van de gebruikersbelasting OZB op woningen, zoals het eerder indienen van het concept-wetsvoorstel terzake dan de Hoofdlijnennotitie.</item>
         <item attribuut="Rubriek">Belastingen (Onroerendezaakbelasting)</item>
         <item attribuut="Trefwoorden">Onroerendezaakbelasting</item>
         <item attribuut="Vindplaats">Kamervragen met antwoord 2003-2004, nr. 1955, Tweede Kamer</item>
         <item attribuut="Vraagnr_bij_indiening">2030417210</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Fierens</persoon>
         </item>
         <item attribuut="Datum_reaktie">2004-07-16</item>
         <item attribuut="Datum_indiening">2004-07-05</item>
         <item attribuut="Document-id">KVR20750</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4135" allpagenumbers="4135 4136" vetnummer="2030417210" code="0304tkkvr1955" lopendefooter="Tweede Kamer, vergaderjaar 2003–2004, Aanhangsel" filenaam="KVR20750" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1955" onderwerp="" indiendatum="2004-07-5">
         <vrager partij="PvdA" oorsprong="parlement">Fierens</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-07-16">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het concept-wetsvoorstel inzake de afschaffing van de gebruikersbelasting OZB op woningen en de maximering van de resterende OZB-tarieven later aan de Raad van State voorgelegd dan de in de Hoofdlijnennotitie van december 2003 door het kabinet zelf aangegeven deadline eind januari 2004? </vraag>
      <vraag nummer="2">Waarom trekt u uit het overschrijden van voornoemde aan de Tweede Kamer meegedeelde deadline geen consequentie, zoals het uitstellen van de invoeringsdatum of intrekking van het voorstel? </vraag>
      <vraag nummer="3">Waarom wordt het gemeentelijk begrotingsproces verstoord door gemeenten via de junicirculaire, met een verwijzing naar een rekenmodel op de website van het ministerie van BZK, onaangekondigd te confronteren met een zogenaamde «voorlopige rekenoperatie» om de gemeenten «enig zicht» te laten verkrijgen in de gevolgen voor de gemeentelijke begroting van kabinetsvoornemens die de genoemde deadline overschrijden en door de Kamer nog moeten worden goedgekeurd door middel van wetgeving? </vraag>
      <vraag nummer="4">Heeft u inmiddels het advies van de Raad van State ontvangen? Zo ja, op welke datum? </vraag>
      <vraag nummer="5">Wat is uw reactie op de op 30 juni 2004 door het college van burgemeester en wethouders van Alkmaar aan u gezonden brief over deze materie? </vraag>
      <vraag nummer="6">Hoe en op basis van welk jaar zijn de in de door u verstrekte informatie genoemde drempelbedragen, waarbij wordt uitgegaan van het vergaand inperken van de gemeentelijke autonomie bij de overblijvende OZB door de tariefsstijgingen te beperken tot 1,5%, berekend? </vraag>
      <vraag nummer="7">Welke gemeenten vallen in de categorie waarbij de tariefstijgingen worden beperkt? Zijn dit gemeenten waar de belastingdruk (die niet alleen bepaald wordt door het tarief, maar ook door de gemiddelde waarde) hoog ligt? Zijn de tariefstijgingen in deze gemeenten de afgelopen jaren boven- of beneden het gemiddelde gebleven? </vraag>
      <vraag nummer="8">Hoe beoordeelt u de procedure met betrekking tot vorm en inhoud van de junicirculaire, op de volgende onderdelen: het tijdstip van uitkomen van de junicirculaire, pas op 18 juni 2004 verzonden aan de gemeenten en de daaropvolgende correctie op 22 juni, de aard van de rekenfouten die ten grondslag lagen aan deze correctie en het feit dat de gevolgen van de maximering OZB pas op bladzijde 20 aan de orde komen? Wat is uw oordeel over het feit dat er vervolgens wordt verwezen naar een website en het «ongeveer» rekenmodel om min of meer zelf te kunnen berekenen wat de maximering voor gevolgen heeft voor de begroting? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja, het conceptwetsvoorstel is begin april voor spoedadvies aangeboden aan de Raad van State. </antwoord>
      <antwoord nummer="2">Van uitstel of intrekking is geen sprake omdat realisatie per 1 januari 2005 nog steeds mogelijk is. Dit is met uw Kamer besproken tijdens het Algemeen Overleg met de Vaste Commissie voor Binnenlandse Zaken en Koninkrijksrelaties en Financiën op 27 mei 2004. </antwoord>
      <antwoord nummer="3">Van verstoring van het gemeentelijk begrotingsproces is geen sprake. Integendeel. Ik vind het belangrijk om gemeenten te informeren over de hoofdlijnen van het wetsvoorstel terzake de compensatie en de maximering. Gemeenten moeten in staat gesteld worden om de financiële consequenties van het kabinetsbeleid door te vertalen naar de eigen begroting. De terminologie «voorlopige rekenoperatie» en «enig inzicht» is bewust gekozen vanuit de optiek dat de behandeling van het wetsvoorstel in de Tweede kamer nog dient plaats te vinden. Dat is ook in het verleden in vergelijkbare gevallen vaak gebeurd. Praktijk is dan dat in de september- of decembercirculaire de laatste stand van besluitvorming wordt medegedeeld. Overigens is ook dit aan de orde geweest in het Algemeen Overleg van 27 mei. </antwoord>
      <antwoord nummer="4">Ja, het advies is getekend op 29 juni 2004. </antwoord>
      <antwoord nummer="5">Ik heb kennis genomen van de brief van het college van burgemeester en wethouders van Alkmaar. In de kamerbehandeling van het wetsvoorstel ben ik gaarne bereid om op de overwegingen ten aanzien van maximering van tarieven en de wijze van maximering een nadere toelichting te geven. </antwoord>
      <antwoord nummer="6">In het wetsvoorstel zal ik daar aandacht aanbesteden. Bij de behandeling van het wetsvoorstel kan dat desgewenst aan de orde worden gesteld. </antwoord>
      <antwoord nummer="7">In het wetsvoorstel, dat na de zomer aan u wordt aangeboden, worden zogenoemde drempeltarieven voor de resterende OZB-grondslagen geïntroduceerd. Gemeenten die met hun feitelijke tarieven onder de drempeltarieven zitten mogen naar de drempeltarieven toegroeien. Voor de gemeenten die met hun feitelijke tarieven boven de drempeltarieven zitten, komt de maximaal toegestane tariefstijging overeen met de trendmatige groei van het Bruto Binnenlands Product minus de gemiddelde landelijke areaalontwikkeling. De opbrengststijgingen van gemeenten worden op macroniveau gevolgd aan de hand van de Monitor inkomsten lokale heffingen. Deze is onlangs aan u aangeboden door de staatssecretaris van Financiën. </antwoord>
      <antwoord nummer="8">De procedure omtrent de junicirculaire was zorgvuldig. De circulaire is zo snel als kon na het bestuurlijk overleg met de VNG en het IPO (op 10 juni jl) verschenen. De wettelijke termijn is overigens: vóór 1 juli. Het aanbieden van een rekenmodel is een extra service aan gemeenten. In de junicirculaire zat inderdaad een rekenfout. Dat is heel snel door de betreffende afdeling ontdekt en toen direct rechtgezet (rectificatie). De gemeenten zijn daarover geïnformeerd. Dat vind ik correct. Op de terminologie ben ik ingegaan bij mijn antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
