<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Volksgezondheid Welzijn en Sport over onterechte heffing van premies voor ziektekosten bij mensen die naast een Nederlands pensioen of uitkering ook een buitenlands pensioen of uitkering ontvangen. (Ingezonden 5 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24178
</item>
         <item attribuut="Inhoud">Nederland heft AWBZ premies bij zogenaamde dubbelgepensioneerden. De Europese Commissie heeft hierover een beroep ingesteld bij het Hof van Justitie.</item>
         <item attribuut="Rubriek">Gezondheidszorg (Zorgverzekeringen) Welzijn (Ouderen)</item>
         <item attribuut="Trefwoorden">AWBZ Ouderen Ziektekostenverzekeringen</item>
         <item attribuut="Vindplaats">Kamervragen met antwoord 2005-2006, nr. 237, Tweede Kamer</item>
         <item attribuut="Vraagnr_bij_indiening">2050600820</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-10-28</item>
         <item attribuut="Datum_indiening">2005-10-05</item>
         <item attribuut="Document-id">KVR24178</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="505" allpagenumbers="505 506" vetnummer="2050600820" code="0506tkkvr237" lopendefooter="Tweede Kamer, vergaderjaar 2005–2006, Aanhangsel" filenaam="KVR24178" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="237" onderwerp="" indiendatum="5oktober 2005">
         <vrager partij="SP" oorsprong="parlement">De Wit</vrager>
         <vraagt-aan>de minister van Volksgezondheid Welzijn en Sport</vraagt-aan>
      </vraagdata>
      <antwoorddata antwoorddatum="2005-10-28">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de Europese Commissie bij het Hof van Justitie van de Europese Gemeenschappen beroep <voetnoot nummer="1"/>heeft ingesteld tegen Nederland omdat AWBZ-premies worden geheven over buitenlandse pensioenen? </vraag>
      <vraag nummer="2">Is het waar dat België en Duitsland geen ziektekostenpremies heffen over de Nederlandse AOW-, ANW- en WAO-uitkeringen bij daar wonende gepensioneerden met een Belgisch of Duits pensioen en een Nederlandse uitkering? </vraag>
      <vraag nummer="3">Hoeveel pensioengerechtigden wonen er in Nederland met een Nederlandse AOW-, ANW en/of WAO-uitkering én een buitenlands pensioen/uitkering, de zogenaamde dubbelgepensioneerden, die vergelijkbaar zijn met deze zaak? </vraag>
      <vraag nummer="4">Hoe hoog is het gemiddelde bedrag dat een dubbelgepensioneerde naar de opvatting van de Europese Commissie te veel heeft betaald? </vraag>
      <vraag nummer="5">Welke rechtsmiddelen hebben dubbelgepensioneerden om restitutie van ziektekostenpremies te ontvangen in het geval Nederland door het Hof van Justitie in het ongelijk wordt gesteld? </vraag>
      <noten afkomstig="vraag">
         <noot nummer="1">Publicatieblad van de Europese Unie 16.4.2005C93/14 zaak (Zaak C-66/05)</noot>
      </noten>
   </vragen>
   <antwoorden aantal="5">
      <antwoord nummer="1">Ja. In mijn brief van 5juli 2004, met bijlagen, kenmerk DBO-CB-U-2487445, heb ik de Kamer als volgt over het voortraject in deze zaak geïnformeerd. «Centraal in deze zaak staat de interpretatie van artikel 33, eerste lid, van de Europese sociale zekerheidsverordening 1408/71. In dit artikel is geregeld dat een lidstaat ten laste van wie verstrekkingen worden verleend premies mag inhouden op het pensioen of de uitkering die de lidstaat uitkeert om de kosten van onder meer de verstrekkingen bij ziekte te dekken. In het betreffende verordeningsartikel wordt voor deze premieheffing aangeknoopt bij de betreffende wettelijke regeling. Voor de premieheffing ingevolge de AWBZ is de wettelijke regeling de Wet financiering volksverzekeringen. De maatstaf voor de premieheffing voor de AWBZ is het «wereldinkomen» van betrokkene. Hierin zijn alle inkomensbestanddelen meegenomen. De Commissie is echter van mening dat Nederland op grond van het genoemde artikel 33 bij de premieheffing uitsluitend premie mag inhouden over de pensioenen of uitkeringen die Nederland zelf daadwerkelijk betaalt. Nederland houdt echter bij de vaststelling van het premie-inkomen ook rekening met (pro-rata-)pensioenen die iemand uit andere lidstaten ontvangt.» De Nederlandse regering heeft inmiddels een verweerschrift ingediend bij het Hof van Justitie, waarin zij haar standpunt als volgt toelicht: «De uitleg die de Commissie voorstaat zou tot onrechtvaardige uitkomsten leiden. Aan de hand van het volgende voorbeeld wordt dit toegelicht. Volgens de Commissie zou Nederland op basis van Verordening 1408/71 premies mogen inhouden over het Nederlands pensioen van een inwoner, ook wanneer dat Nederlandse pensioen slechts 5 procent van zijn totale pensioeninkomen bedraagt. De overige 95procent van zijn pensioeninkomen ontvangt deze betrokkene uit een andere lidstaat, die niet inhoudingsplichtig is. Deze betrokkene geniet in Nederland dan wel de volledige bescherming van de volksverzekeringen, waaronder de bescherming tegen bijzondere en kostbare ziektekosten krachtens de AWBZ, terwijl hij slechts gehouden is om over 5procent van zijn inkomen premie te betalen (premie vrijwel nihil).» </antwoord>
      <antwoord nummer="2">Ja. </antwoord>
      <antwoord nummer="3">Het aantal dubbelgepensioneerden wonend in Nederland, vergelijkbaar met deze zaak, is niet bekend. Weliswaar kan de Sociale Verzekeringsbank vaststellen dat iemand een niet-volledig pensioen ontvangt, maar de aard van de korting kan diverse oorzaken hebben, bijvoorbeeld door een aantal niet-verzekerde jaren of door een inkomen dat leidt tot een korting op het uit te keren bedrag. In welke gevallen een pensioen is geprorateerd (gekort) door de samenloop met een buitenlands pensioen is niet af te leiden uit de betaling. Bovendien zijn niet alle dubbelgepensioneerden verzekerd ingevolge de ZFW/AWBZ. Slechts diegenen wier inkomen onder het in de ZFW gestelde inkomensplafond ligt, zijn verplicht verzekerd voor de ZFW/AWBZ. Zij worden dan slechts als ziekenfondsverzekerde geregistreerd. Alleen op de pensioenen die de Sociale Verzekeringsbank betaalt, kan premie worden ingehouden. Overige dubbelverzekerden hebben in het algemeen op grond van de Europese sociale zekerheidsverordening aanspraak op medische zorg in Nederland ten laste van een andere EU-lidstaat. In deze gevallen betalen zij in de betreffende lidstaat premies ziektekosten. In Nederland zijn zij dan uitgesloten van de verzekering ZFW/AWBZ en zijn derhalve ook niet premieplichtig. </antwoord>
      <antwoord nummer="4">Onder vraag 3 is aangegeven dat dubbelgepensioneerden niet als zodanig bekend zijn. Omdat het bedrag dat mogelijk te veel is betaald afhankelijk is van de individuele inkomenssituatie van de dubbelgepensioneerden, kan dit bedrag, noch het gemiddelde ervan, worden aangegeven. Overigens geldt dat het bij de procedure bij het Hof van Justitie slechts gaat om de uitleg van artikel 33, lid 1, van de Verordening 1408/71. De effecten daarvan op nationaal niveau, in termen van hoogte van de premie of te betalen bedragen zijn daarbij niet aan de orde. De Commissie heeft zich daar dan ook niet over gebogen. </antwoord>
      <antwoord nummer="5">Degenen die tegen de aanslag premieheffing rechtsmiddelen hebben ingesteld (bezwaar, beroep) zullen conform het arrest van het Hof van Justitie premies terug ontvangen. Voor degenen die geen rechtsmiddelen hebben ingesteld, zal ambtshalve in overleg met de uitvoerende instanties worden bezien of er een regeling getroffen kan worden. </antwoord>
      <noten afkomstig="antwoord"/>
   </antwoorden>
</kvr>
