<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich (D66) en Schonewille (LPF) aan de minister van Justitie over wijziging van de regeling van de herziening van strafvonnissen. (Ingezonden 17 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16406
</item>
         <item attribuut="Inhoud">Vragen over eventuele aanpassing van de wettelijke herzieningsregeling van straffen, naar aanleiding van de ontwikkelingen in de Puttense moordzaak.</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">Straffen</item>
         <item attribuut="Vindplaats">Kamervragen met antwoord 2002-2003, nr. 109, Tweede Kamer</item>
         <item attribuut="Vraagnr_bij_indiening">2020300010</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="LPF">Schonewille</persoon>
         </item>
         <item attribuut="Datum_reaktie">2002-10-04</item>
         <item attribuut="Datum_indiening">2002-09-17</item>
         <item attribuut="Document-id">KVR16406</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="225" allpagenumbers="225 226" vetnummer="2020300010" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16406" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="109" onderwerp="" indiendatum="2002-09-17">
         <vrager partij="D66" oorsprong="parlement">Dittrich</vrager>
         <vrager partij="LPF" oorsprong="parlement">Schonewille</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-10-4">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het artikel «De Puttense Moordzaak, herzieningsrechtelijke implicaties van de voortschrijdende forensische expertise in strafzaken» van advocaat G. G. J. Knoops? <voetnoot nummer="1"/>
      </vraag>
      <vraag nummer="2">Wat is uw visie op de analyse in dit artikel en hoe beoordeelt u het voorstel tot wetswijziging? </vraag>
      <vraag nummer="3">Bent u bereid tot aanpassing van de wettelijke herzieningsregeling over te gaan? Zo ja, zou zo’n wijziging gekoppeld kunnen worden aan een wettelijke nuancering van het «ne bis in idem-beginsel»? </vraag>
      <noten afkomstig="vraag">
         <noot nummer="1">Nederlands Juristenblad van 23 augustus jl, aflevering 29</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In het artikel wordt verdedigd dat heroverweging noodzakelijk is van de restrictieve rol van de herzieningsprocedure in het Nederlandse strafrecht, in het licht van de implicaties van nieuwe en geavanceerde forensisch-wetenschappelijke onderzoekstechnieken. De onjuistheid van veroordelingen zou daardoor eerder en objectiever aangetoond kunnen worden. De auteur bepleit introductie van een nieuwe herzieningsgrond. Herziening zou moeten kunnen worden aangevraagd op grond van nieuw forensisch bewijsmateriaal dat met de eerdere veroordeling niet te verenigen is. Daarvan zou sprake zijn indien aannemelijk is dat deze eerdere veroordeling daardoor niet langer zeker is, en de rechter in feitelijke aanleg met dit nieuwe forensisch bewijsmateriaal niet bekend was, terwijl dit niet bekend zijn, in redelijkheid, geheel noch gedeeltelijk valt toe te rekenen aan de veroordeelde zelf. Artikel 457 Wetboek van Strafvordering bepaalt thans reeds dat herziening kan worden aangevraagd op grond van een omstandigheid die bij het onderzoek op de terechtzitting de rechter niet is gebleken en die op zichzelf of in verband met vroegere bewijzen met de uitspraak niet bestaanbaar schijnt in dier voege dat ernstig vermoeden rijst dat ware zij bekend geweest, het onderzoek der zaak zou hebben geleid tot vrijspraak (etc.). Daarmee is gegeven dat de resultaten van nieuw forensisch onderzoek thans reeds tot herziening kunnen leiden. Dergelijk nieuw materiaal kan immers het ernstige vermoeden doen rijzen dat, ware het materiaal bekend geweest, het onderzoek der zaak zou hebben geleid tot vrijspraak. Het herzieningsarrest van de Hoge Raad in de Puttense moordzaak (HR 26 juni 2001, NJ 2001, 564) bevestigt dit. Mr. Knoops lijkt de wenselijkheid van toevoeging van de beschreven herzieningsgrond onder meer daarop te baseren, dat een novum thans in beginsel ten tijde van de eerdere berechting al zou moeten bestaan. Deze beperking kan echter noch in de wet, noch in jurisprudentie van de Hoge Raad worden teruggevonden. Wel kan uit de jurisprudentie van de Hoge Raad worden afgeleid dat de enkele omstandigheid dat een deskundige tot een andere opvatting is gekomen, op zichzelf nog geen grond voor herziening behoeft te vormen. Van belang is of deze verandering van opvatting onderbouwd wordt met feiten en omstandigheden die de rechter niet bekend waren dan wel geacht kunnen worden niet aan de rechter bekend te zijn geweest. Te denken valt bijvoorbeeld aan gegevens, verkregen door nieuwe onderzoekstechnieken. In het eerder vermelde arrest in de Puttense moordzaak is evenwel aangegeven dat zelfs in gevallen waarin geen nieuwe feiten en omstandigheden bekend zijn geworden, een nieuw deskundigenrapport onder omstandigheden als een novum kan worden aangemerkt. Al met al kan naar mijn mening niet worden gezegd, bij de huidige stand van de jurisprudentie, dat de bestaande herzieningsgronden onvoldoende mogelijkheden bieden rekening te houden met nieuwe, onderbouwde inzichten van deskundigen. </antwoord>
      <antwoord nummer="3">In het antwoord, gegeven bij vraag 2, ligt besloten dat de noodzaak of wenselijkheid van wetswijziging niet voortvloeit uit de analyse die in het desbetreffende artikel is opgenomen. Ik bereid dan ook geen aanpassing van de herzieningsregeling in de lijn van dit artikel voor. Inzake het ne bis in idem-beginsel kan worden opgemerkt dat in antwoord op eerdere kamervragen van het lid Dittrich reeds is aangegeven dat de eindrapportage van het onderzoek naar dat beginsel naar verwachting dit najaar wordt uitgebracht en aan de Tweede Kamer kan worden gezonden. Tevens is daarbij aangegeven dat gestreefd wordt naar toezending van een kabinetsstandpunt dienaangaande voor het eind van het jaar. </antwoord>
      <noten afkomstig="antwoord"/>
   </antwoorden>
</kvr>
