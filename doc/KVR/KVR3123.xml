<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over een mogelijk terugkeerrecht voor de voormalige directeur van de IND. (Ingezonden 8 mei 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3123
</item>
         <item attribuut="Inhoud">Betreft een regeling die getroffen zou zijn met de heer Nawijn van de Immigratie- en Naturalisatiedienst (IND).</item>
         <item attribuut="Rubriek">Inkomen en rechtspositie (Arbeidsovereenkomsten en CAO's) Inkomen en rechtspositie (Ontslagen) Staats- en bestuursrecht (Ministeries)</item>
         <item attribuut="Trefwoorden">Justitie (ministerie) Ontslagen Overheidspersoneel Rechtspositie</item>
         <item attribuut="Vindplaats">Kamervragen met antwoord 1995-1996, nr. 1165, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-05-21</item>
         <item attribuut="Datum_indiening">1996-05-08</item>
         <item attribuut="Document-id">KVR3123</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2369" allpagenumbers="2369 2370" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1165" onderwerp="" indiendatum="1996-05-8">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-05-21">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft de voormalige directeur van de IND bij zijn vertrek een terugkeerrecht gekregen/ bedongen? Is hij gedurende twee jaar in de gelegenheid terug te keren en kan hij dan aanspraak maken op een functie bij Justitie op vergelijkbaar niveau als hij had vo´o´r zijn vertrek? <voetnoot nummer="1"/>
      </vraag>
      <vraag nummer="2">Waarom is deze regeling getroffen? </vraag>
      <vraag nummer="3">Kan uit het feit, dat die regeling is getroffen de conclusie worden getrokken, dat de heer Nawijn is bewo´gen tot het nemen van ontslag? </vraag>
      <vraag nummer="4">Zo ja, welke andere bijzondere afspraken zijn er dan nog meer gemaakt? Zo neen, waarom dan toch zo’n voorrecht voor iemand die geheel vrijwillig besluit over te stappen naar het bedrijfsleven? </vraag>
      <vraag nummer="5">Komen dit soort afspraken vaker voor? Zo ja, aan welke algemene voorwaarden moet dan zijn voldaan? </vraag>
      <vraag nummer="6">Kunnen ook ambtenaren op lagere niveaus aanspraak maken op een dergelijk voorrecht? </vraag>
      <noten afkomstig="vraag">
         <noot nummer="1" datum="1996-05-7" bron="Algemeen Dagblad">Algemeen Dagblad, 7 mei 1996</noot>
      </noten>
   </vragen>
   <antwoorden aantal="6">
      <antwoord nummer="1">De voormalige directeur van de IND heeft tijdens de besprekingen over zijn vertrek naar het bedrijfsleven gevraagd hem de mogelijkheid te geven terug te keren naar het ministerie van Justitie in een passende functie. Hem is vervolgens buitengewoon verlof verleend buiten bezwaar van ’s Rijks schatkist. Het verlof gaat in op 1 september 1996 en eindigt uiterlijk 15 april 198. De periode 15 april 1996 tot 1 september 1996 neemt de voormalige directeur het hem toekomend vakantietegoed op. Afgesproken is dat de betrokkene uiterlijk per 15 april 1998 een definitieve keuze maakt tussen continuering van zijn werkzaamheden buiten het ministerie van Justitie en terugkeer naar het ministerie van Justitie in een passende functie. In dit verband is overeenkomstig het Algemeen Ambtenaren reglement (ARAR) iedere functie binnen het schaalbereik van S16–S18 passend. Mocht betrokkene hiervan geen gebruik maken vo´o´r 15 april 1998, dan treedt overeenkomstig de gemaakte afspraken eervol ontslag in. </antwoord>
      <antwoord nummer="2">Deze regeling is getroffen omdat het zowel uit overwegingen van organisatiebelang als uit persoonlijke overwegingen van betrokkene goed was dat de voormalige directeur van de IND zou terugtreden als directeur. Betrokkene heeft reeds medio vorig jaar aangegeven een andere functie te ambie¨ren. Na zeven jaren als directeur te hebben gefunctioneerd, waarvan met name de laatste vier jaren zeer zware eisen stelden aan zijn inzet en weerstandsvermogen, meende hij dat zijn persoonlijk belang wees in de richting van een andere functie. Vanuit het organisatiebelang is niet tot een andere conclusie gekomen mede gezien de aanhoudende problematiek waarmee de IND te kampen had. De moeilijkheid was nu dat het afgelopen jaar geen andere passende functie voorhanden was. Allengs werd duidelijker dat het algemeen bekende feit dat betrokkene een andere functie ambieerde niet bijdroeg aan zijn gezag binnen de IND. Om die reden is medio maart 1996 de beslissing genomen dat betrokkene per 15 april 1996 de functie van directeur IND zou neerleggen. Dit lag te meer voor de hand omdat betrokkene inmiddels contacten had met een bedrijf in de marktsector. Besprekingen omtrent zijn vertrek als directeur IND dat, zoals uit het voorgaande blijkt zowel op grond van het organisatiebelang als op grond van persoonlijk belang was geı¨ndiceerd, hebben vervolgens geleid tot hiervoor genoemd buitengewoon verlof. Daarbij is aansluiting gezocht bij de regeling die geldt bij privatiseringen. </antwoord>
      <antwoord nummer="3">Neen. </antwoord>
      <antwoord nummer="4">Zoals hiervoor uiteengezet, was reeds bijna een jaar zonder resultaat gezocht naar een andere functie voor betrokkene. Het was medio maart ook niet te voorzien dat dit binnen afzienbare tijd anders zou zijn. Wel dienden zich tijdelijke werkzaamheden aan in de vorm van een project «Verbetering kwaliteit vreemdelingendiensten». Betrokkene leek daartoe geschikt gelet op zijn reeds zestienjarige bemoeienis op het terrein van vreemdelingenzaken. Bovendien was geen ander binnen het ministerie beschikbaar daar «alle hens aan dek» benodigd was en is voor het functioneren van de IND zelf. Gezien zijn staat van dienst wenste hij echter een reguliere functie, welke wens ik begrijp. Gezocht is vervolgens naar een vorm die zowel de belangen van het ministerie als die van betrokkene zou verenigen. Deze is gevonden in die zin dat het project «Verbetering kwaliteit vreemdelingendienst» – duur ongeveer 1,5 jaar – zou worden gegund aan het bedrijf waar betrokkene in dienst trad, waarbij het voor de hand lag dat betrokkene projectleider zou zijn. Inmiddels is het oorspronkelijke project verbreed naar doelstelling en naar deelnemers. Dat wil zeggen dat de regionale politiekorpsen nu mede opdrachtgevers zijn. Over de precieze omschrijving van het project vinden nog besprekingen plaats. </antwoord>
      <antwoord nummer="5">Op dit moment vindt in opdracht van de minister van Binnenlandse Zaken een inventarisatie plaats van afvloeiingsregelingen binnen de Rijksdienst. Na voltooiing daarvan kan deze vraag worden beantwoord. Bij het ministerie van Justitie is geen gelijke regeling als deze bekend. Wel zijn afvloeiingsregelingen getroffen die telkens op de desbetreffende situatie zijn toegesneden. </antwoord>
      <antwoord nummer="6">Een regeling als die waarvan in deze antwoorden sprake is, is niet gebonden aan een bepaald niveau in de organisatie. Wel merk ik daarbij op dat naarmate een ambtenaar een functie op een hoger niveau vervult, het moeilijker is voor hem of haar een andere passende functie binnen de eigen organisatie te vinden. </antwoord>
      <noten afkomstig="antwoord"/>
   </antwoorden>
</kvr>
