<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Landbouw, Natuurbeheer en Visserij over naleving van bepalingen van het varkensbesluit. (Ingezonden 26 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12078
</item>
         <item attribuut="Inhoud">Vragen over het bericht (Agrarisch Dagblad, 22 juni 2000), dat uit onderzoek van de Algemene Inspectiedienst bij 279 varkenshouderijen blijkt dat in ongeveer de helft van de gevallen de bepalingen van het varkensbesluit niet worden nagekomen.</item>
         <item attribuut="Rubriek">Veeteelt (Intensieve veehouderij) Veeteelt (Varkens)</item>
         <item attribuut="Trefwoorden">Intensieve veehouderij Varkens</item>
         <item attribuut="Vindplaats">Kamervragen met antwoord 1999-2000, nr. 1617, Tweede Kamer</item>
         <item attribuut="Vraagnr_bij_indiening">2990013100</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-07-19</item>
         <item attribuut="Datum_indiening">2000-06-26</item>
         <item attribuut="Document-id">KVR12078</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3655" allpagenumbers="3655 3656" vetnummer="2990013100" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12078" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1617" onderwerp="" indiendatum="2000-06-26">
         <vrager partij="SP" oorsprong="parlement">Poppe</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-07-19">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat uit onderzoek van de Algemene Inspectiedienst bij 279 varkenshouderijen blijkt dat ongeveer 50% daarvan verschillende bepalingen van het varkensbesluit niet naleeft? <voetnoot nummer="1"/>
      </vraag>
      <vraag nummer="2">Hoeveel procent van het totaal aantal varkenshouderijen leeft thans wel het varkensbesluit na? </vraag>
      <vraag nummer="3">Is de informatievoorziening over het varkensbesluit onvoldoende geweest? Zo ja, hoe is de informatievoorziening tot nu onder de aandacht gebracht? Welke verbeteringen denkt u daarin zo nodig aan te brengen? </vraag>
      <vraag nummer="4">Is het waar dat nieuwe milieuvergunningen niet op de regels van het varkensbesluit zijn getoetst? Zo ja, om hoeveel gevallen gaat het? Welke maatregelen denkt u te nemen om in deze gevallen naleving van het varkensbesluit alsnog te doen plaatsvinden? Wie is er aansprakelijk voor de kosten? </vraag>
      <vraag nummer="5">Is het waar dat er materialen op de markt zijn gebracht die niet aan de normen voldeden? Zo ja, is het mogelijk om diegenen die deze ondeugdelijke materialen verkochten, aansprakelijk te stellen? </vraag>
      <vraag nummer="6">Op welke termijn zullen de voorschriften van het varkensbesluit algemeen zijn toegepast? </vraag>
      <noten afkomstig="vraag">
         <noot nummer="1" datum="2000-06-22" bron="Agrarisch Dagblad">Agrarisch Dagblad, 22 juni 2000</noot>
      </noten>
   </vragen>
   <antwoorden aantal="5">
      <antwoord nummer="1 en 2" voetnoot="1">Ja. Bijna zestig procent van de gecontroleerde 279 varkenshouders leeft één of meerdere voorschriften van het Varkensbesluit niet na; daarbij verschilt de mate van niet-naleving per bedrijfstype. Veel vleesvarkenbedrijven zouden overigens door het treffen van relatief lichte investeringen aan het Varkensbesluit kunnen voldoen, terwijl veel zeugenbedrijven forsere investeringen moeten plegen om aan de voorschriften te voldoen. Dit komt doordat bijna de helft van de gecontroleerde zeugenbedrijven het voorschrift inzake de standlengte voor zeugen niet naleeft; naleving van dit voorschrift legt grote druk op de financiële spankracht van het bedrijf. Een voorbeeld van een voorschrift dat door varkenshouders in mindere mate wordt overtreden, is het voorschrift inzake het verstrekken van strooisel aan zeugen; bij eenzesde van de gecontroleerde bedrijven wordt dit voorschrift overtreden. Voor gedetailleerde controle-resulaten van het AID-onderzoek over de naleving in 1999 verwijs ik naar het – bijgevoegde – rapport «De naleving van het Varkensbesluit»; dit rapport is tevens opgenomen op de internetsite van het Ministerie van Landbouw, Natuurbeheer en Visserij. <voetnoot nummer="1"/>
      </antwoord>
      <antwoord nummer="3">Nee. Aan de voorschriften van het Varkensbesluit is door middel van artikelen en interviews in de vakpers en door middel van informatie op tentoonstellingen bekendheid gegeven. De overheidsvoorlichting is geïntensiveerd nadat in 1995 problemen met de naleving waren geconstateerd. Nadat in 1998 het Varkensbesluit is gewijzigd zijn alle varkenshouders tweemaal persoonlijk aangeschreven en van informatie voorzien. </antwoord>
      <antwoord nummer="4">Het toetsingskader voor de milieuvergunning wordt gevormd door de Wet milieubeheer en de Interimwet ammoniak en veehouderij (IAV). Dit is een eigenstandig toetsingskader uitsluitend gericht op de gevolgen van de inrichting van een stal op het milieu in de directe omgeving van de stal. Het niet voldoen aan de voorschriften van het Varkensbesluit is voor burgemeester en wethouders dan ook geen weigeringsgrond voor het verlenen van de milieuvergunning. Het is wel zo dat de ammoniak-emissiefactoren, die ingevolge de IAV bij berekening van stal-emissie moeten worden gehanteerd, afgestemd zijn op het Varkensbesluit. </antwoord>
      <antwoord nummer="5">Ja. Er zijn betonroosters verkocht met een spleetbreedte van enkele millimeters boven de toegestane wettelijke norm. Ik kan niet beoordelen of de betreffende varkenshouders de betreffende leveranciers aansprakelijk kunnen stellen. Dit zal afhangen van de geleden schade en de voorwaarden en afspraken waaronder is geleverd. </antwoord>
      <antwoord nummer="6">De afgelopen jaren is de handhavingsinspanning aanzienlijk opgevoerd, hetgeen de druk om het Varkensbesluit na te leven heeft vergroot. Gegeven het feit dat de naleving onvoldoende blijft, wordt het handhavingsbeleid thans door mijn ministerie met het OM tegen het licht gehouden. Voorts vinden met LTO-Nederland besprekingen plaats om knelpunten op te lossen. Zo wordt nagegaan of het mogelijk is het Varkensbesluit zodanig aan te passen dat toekomstgerichte bedrijven bij uitbreiding en verbouw van stallen – onder nadere voorwaarden – niet het gehele bedrijf, maar slechts de betrokken afdeling van de stal aan de nieuwe welzijnsvoorschriften behoeven aan te passen. Ik heb, met mijn collega van VROM, de Tweede Kamer hierover reeds geïnformeerd in de brief van 25 februari jl. inzake de voortgang van het mestbeleid (kamerstukken II 1999/2000, 26 729, nr. 19). </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
