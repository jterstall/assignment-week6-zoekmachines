<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over het door de Verenigde Naties geadopteerd Istanbul Protocol dat een Â«best practiceÂ» beschrijft van medisch onderzoek naar slachtoffers van marteling. (Ingezonden 16 december 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25475
</item>
         <item attribuut="Inhoud">Vragen naar aanleiding van een voorstel van Amnesty International om een onafhankelijk onderzoeks- en behandelcentrum in te stellen dat in het kader van asielaanvragen medisch onderzoek doet op basis van het zogenoemde Istanbul Protocol. Vragensteller verwijst onder andere naar gerechtelijke uitspraken waarin rapportage en onderbouwing van advies van GGD-artsen in dit soort zaken als onvoldoende werdt beoordeeld.</item>
         <item attribuut="Rubriek">Gezondheidszorg (Overig) Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Medische keuringen Mensenrechten Mishandeling Vluchtelingen</item>
         <item attribuut="Vindplaats">Kamervragen met antwoord 2005-2006, nr. 1358, Tweede Kamer</item>
         <item attribuut="Vraagnr_bij_indiening">2050605090</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2006-04-28</item>
         <item attribuut="Datum_indiening">2005-12-16</item>
         <item attribuut="Document-id">KVR25475</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2891" allpagenumbers="2891 2892 2893" vetnummer="2050605090" code="0506tkkvr1358" lopendefooter="Tweede Kamer, vergaderjaar 2005–2006, Aanhangsel" filenaam="KVR25475" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1358" onderwerp="" indiendatum="2005-12-16">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="28 april 2006), zie ook Aanhangsel Handelingen nr. 662, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat vindt u van het voorstel van Amnesty International <voetnoot nummer="1"/>om – net als in het Verenigd Koninkrijk – een onafhankelijk onderzoeks- en behandelcentrum in te stellen dat in het kader van asielaanvragen medisch onderzoek doet op basis van het Istanbul Protocol? </vraag>
      <vraag nummer="2" voetnoot="2">Hoe verhoudt beleid, dat in asielzaken geen medisch onderzoek wordt verricht ten behoeve van waarheidsvinding, zich tot het Istanbul Protocol van 9 augustus 1999, dat stelt dat medisch onderzoek naar de gevolgen van marteling/mishandeling kan dienen ter ondersteuning van een asielverzoek? <voetnoot nummer="2"/>Hoe verhoudt dit beleid zich tot de onderzoeksplicht van de IND? Bent u bereid in bepaalde gevallen – bijvoorbeeld wanneer de asielzoeker stelt littekens te hebben van marteling – medisch onderzoek te (laten) verrichten conform het Istanbul Protocol? </vraag>
      <vraag nummer="3">Kunt u aangeven hoe thans de resultaten van medisch onderzoek naar de gevolgen van marteling/mishandeling worden meegewogen bij het beoordelen van de aannemelijkheid van het asielrelaas? Kunt u aangeven op welke wijze kanttekeningen van het Bureau Medische Advisering – bijvoorbeeld in het geval van een onderzoeksrapportage van de Medische Onderzoeksgroep (MOG) van Amnesty International – worden meegewogen in de besluitvorming op een asielverzoek? Bestaan hiervoor instructies voor IND-beslismedewerkers? Zo neen, betekent dit dat IND-beslisambtenaren vrij zijn in het al dan niet terzijde schuiven van medische onderzoeksrapportages? </vraag>
      <vraag nummer="4" voetnoot="3">Herinnert u zich uw uitspraak in de brief van 28 februari 2005 waarin u aangeeft dat de Nederlandse AC-procedure voldoet aan het door de Verenigde Naties geadopteerde Istanbul Protocol van 9 augustus 1999, dat een «best practice» beschrijft van medisch onderzoek naar slachtoffers van marteling? <voetnoot nummer="3"/>
      </vraag>
      <vraag nummer="5">Bent u bekend met de uitspraak van de Rechtbank Amsterdam van 9 juni </vraag>
      <vraag nummer="2005" voetnoot="4">
         <voetnoot nummer="4"/>waarin werd geoordeeld dat de medische rapportage van de GGD-arts niet voldeed aan de eisen van zorgvuldigheid, zoals voorgeschreven in het Istanbul Protocol? </vraag>
      <vraag nummer="6" voetnoot="5">Bent u eveneens bekend met de uitspraak van de Rechtbank Haarlem van 4 oktober 2005 <voetnoot nummer="5"/>, waarin de rechter oordeelde dat een deugdelijke onderbouwing van het advies van de GGD-arts ontbrak, onder meer omdat het advies geen inzicht gaf in de gehanteerde meetinstrumenten en de wijze waarop de conclusie in het advies was getrokken? </vraag>
      <vraag nummer="7">Geven de bovengenoemde uitspraken u aanleiding de rol van de GGD-arts in de AC-procedure te herzien zodat medisch onderzoek conform het Istanbul Protocol wordt uitgevoerd? </vraag>
      <vraag nummer="8" voetnoot="6">Kunt u aangeven hoe het komt dat slechts een klein percentage van de jaarlijks gemiddeld 50 rapportages aan het Bureau Medische Advisering (BMA) wordt voorgelegd, daar waar volgens recentelijk gewijzigd beleid <voetnoot nummer="6"/>onderzoeksrapportages van de Medische Onderzoeksgroep (MOG) van Amnesty International ter advisering dienen te worden voorgelegd aan het BMA? Bent u bereid voortaan alle MOG-rapportages in zaken waarin het asielverzoek wordt afgewezen aan het BMA voor te leggen? </vraag>
      <vraag nummer="9">Kunt u informatie verschaffen over het pilot-project dat door of met steun van de Europese Commissie is uitgevoerd in vijf landen ter promotie/implementatie van het Istanbul Protocol? Hoe is het vervolgtraject in 10 landen? Welke rol speelt Nederland bij dit pilot-project? </vraag>
      <noten afkomstig="vraag">
         <noot nummer="1" titel="laat vluchtelingen tot hun recht komen">Zie brief van Amnesty International van 1 november 2005 naar aanleiding van hun actie «laat vluchtelingen tot hun recht komen»</noot>
         <noot nummer="2">Vindplaats van het Istanbul Protocol onder meer www.ochchr.org</noot>
         <noot nummer="3" documenttype="Kamerstuk" kamerstuk-id="19637" documentnummer="903">Kamerstuk 19637, nr. 903 3E* herdruk</noot>
         <noot nummer="4">AWB 05/22931, AWB 05/22929 en AWB 05/22933</noot>
         <noot nummer="5">AWB 05/41872 en AWB 05/41874</noot>
         <noot nummer="6">Zie Wijziging Bericht Vreemdelingen 2005/55</noot>
      </noten>
   </vragen>
   <antwoorden aantal="7">
      <antwoord nummer="1 en 2">In de huidige asielprocedure kan een asielzoeker in aanmerking komen voor een asielvergunning indien hij aannemelijk heeft gemaakt dat hij bij terugkeer, bijvoorbeeld vanwege zijn ras of religie, discriminatoire uitsluiting van medische zorg te duchten heeft of dat hij gelet op zijn gezondheidstoestand bij terugkeer zal worden onderworpen aan een onmenselijke behandeling in de zin van artikel 3 EVRM of dat hem vanwege een mogelijk opgelopen trauma en/of ondergane marteling verblijf moet worden toegestaan. Het verlenen van een verblijfsvergunning kan thans derhalve geschieden zonder dat er een medisch onderzoek plaats heeft gevonden. Dit laat evenwel onverlet dat de betrokken vreemdeling voor de verdere onderbouwing van zijn asielaanvraag – uit eigen initiatief – een medische rapportage kan overleggen aan de IND. Een medisch onderzoek vindt uiteraard plaats, indien dit gelet op de gezondheidstoestand van de betrokken asielzoeker nodig is. Bij de totstandkoming van de Vreemdelingenwet 2000 is veel aandacht besteed aan de herziening van de asielprocedure. Het uitgangspunt was daarbij dat de toetsing van de medische omstandigheden in feite niet binnen de asielprocedure dient plaats te vinden. Door de verschillende ontwikkelingen, waaronder jurisprudentiële ontwikkelingen, worden de medische omstandigheden van asielzoekers thans ook betrokken binnen de asielprocedure, zoals bijvoorbeeld bij de toetsing van asielaanvragen aan de b-grond (artikel 3 EVRM). Hierbij wordt tevens advies gevraagd aan de artsen van het Bureau Medische Advisering. In aanvulling nog het volgende. Het Nederlandse beleid gaat er niet van uit dat medisch onderzoek nodig is ter onderbouwing van de aannemelijkheid van het asielrelaas. Dit is mede ingegeven door de ervaringen in het verleden, waarbij medisch onderzoek alleen leidde tot een verlenging van de procedure, maar vrijwel nooit tot een concreter resultaat. Uitgangspunt van het beleid is dat het asielrelaas doorslaggevend moet zijn; dat moet positieve overtuigingkracht hebben. Anders gezegd: wanneer het asielrelaas aannemelijk is, dan voegt een medisch onderzoek dat zulks eventueel bevestigt, niets toe. </antwoord>
      <antwoord nummer="3">Er is een instructie aan IND-medewerkers over de rapportages van de Medische onderzoeksgroep van Amnesty International (paragraaf C1/3.2.4.2 Vreemdelingencirculaire 2000). Deze instructie is nog steeds van kracht, zoals ik ook heb gemeld in mijn brief van 20 december 2005 over het Protocol Bureau Medische Advisering (neergelegd in het verslag van de vaste commissie voor Justitie, 19637, nr. 999). Zoals ik reeds in het antwoord op vraag 2 heb aangegeven, kan medisch onderzoek dienen ter bevestiging van het oordeel dat de beslismedewerker heeft. Het kan in het algemeen niet dienen om een – op andere bronnen dan een medisch onderzoek als ongeloofwaardig aangemerkt – relaas geloofwaardig te maken. </antwoord>
      <antwoord nummer="4">Mijn uitspraak in de betreffende brief dient gelezen te worden in het licht van al hetgeen ik in mijn brief van 28 februari 2005 ter zake heb opgemerkt. Zoals reeds eerder bij de Kabinetsreactie op aanbeveling 7 uit het rapport van de commissie Smeets werd gesteld, worden bij de AC-procedure slechts die asielzoekers afgewezen van wie evident is dat hun asielrelaas geen aanleiding geeft tot toelating in Nederland. Tevens wordt bezien of op een asielaanvraag zonder tijdrovend onderzoek zorgvuldig binnen de 48 (proces)uren kan worden beslist. Wanneer de zaak zich daar inhoudelijk toe leent en geen nader onderzoek vereist is, kan de aanvraag in de AC-procedure worden afgedaan. Wanneer het onduidelijk is of een asielzoeker in verband met zijn medische situatie kan worden gehoord, wordt advies gevraagd bij de in het AC aanwezige medische dienst, dat in de praktijk uiteraard wordt opgevolgd. Verder wil ik opmerken dat de aanvragen van slachtoffers van marteling en seksueel geweld niet zomaar in het Aanmeldcentrum worden afgewezen. Deze gebeurtenissen kunnen aanleiding geven tot verlening van een verblijfsvergunning asiel op grond van het traumatabeleid. Bovendien wordt tijdens de AC-procedure rekening gehouden met de fysieke en of psychische problemen van een asielzoeker, bijvoorbeeld in geval van slechthorenden en mogelijk getraumatiseerde asielzoekers. Een gebrek aan consistentie van het asielrelaas wordt aldus afgezet tegen de mogelijk psychische gesteldheid van de vreemdeling. Daarbij wordt dan rekening gehouden met het gegeven dat de vreemdeling niet in staat is om op dezelfde wijze te verklaren als een niet-getraumatiseerde vreemdeling. De medewerkers die asielzoekers horen, hebben gerichte trainingen gehad waarbij het onderkennen van en omgaan met traumata centraal staan. </antwoord>
      <antwoord nummer="5 en 6">Ja. </antwoord>
      <antwoord nummer="7">De beide uitspraken geven geen algemeen oordeel over de toepasselijkheid van het Istanbul Protocol, zoals in vraag 5 wordt verondersteld. In beide gevallen is de rechter van oordeel dat de medische advisering onvoldoende inzichtelijk is geweest en dat onduidelijk is of en hoe er rekening is gehouden met de psychische gesteldheid. Uiteraard dient de beschikking van de IND voldoende duidelijk te zijn en dient – zonodig desgevraagd – inzicht verschaft te worden in de wijze waarop het medisch oordeel tot stand is gekomen. Ik zie in beide uitspraken geen aanleiding om het medisch onderzoek (volledig) aan te passen. In een onderzoek naar de medische voorzieningen aan het begin en het einde van de asielprocedure, heeft de Inspectie voor de Gezondheidszorg aangegeven dat alle stukken met betrekking tot de medische toestand van de asielzoeker vallen onder het medisch geheim en derhalve niet toegankelijk zijn voor de IND. Indien er door een arts in de AC-procedure een advies wordt afgegeven met betrekking tot de vraag of een asielzoeker gehoord kan worden, worden alle aan het advies ten grondslag liggende (medische) stukken bewaard in het medisch dossier van betrokkene. De omstandigheid dat dergelijke stukken niet in het IND-dossier aanwezig zijn, betekent derhalve nog niet dat dergelijke stukken er niet zijn en/of dat het medisch onderzoek dat aan het advies ten grondslag ligt ondeugdelijk zou zijn. </antwoord>
      <antwoord nummer="8">Op 14 november 2005 heeft er overleg plaatsgevonden met Amnesty International. Daarbij is Amnesty International gevraagd om nadere gegevens omtrent de zaken waarin rapporten zijn uitgebracht te verstrekken zodat ik kan nagaan wat er met de rapporten is gebeurd. In de verdere gesprekken met deze organisatie zal omtrent dit onderwerp nader worden overlegd. Verder is tijdens het overleg positief gereageerd op het voorstel om met Amnesty International verder te overleggen, onder andere over technisch-inhoudelijke aspecten van bepaalde MOG-rapportages. </antwoord>
      <antwoord nummer="9">In mijn brief van 20 december 2005 (kenmerk 5390914/05/DVB) ben ik ingegaan op het betreffende project. Kortheidshalve verwijs ik naar de inhoud van de bedoelde brief. </antwoord>
      <noten afkomstig="antwoord"/>
   </antwoorden>
</kvr>
