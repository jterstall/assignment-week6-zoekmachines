<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Douma en Stuurman (beiden PvdA) aan de staatssecretaris van Sociale Zaken en Werkgelegenheid over de onderhandelingen inzake een arboconvenant in de metaalindustrie. (Ingezonden 1 december 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19123
</item>
         <item attribuut="Inhoud">Vragen over het mislukken en beëindigen van de onderhandelingen over een arboconvenant in de metaalindustrie.</item>
         <item attribuut="Rubriek">Arbeid (Arbeidsomstandigheden) Bedrijfsleven en industrie (Industrie) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsomstandigheden Metaalindustrie Ziekteverzuim</item>
         <item attribuut="Vindplaats">Kamervragen met antwoord 2003-2004, nr. 514, Tweede Kamer</item>
         <item attribuut="Vraagnr_bij_indiening">2030403980</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Douma</persoon>
            <persoon partij="PvdA">Stuurman</persoon>
         </item>
         <item attribuut="Datum_reaktie">2003-12-17</item>
         <item attribuut="Datum_indiening">2003-12-01</item>
         <item attribuut="Document-id">KVR19123</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1097" allpagenumbers="1097 1098" vetnummer="2030403980" code="0304tkkvr514" lopendefooter="Tweede Kamer, vergaderjaar 2003–2004, Aanhangsel" filenaam="KVR19123" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="514" onderwerp="" indiendatum="2003-12-1">
         <vrager partij="PvdA" oorsprong="parlement">Douma</vrager>
         <vrager partij="PvdA" oorsprong="parlement">Stuurman</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-12-17">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat u op dinsdag 25 november jl. overleg heeft gevoerd met de voorzitters van bonden en werkgevers in de metaalindustrie? Is tijdens dat overleg duidelijk geworden dat de onderhandelingen over een arboconvenant in de metaalindustrie zijn mislukt en beëindigd? </vraag>
      <vraag nummer="2">Aangezien het beleid rond arboconvenanten het belangrijkste instrument van de overheid is in de afgelopen kabinetsperiodes om te streven naar preventie van arbeidsrisico’s en vermindering van ziekteverzuim, wat is dan het beleid van de overheid om deze arbeidsrisico’s te verminderen als het in een branche niet mogelijk is om een arboconvenant af te sluiten? </vraag>
      <vraag nummer="3">Bent u van mening dat het onderzoek naar de stand der techniek voor de verschillende arbeidsrisico’s aanknopingspunt bevat om beleidsregels te formuleren die het voor werkgevers en werknemers in de sector mogelijk maakt praktische maatregelen te treffen? </vraag>
      <vraag nummer="4">Bent u van mening dat de bijdrage van sociale partners aan de arboconvenanten een volstrekt vrijblijvende aangelegenheid is waar partijen niet op hun verantwoordelijkheid hoeven te worden aangesproken? </vraag>
      <vraag nummer="5">Op welke termijn informeert u uiterlijk de Kamer of en, zo ja, welk beleid er door de regering gevoerd zal worden nu sociale partners in gebreke blijven bij het overeenkomen van een arboconvenant? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Op 25 november jl. heb ik overleg gevoerd met de voorzitters van werkgeversorganisaties en vakbonden betrokken bij het overleg over een arboconvenant voor de metalelektro en metaalbewerking. In dit overleg is geconstateerd dat de partijen die op 3 juli 2001 hiertoe een intentieverklaring hadden ondertekend, niet in staat zijn gebleken te komen tot een arboconvenant. Met deze teleurstellende constatering is deze intentieverklaring opgezegd. De intentieverklaring had betrekking op de arbeidsrisico’s lasrook, schadelijk geluid en oplosmiddelen. </antwoord>
      <antwoord nummer="2">De overheid hanteert diverse beleidsinstrumenten om te streven naar de preventie van arbeidsrisico’s en de vermindering van ziekteverzuim. Naast voorlichting, wet- en regelgeving en handhaving wordt ook de zelfwerkzaamheid van bedrijfstakken gestimuleerd en ondersteund door de aanpak van de arboconvenanten, en programma’s zoals het programma Versterking Arbeidsveiligheid (VAV) en het programma Versterking Arbeidsomstandigheden Stoffen (VASt). Als met een branche geen arboconvenant wordt afgesloten wordt de inzet en/of intensivering van andere beleidsinstrumenten overwogen. De feitelijke invulling hiervan zal afhangen van het type arboproblematiek (omvang en ernst van de risico’s en aard van preventie, omvang van verzuim en WAO-instroom in de branche). In de metalelektro- en metaalbewerkingsbranches zijn de risico’s van blootstelling aan lasrook, schadelijk geluid en oplosmiddelen door sociale partners en SZW expliciet benoemd als onderwerpen die bij voorrang moeten worden aangepakt. Nu vast staat dat dit niet mogelijk is door middel van een arboconvenant, ben ik van mening dat deze branches primair vanuit de eigen verantwoordelijkheid initiatieven moeten ontplooien die zich richten op het terugdringen van de genoemde risico’s. Daarnaast zal ik, conform de wens van uw Kamer (amendement Verburg, 28 600 XV nr. 42) om intensivering van inspecties in branches waar de onderhandelingen om tot een convenant te komen zijn stuk gelopen en in branches waarin sprake is van bovengemiddelde arbeidsgebonden uitval, in de sectoren metalelektro en metaalbewerking intensieve inspecties laten uitvoeren door de Arbeidsinspectie (zie ook beantwoording vraag 4). Tenslotte wil ik de mogelijkheid openhouden om beleidsregels vast te stellen waarin de stand der techniek met betrekking tot de als prioritair aangemerkte risico’s lasrook, schadelijk geluid en oplosmiddelen is vastgelegd (zie ook antwoord op vraag 3). </antwoord>
      <antwoord nummer="3">In de aanloop naar het arboconvenant zijn verschillende onderzoeken uitgevoerd. De onderzoeken naar de stand van de techniek en maatregelen bij het verwerken van producten met vluchtige organische stoffen zijn afgerond. Dit zelfde geldt voor de onderzoeken op het gebied van schadelijk geluid. Het onderzoek naar de beheersing van de blootstelling aan lasrook en chroomverbindingen wordt eind januari 2004 afgerond. Ik zal de resultaten van deze onderzoeken zo snel mogelijk publiceren. De onderzoeksresultaten betreffende blootstelling aan chroomverbindingen zal ik ook aan de Sociale Economische Raad sturen. Voor zover ik nu kan beoordelen zijn de resultaten van de genoemde onderzoeken van dien aard dat hierin een basis kan worden gevonden om concrete maatregelen te formuleren. Hierbij wil ik ook de resultaten betrekken van een inspectieproject in de metalelektro en metaalbewerking van de Arbeidsinspectie. Deze resultaten komen medio 2004 beschikbaar. Uiterlijk 1 oktober 2004 zal ik de Kamer hierover nader informeren, en tevens antwoord geven op de vraag of er al dan niet beleidsregels zullen worden opgesteld. In de overwegingen hieromtrent zullen uiteraard ook de activiteiten worden meegenomen die de branches tot dat moment hebben ondernomen om tot adequate beheersing van de betreffende prioritaire risico’s te komen. </antwoord>
      <antwoord nummer="4">Kern van de convenantenaanpak is de verdere versterking van de verantwoordelijkheid van werkgevers en werknemers voor het arbeidsomstandighedenbeleid in hun organisatie. Door zelfwerkzaamheid kunnen zij vorm geven aan sectoraal arbobeleid. Hierbij is draagvlak bij de sociale partners onontbeerlijk. De overheid heeft in de convenantenaanpak een voorwaardenscheppende, stimulerende en sturende rol. Sinds het begin van de convenantenaanpak in 1999, zijn inmiddels 49 arboconvenanten met sectoren afgesloten. Slechts in vijf gevallen heeft een getekende intentieverklaring niet geleid tot de ondertekening van een arboconvenant. In het kader van de uitvoering van het amendement Verburg (28 600 XV nr. 42) zal de Arbeidsinspectie extra inspectiecapaciteit inzetten voor de intensivering van de handhaving van arbeidsomstandigheden. Dit betekent uiteindelijk een verhoging van de bestaande capaciteit voor arboprojecten met circa 20%. Dit zal worden ingezet voor: • het verhogen van de inspectiedruk op die sectoren, waar pogingen tot afsluiting van een arboconvenant op niets zijn uitgelopen en er in de betreffende sectoren sprake is van bovengemiddelde arbeidsgebonden uitval (het belangrijkste motief voor het willen afsluiten van een arboconvenant); • extra inspecties in sectoren met een verhoudingsgewijs hoog risico op arbeidsgebonden uitval. Ten aanzien van een afgesloten arboconvenant bewaakt de branchebegeleidingscommissie (BBC), bestaande uit werkgevers, werknemers en overheid, de voortgang van de uitvoering van de afspraken. Indien wordt vastgesteld dat deze voortgang achterblijft bij de doelstellingen, beraadt de BBC zich over mogelijke maatregelen en de uitvoering daarvan. </antwoord>
      <antwoord nummer="5">Bij de beantwoording van vraag 3 heb ik aangegeven dat ik uiterlijk 1 oktober 2004 de Kamer zal informeren over het beleid dat de regering zal voeren ter preventie van arbeidsrisico’s in de metalelektro en metaalbewerking. </antwoord>
      <noten afkomstig="antwoord"/>
   </antwoorden>
</kvr>
