<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Kant (beiden SP) aan de ministers van Justitie en van Binnenlandse Zaken en Koninkrijksrelaties over Politie-informatie voor commerciële recherchebureaus. (Ingezonden 19 januari 2000); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11208
</item>
         <item attribuut="Inhoud">Vragen naar aanleiding van het programma Lopende Zaken van 16 januari 2000 over het verstrekken van informatie door de politie aan particuliere beveiligingsdiensten.</item>
         <item attribuut="Rubriek">Communicatie, media en informatievoorziening (Overig) Criminaliteit en openbare orde (Particuliere bewakings- en beveiligingsdiensten) Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Informatie Opsporingen Particuliere beveiligingsdiensten</item>
         <item attribuut="Vindplaats">Kamervragen met antwoord 1999-2000, nr. 839, Tweede Kamer</item>
         <item attribuut="Vraagnr_bij_indiening">2990005390</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Kant</persoon>
         </item>
         <item attribuut="Datum_reaktie">2000-03-02</item>
         <item attribuut="Datum_indiening">2000-01-19</item>
         <item attribuut="Document-id">KVR11208</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1831" allpagenumbers="1831 1832" vetnummer="2990005390" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11208" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="839" onderwerp="" indiendatum="2000-01-19">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Kant</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2 maart 2000), zie ook Aanhangsel Handelingen nr. 690, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de uitzending «opsporing verkocht»? <voetnoot nummer="1"/>
      </vraag>
      <vraag nummer="2">Is hier sprake van laakbaar handelen van de politie door deze informatie te doen «lekken» naar particuliere recherchebureaus? Zo neen, waarom niet? Hoe denkt u deze wettelijke eis in de toekomst te handhaven? Bent u bereid een onderzoek daarnaar in te stellen? </vraag>
      <vraag nummer="3">Kunt u aangeven in hoeveel gevallen vertrouwelijke politie-informatie in handen komt van particuliere recherchebureaus? Kunt u aangeven in hoeveel procent van de gevallen informatie verschaft door particuliere recherchebureaus een rol speelt in het normale politieonderzoek? Wat denkt u te gaan doen aan deze ongewenste vervlechting? </vraag>
      <vraag nummer="4">Kunt u aangeven hoeveel rechercheurs de politie hebben verlaten dan wel zijn weggekocht door particuliere recherchebureaus in de laatste jaren? Hoeveel procent van het totaal aantal rechercheurs is dat? Wat vindt u van deze ontwikkeling? Wat denkt u hier aan te doen? </vraag>
      <vraag nummer="5">Deelt u de opvatting die naar voren komt in deze uitzending dat de particuliere bureaus de wens van de opdrachtgever volgen waardoor de objectiviteit van de adviezen in het gedrang komt? Zo neen, waarom niet? Zo ja, wat denkt u aan de geconstateerde partijdigheid te gaan doen? </vraag>
      <vraag nummer="6">Herinnert u zich uw antwoord op eerdere vragen onzerzijds over particuliere recherchebureaus , waarin u toezegt de Kamer over de bestaande praktijk te informeren? Kunt u mededelen wanneer wij de antwoorden op de vragen 3 en 4 van deze serie tegemoet kunnen zien? </vraag>
      <noten afkomstig="vraag">
         <noot nummer="2"/>
         <noot nummer="1">Lopende zaken van 16 januari 2000 over particuliere recherchebureaus, eerder bij het radioprogramma Argos 22 oktober 1999. Uit de uitzending blijkt dat particuliere recherchebureaus toegang hebben tot vertrouwelijke informatie van onder andere de politie en met name de CID. Op grond van de Wet Politieregisters is verstrekken van informatie aan particuliere recherchebureaus niet toegestaan. Uit de uitzending blijkt verder dat circa 300 particuliere recherchebureaus actief zijn in Nederland</noot>
         <noot nummer="2" documenttype="Kamervragen" documentnummer="110">Aanhangsel Handelingen, nr. 110, Vergaderjaar 1999–2000.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit de uitzending is mij niet gebleken dat politie-informatie wordt verstrekt of gelekt aan particuliere recherchebureaus. De suggestie dat informatie wordt verstrekt door de politie is weliswaar gewekt door een aantal van de geïnterviewden, maar concrete bewijzen voor deze praktijken zijn niet geleverd. In mijn antwoord van 12 oktober 1999 op uw eerdere vragen van 14 september 1999, nr. 2989918280, heb ik reeds het volgende aangegeven: «De beïnvloedingsmogelijkheden van de minister van Justitie op de particuliere beveiliging zijn wettelijk geregeld in de Wet particuliere beveiligingsorganisaties en recherchebureaus uit het oogpunt van het scheppen van voorwaarden voor een goed functioneren van deze organisaties en recherchebureaus. Daarvoor bevat de regeling uitgewerkte bevoegdheden, onder andere waar het betreft het vergunningenstelsel voor particuliere beveiligingsorganisaties en recherchebureaus. De Wet politieregisters regelt de informatieverstrekking van de politie aan derden. Zoals bekend kent die wet een gesloten verstrekkingenregime. Verstrekking aan particuliere beveiligingsorganisaties of recherchebureaus is daarin niet voorzien. Op basis van de huidige wetgeving is verstrekking van informatie in de zin van de Wet politieregisters aan particuliere recherchebureaus derhalve niet toegestaan. Deze twee wetten vormen het formele kader waarbinnen in casu moet worden gewerkt.» Daarbij sluit ik de mogelijkheid niet uit dat in de praktijk in bepaalde gevallen in strijd met het bovenvermelde formele kader wordt gehandeld. Afhankelijk van de feiten en omstandigheden van het geval kan het op onrechtmatige wijze verstrekken van informatie een ambtsmisdrijf opleveren. Voorts biedt de Wet particuliere beveiligingsorganisaties en recherchebureaus de mogelijkheid om in geval van misbruik van een verleende vergunning deze in te trekken dan wel over te gaan tot het opleggen van een bestuurlijke boete. Overtreding van deze wet en de daarop betrekking hebbende voorschriften is bovendien strafbaar gesteld in de Wet op de economische delicten en het Wetboek van Strafrecht. </antwoord>
      <antwoord nummer="3">Gelet op het eerder vermelde gesloten verstrekkingenregime is het niet toegestaan politie-informatie te verstrekken aan particuliere recherchebureaus, hoewel er aanwijzingen zijn die het bestaan van een grijs circuit niet uitsluiten. Over de omvang van een dergelijk circuit heb ik geen duidelijk beeld. Evenmin kan ik u gegevens verschaffen over het gebruik van informatie afkomstig van particuliere recherchebureaus bij politieonderzoeken. Samenwerking tussen particuliere recherchebureaus en politie is in principe slechts mogelijk in individuele gevallen met de nadrukkelijke toestemming van het betrokken openbaar ministerie. Momenteel vindt onderzoek plaats om inzicht te verkrijgen in de aard en zo mogelijk de omvang van de werkzaamheden die door private rechercheinstellingen worden verricht, alsmede in de vraag in hoeverre politie/OM gebruik maken van de door deze instellingen geleverde informatie. Op basis van de onderzoeksbevindingen zal nader worden bezien of, en zo ja welke, specifieke eisen aan de particuliere en bedrijfsrecherche moeten worden gesteld, in het bijzonder ten aanzien van de uitwisseling van informatie met de reguliere opsporingsinstanties (politie, BOD’en). Bij het onderzoek worden de overlegpartners op dit terrein betrokken. Gelet op de mogelijk te verwachten ontoegankelijkheid van de particuliere recherchebranche en rekening houdend met de vereiste zorgvuldigheid zullen de onderzoeksbevindingen niet eerder dan eind 2000 bekend zijn. </antwoord>
      <antwoord nummer="4">De meest actuele gegevens over uitstroom van politiefunctionarissen hebben betrekking op 1998. In dat jaar is het dienstverband beëindigd van ruim 200 «rechercheurs». Preciezer geformuleerd betreft dit politiefunctionarissen waarvan op basis van het Landelijk Functiehuis – dit is een stelsel van referentiefuncties op basis waarvan regionale functies onderling kunnen worden vergeleken – kan worden gesteld dat zij functies bekleedden op rechercheterrein. De genoemde uitstroom betreft ongeveer drie procent van het totale aantal. Dit uitstroompercentage is niet hoger dan de uitstroom in andere sectoren. Welk deel van de uitstroom in dienst is getreden van particuliere recherchebureaus is niet bekend. Bovenmatige uitstroom van gekwalificeerd personeel voor de pensioengerechtigde leeftijd is zeker geen goede zaak. Mogelijk bieden de onderzoeksbevindingen aanknopingspunten voor nadere regulering ten aanzien van de overgang van politiefunctionarissen naar private recherchebureaus. Op dit moment geldt voor de politie geen beperking van de vrijheid van arbeidskeuze bij het verlaten van het korps. </antwoord>
      <antwoord nummer="5">Particuliere recherchebureaus dienen zich te bewegen binnen de geldende regelgevende kaders. Het lijkt mij in ieders belang dat de particuliere recherchebureaus zo objectief mogelijk te werk gaan en het commerciële belang niet laten prevaleren. </antwoord>
      <antwoord nummer="6">Ja. Ik verwijs u naar mijn antwoord op vraag 3, waarin ik lopend onderzoek op dit terrein vermeld. </antwoord>
      <noten afkomstig="antwoord"/>
   </antwoorden>
</kvr>
