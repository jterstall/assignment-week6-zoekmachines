<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over het vredesproces in Colombia. (Ingezonden 29 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12458
</item>
         <item attribuut="Inhoud">Vragen over een gezamelijke EU strategie ten opzichte van het vredesproces in Colombia, ook in relatie met de grootschalige internationale conferentie in juni dit jaar in Colombia in het kader van het vredesproces, waar Europese vertegenwoordigingen een lagere delegatie naar de conferentie stuurden.</item>
         <item attribuut="Rubriek">Ontwikkelingssamenwerking (Ontwikkelingshulp Zuid-Amerika)</item>
         <item attribuut="Trefwoorden">Colombia Ontwikkelingssamenwerking</item>
         <item attribuut="Vindplaats">Kamervragen met antwoord 2000-2001, nr. 118, Tweede Kamer</item>
         <item attribuut="Vraagnr_bij_indiening">2000100520</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-10-17</item>
         <item attribuut="Datum_indiening">2000-09-29</item>
         <item attribuut="Document-id">KVR12458</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="239" allpagenumbers="239 240" vetnummer="2000100520" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12458" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="118" onderwerp="" indiendatum="2000-09-29">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-10-17">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is er een gezamenlijke EU strategie ten opzichte van het vredesproces in Colombia? Zo ja, kunt u de Kamer hierover informeren? </vraag>
      <vraag nummer="2">Is het waar dat in de maand mei 2000 de Hoge Vertegenwoordiger voor het Gemeenschappelijk Buitenlands en Veiligheids Beleid (GBVB), de heer Solana, enkele dagen in Colombia verbleef? </vraag>
      <vraag nummer="3">In welk kader is de Hoge Vertegenwoordiger naar Colombia afgereisd? </vraag>
      <vraag nummer="4">Is de Hoge Vertegenwoordiger in opdracht van de Raad naar Colombia vertrokken? Zo ja, hoe luidde zijn opdracht? Zo neen, wat was de status en de reden van zijn bezoek aan Colombia? </vraag>
      <vraag nummer="5">Is het waar dat in juni dit jaar in Colombia een grootschalige internationale conferentie plaats vond in het kader van het vredesproces? </vraag>
      <vraag nummer="6">Is het waar dat de Hoge Vertegenwoordiger gesprekken heeft gevoerd met diverse Europese vertegenwoordigingen in Colombia over de betreffende conferentie en dat om deze reden de Europese vertegenwoordigingen een lagere delegatie naar de conferentie stuurden? Zo ja, wat zijn de redenen van dit ontmoedigingsbeleid? </vraag>
      <vraag nummer="7">Is het waar dat een Nederlandse delegatie deelnam aan de conferentie? Zo ja, wie namen deel aan deze delegatie (functie Nederlandse deelnemers)? </vraag>
      <vraag nummer="8">Wat is het Nederlandse oordeel over het vredesproces in Colombia, en welke steun verleent ze aan het vredesproces? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De Europese Unie is van mening dat de initiatieven die door president Pastrana worden genomen ter bevordering van het vredesproces in Colombia politieke steun verdienen. Ten einde het welslagen van het vredesproces te bevorderen, heeft de Europese Unie zich uitgesproken voor continuering en, waar mogelijk, intensivering van de hulpinspanningen, gericht op sociale en economische ontwikkeling, institutionele ondersteuning van het vredesproces en verbetering van de rechtsstaat, waarvan respect voor de mensenrechten en fundamentele vrijheden belangrijke aspecten zijn. Hoewel de samenhang tussen het gewapend conflict en de drugsproblematiek van Europese zijde wordt onderschreven, is tijdens de internationale conferentie inzake het Plan Colombia van 7 juli jl. in Madrid bezwaar geuit op de nadruk op de militaire bestrijding van de productie van illegale drugs. Door de EU-partners is tevens aangedrongen op het nauwer betrekken bij het vredesproces van het maatschappelijk middenveld. Voor het Europese standpunt inzake het vredesproces in het algemeen en het Plan Colombia in het bijzonder, verwijs ik u voorts naar de antwoorden op de kamervragen van de leden Koenders en Bussemaker. Vide mijn brief van 18 juli jl. met kenmerk DWH/ZM-160/00. </antwoord>
      <antwoord nummer="2">Ja. </antwoord>
      <antwoord nummer="3 en 4">De Hoge Vertegenwoordiger heeft, in opdracht van het Voorzitterschap van de Europese Unie, op 28 en 29 juni 2000 een bezoek gebracht aan Colombia, ter voorbereiding van de op 7 juli jl. in Madrid gehouden bijeenkomst van de steungroep voor het vredesproces over het Plan Colombia. </antwoord>
      <antwoord nummer="5">Op 30 juni jl. vonden in Colombia besprekingen plaats tussen vertegenwoordigers van de internationale gemeenschap, de Colombiaanse regering en de FARC. Op uitnodiging van de FARC bezochten vertegenwoordigers van de internationale gemeenschap, samen met vertegenwoordigers van de Colombiaanse regering, de door de FARC gecontroleerde gebieden en is het Plan Colombia besproken. Daarnaast organiseerde de Inter-Amerikaanse Ontwikkelingsbank tezamen met Spanje op 7 juli jl. een bijeenkomst in Madrid over het Plan Colombia, waaraan werd deelgenomen door 26 landen en zeven internationale organisaties. </antwoord>
      <antwoord nummer="6">De Hoge Vertegenwoordiger heeft zich, ter voorbereiding op de conferentie in Madrid, op de hoogte gesteld van de situatie in Colombia middels gesprekken met President Pastrana, de Minister van Buitenlandse Zaken Fernandez de Soto, vertegenwoordigers van maatschappelijke organisaties en vertegenwoordigers van de EU-lidstaten in Colombia. Hij sprak hen onder meer over het Plan Colombia. Van een ontmoedigingsbeleid inzake deelname van Europese lidstaten aan bovengenoemde bijeenkomsten over het vredesproces is geen sprake geweest. </antwoord>
      <antwoord nummer="7">Aan de besprekingen op 30 juni jl. in Colombia nam de Nederlandse ambassadeur in Bogota deel. De Nederlandse delegatie naar de besprekingen in Madrid op 7 juli jl. stond onder leiding van de directeur van de Directie Westelijk Halfrond en bestond voorts uit de benoemd ambassadeur te Bogota en twee beleidsmedewerkers van de Directie Westelijk Halfrond. </antwoord>
      <antwoord nummer="8">Nederland is met de Europese Unie van mening dat de initiatieven van President Pastrana ter bevordering van het vredesproces krachtige politieke steun verdienen. Daarbij onderstreept Nederland het belang van deelname van de maatschappelijke organisaties in het proces. Zij ondersteunt, middels het programma voor Mensenrechten, Vredesopbouw en Goed Bestuur, diverse organisaties in Colombia die zich inzetten voor respect voor mensenrechten en vredesbevordering. </antwoord>
      <noten afkomstig="antwoord"/>
   </antwoorden>
</kvr>
