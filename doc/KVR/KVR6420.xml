<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. M. van der Burg en Dijksma (beiden PvdA) over plaatsing van OTS-pupillen. (Ingezonden 18 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6420
</item>
         <item attribuut="Inhoud">Betreft ondertoezichtstelling (OTS) van jeugdigen met ernstige drugs- en/of gedragsproblemen. Vragen ter aanvulling van die van de heer Marijnissen (1997-1998, nr. 615).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Jeugdhulpverlening Kinderbescherming</item>
         <item attribuut="Vindplaats">Kamervragen met antwoord 1997-1998, nr. 616, Tweede Kamer</item>
         <item attribuut="Afkomstig_van">Justitie Volksgezondheid, Welzijn en Sport</item>
         <item attribuut="Indiener">
            <persoon partij="PvdA">M. M. van der Burg</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">1998-01-29</item>
         <item attribuut="Datum_indiening">1997-12-18</item>
         <item attribuut="Document-id">KVR6420</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1257" allpagenumbers="1257 1258" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6420" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="616" onderwerp="" indiendatum="1997-12-18">
         <vrager partij="PvdA" oorsprong="parlement">M. M. van der Burg</vrager>
         <vrager partij="PvdA" oorsprong="parlement">Dijksma</vrager>
         <vraagt-aan/>
      </vraagdata>
      <antwoorddata antwoorddatum="29 januari 1998). Zie ook Aanhangsel Handelingen nr. 513, vergaderjaar 1997–1998">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kunt u voor half januari 1998 informatie verstrekken over de wachtlijsten voor de verschillende jeugdinrichtingen in alle provincies, zowel in het kader van jeugdhulpverlening, jeugdbescherming en strafzaken? </vraag>
      <vraag nummer="2">Kan tevens informatie worden gegeven ten aanzien van de wachttijden? </vraag>
      <vraag nummer="3">Wat is uw reactie op het verzoek van Gedeputeerde Eurlings om meer financiële middelen en meer centrale sturing? Deze vragen dienen ter aanvulling op eerdere vragen terzake van het lid Marijnissen, ingezonden 18 december jl. </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 2">Over wachtlijsten voor de residentiële voorzieningen voor jeugdhulpverlening kunnen geen eenduidige gegevens worden verstrekt. Wel worden door de Stichting Registratie Jeugdvoorzieningen (SRJV) gegevens verzameld en overzichten opgesteld over de wachttijden. Die gegevens hebben een beperkte bruikbaarheid, omdat zij nog weinig betrouwbaar zijn. Jeugdigen worden vaak aangemeld bij meerdere voorzieningen tegelijk en worden niet altijd afgemeld wanneer zij ergens worden geplaatst. Het moment waarop de jeugdige op een wachtlijst wordt geplaatst, is niet uniform (het eerste telefonische contact danwel het intakegesprek). Ook jeugdigen die tijdelijk een aanbod wordt gedaan omdat het «meest optimale» aanbod op dat moment niet voor handen is, worden op verschillende wijze geregistreerd. Momenteel en verder in 1998 krijgt in geheel Nederland de optimalisering van de Toegang tot de jeugdzorg gestalte. De informatievoorziening over wachtlijsten, wachttijden en overige informatievoorziening over discrepanties tussen vraag en aanbod, zal stapsgewijs worden verbeterd. Uit de gegevens van de SRJV over 1996 wordt duidelijk dat de wachttijd sterk verschilt per voorzieningensoort. Ter illustratie: voor crisisopvang geldt nagenoeg geen wachttijd terwijl er voor de basisvariant van residentiële hulpverlening een gemiddelde wachttijd van 9 weken wordt geconstateerd. Voor plaatsing in een vakinternaat staat een wachttijd van gemiddeld 18 weken waarbij de helft van de jongeren die worden aangemeld binnen 10 weken wordt geplaatst. Aangezien de vraag naar en het aanbod van jeugdhulpverlening per regio verschilt kan het beeld per provincie/grootstedelijke regio van dit landelijk beeld afwijken. Voor de landelijke VWS-voorzieningen geldt dat driekwart van de jeugdigen binnen een half jaar kunnen worden geplaatst. Volgens de opgave van de 12 justitiële behandelinrichtingen stonden op de wachtlijst in 1994: 256 jongeren (58,1 per 100 bezette plaatsen), in 1995: 312 (57,3 per 100 bezette plaatsen) en in 1996: 299 jongeren (48 per 100 bezette plaatsen). Gegeven de bestemming betreft dit uitsluitend strafzaken (PIJ) of jongeren met een civiele maatregel (vooral OTS). Het gemiddeld aantal dagen tussen de eerste aanmelding en de opname (de wachttijd) bedroeg voor de justitiële behandelinrichtingen volgens de eigen opgaven van de inrichtingen in 1994: 94,7 dagen, in 1995: 85,3 dagen en in 1996: 74,6 dagen. Met de uitvoering van het beleid gericht op de uitbreiding van de capaciteit dat nog doorloopt tot het jaar 2000 zullen naar verwachting de wachtlijsten en de wachttijden verder afnemen. </antwoord>
      <antwoord nummer="3">Wij zijn weinig gelukkig met de reactie van de gedeputeerde van Limburg, de heer Eurlings, naar aanleiding van de tragedie die zich in Noord-Limburg heeft voorgedaan. Wij delen ook geenszins zijn conclusie dat de geschetste problematiek noodt tot «een hervorming van de jeugdzorg tot een slagvaardige en krachtdadige organisatie onder directe aansturing en verantwoordelijkheid van de provincie», zoals hij stelt in zijn brief die u in afschrift hebt ontvangen. De implementatie van het beleid in het kader van Regie in de jeugdzorg zoals dit nu gestalte krijgt, rechtvaardigt dit niet. Binnen de bestaande verdeling van de bestuurlijke verantwoordelijkheden blijkt ook in andere provincies een verbetering van het functioneren van de jeugdzorg goed mogelijk. Mede naar aanleiding van zijn brief en een verzoek om uitbreiding van de capaciteit voor de justitiële behandelinrichtingen heeft op 14 januari jl. een overleg van de heer Eurlings en ambtenaren van de ministeries van Justitie en VWS plaatsgevonden. In dit overleg is afgesproken in samenspraak met de provincie en de voorzieningen in Limburg na te gaan hoe knelpunten met betrekking tot de plaatsing van jeugdigen met gedragsproblemen kan worden aangepakt. De heer Eurlings vroeg om de uitbreiding van de capaciteit van de justitiële behandelinrichtingen in Limburg. Binnen de bestaande plannen voor uitbreiding van de capaciteit is dit laatste niet mogelijk. </antwoord>
      <noten afkomstig="antwoord"/>
   </antwoorden>
</kvr>
