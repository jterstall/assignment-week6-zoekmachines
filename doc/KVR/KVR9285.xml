<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) aan de minister van Verkeer en Waterstaat over de sloop van een brug in de gemeente Oirschot. (Ingezonden 13 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9285
</item>
         <item attribuut="Inhoud">Vragen over de sloop van de "Kattenbergse brug" in Oirschot over het Wilhelminakanaal en de aanleg van een nieuwe brug ten behoeve van de ontsluiting van een nieuw te realiseren woongebied.</item>
         <item attribuut="Rubriek">Verkeer, vervoer en waterstaat (Bruggen en tunnels)</item>
         <item attribuut="Trefwoorden">Bruggen</item>
         <item attribuut="Vindplaats">Kamervragen met antwoord 1998-1999, nr. 1294, Tweede Kamer</item>
         <item attribuut="Vraagnr_bij_indiening">2989911390</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1999-05-06</item>
         <item attribuut="Datum_indiening">1999-04-13</item>
         <item attribuut="Document-id">KVR9285</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2565" allpagenumbers="2565 2566" vetnummer="2989911390" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9285" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1294" onderwerp="" indiendatum="1999-04-13">
         <vrager partij="CDA" oorsprong="parlement">Leers</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-05-6">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is Rijkwaterstaat voornemens de zgn. «Kattenbergse brug» over het Wilhelminakanaal in de voormalige gemeente Oost, West en Middelbeers (thans gemeente Oirschot) te slopen? Bent u er van op de hoogte dat er daarnaast plannen bestaan om een nieuwe brug over het Wilhelminakanaal aan te leggen ten behoeve van de ontsluiting van een nieuw te realiseren woongebied, eveneens in de gemeente Oirschot? </vraag>
      <vraag nummer="2">Welk criteria hanteert Rijkswaterstaat bij het uitnemen van bruggen? Op basis van welke criteria wordt besloten tot de bouw van nieuwe bruggen? In hoeverre speelt de bereidheid van de gemeente om (een deel van) de exploitatiekosten voor haar rekening te nemen daarbij een rol? </vraag>
      <vraag nummer="3">Was de «dichtheid van bruggen over het kanaal» voor Rijkswaterstaat van doorslaggevende betekenis om tot sloop van de zgn. «Kattenbergse brug» te besluiten? Waarom was dit argument voor Rijkswaterstaat dan geen reden om zich tegen de aanleg van de nieuwe brug te verzetten, nu er op een afstand van nog geen km. drie bruggen komen te liggen? </vraag>
      <vraag nummer="4">Hoe kijkt u aan tegen het instandhouden van de «Kattenbergse brug», die voor het buurtschap de Beerse Hoek (nu behorende tot de nieuwe gemeente Hilvarenbeek), de bewoners van het bungalowpark Stille Wille en tal van agrariërs zo’n belangrijke functie vervult? Bent u bereid het besluit te heroverwegen als blijkt dat ook deze brug, na reconstructie, aan te sluiten is op het bedieningscircuit uit Tilburg? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">De beslissing om een brug uit te nemen wordt ingegeven door het maatschappelijk belang van het handhaven van deze brug in relatie tot de kosten die door het Rijk moeten worden gemaakt om deze brug in stand te houden. Verder wordt in ogenschouw genomen de aanwezigheid van bestaande alternatieve verbindingen om het beoogde reisdoel te bereiken. In geval van de Kattenbergse brug is het maatschappelijk belang gezien het beperkte gebruik (17 verkeersbeweging all-in per uur), gering. Bovendien is op 1400 meter afstand een andere oeververbinding in de vorm van een brug (Groenewoud) aanwezig. <voetnoot nummer="1"/>De Kattenbergse brug is gezien zijn ouderdom en met name gelet op zijn technische staat aan vervanging toe. De begrote kosten hiervan bedragen circa 2,5 miljoen gulden. Dit bedrag dient te worden verhoogd met de kosten van jaarlijks onderhoud en exploitatie van de brug van circa f 50 000,-, alsmede de eenmalige kosten voor het op afstand bedienbaar maken ad f 285 000,-. Geconcludeerd dient dan ook te worden dat de kosten van vervanging voor het Rijk, zeker gelet op het geringe maatschappelijke belang van deze oeververbinding, te hoog zijn. Een belangrijk criterium bij het geven van een vergunning voor de bouw van een nieuwe brug over een Rijksvaarweg is dat de op het kanaal aanwezige scheepvaart niet wordt gehinderd. Hierbij dient gedacht te worden aan een goede zichtbaarheid van de brug (ook op de radar) en het behouden van een veilige en vlotte mogelijkheid tot passeren van schepen. Kortom bij de te verlenen vergunning op grond van de Wet Beheer Rijkswaterstaatswerken (WBR) zullen de kanaal- en scheepvaartbelangen in aanmerking worden genomen. Bouw op kosten (geheel of gedeeltelijk) van het Rijk is aan de orde indien het Rijk veroorzaker is van deze bouw danwel, indien dit niet het geval is, er een Rijksbelang is te onderkennen dat opweegt tegen de door het Rijk te maken kosten. Ten aanzien van de nieuwe brug in Oirschot ter ontsluiting van de nieuwe woonwijk, is het Rijk geen veroorzaker en is het Rijksbelang nihil. De kosten van deze nieuwe brug zullen derhalve volledig door deze gemeente moeten worden gedragen. </antwoord>
      <antwoord nummer="3">Zoals uiteengezet bij de beantwoording van vraag 2, eerste deel, is naast de aanwezigheid van bestaande alternatieve oeververbindingen tevens de verhouding tussen het maatschappelijk belang van de betreffende bus en de kosten van het Rijk voor het instandhouden van deze brug van belang geweest. Zoals uiteengezet in de beantwoording van vraag 2 tweede deel, alsmede vraag 1 tweede deel wordt de nieuwe brug in de gemeente Oirschot door en op kosten van de gemeente Oirschot gerealiseerd. Voorts zijn er geen nautische belangen die zich tegen de aanleg verzetten. Indien zich noch kanaalbelangen, noch scheepvaartbelangen verzetten tegen de bouw van een brug zal een vergunningsaanvraag daartoe (op grond van de WBR) moeten worden gehonoreerd. Hierbij zij opgemerkt, dat het verwijderen van de Kattenbergse brug en de bouw van een nieuwe brug in Oirschot in generlei opzicht een relatie met elkaar hebben. Sloop van de Kattenbergse brug vindt plaats onafhankelijk van de bouw van een nieuwe brug in Oirschot. </antwoord>
      <antwoord nummer="4">Ik ben van mening dat het maatschappelijk belang, gelet op het beperkte gebruik, gering is en dat de kosten voor het Rijk ten behoeve van de instandhouding van deze brug te hoog zijn. Deze negatieve kosten-baten afweging speelt evenzeer indien deze brug zou worden aangesloten op het bedieningscircuit in Tilburg. Voorts zijn er op geringe afstand in de directe omgeving andere oeververbindingen aanwezig. Hierbij kan voorts worden opgemerkt dat: a. de nabijgelegen brug Groenewoud enkele jaren geleden voor 2,5 miljoen gulden is vervangen en aangesloten is op de centrale brugbediening te Tilburg. Er ligt derhalve een moderne brug die voldoet aan de normen van de huidige tijd; b. door de Kattenbergse brug te verwijderen zal er minder verkeer het landgoed Baest doorkruisen. Hetgeen goed is voor de natuurontwikkeling ter plaatse. Dit is uitgesproken door de Brabantse Milieufederatie; c. in een vroegtijdig stadium heeft Rijkswaterstaat met de gemeente Oirschot over de onttrekking besprekingen gevoerd. Rijkswaterstaat heeft zich bereid verklaard compenserende maatregelen te nemen voor met name het (fiets)verkeer en de bewoners van het buurtschap de Beerse Hoek. De gemeente is hiervan op de hoogte. Op dit moment is Rijkswaterstaat nog steeds in afwachting van de gemeenschappelijke reactie. Overigens dient nog te worden vermeld dat de ontsluiting van het bungalowpark Stille Wille geschiedt via verharde wegen richting Oirschot en niet via een vaak onberijdbare zandweg via de Kattenbergse brug richting Middelbeers. Gelet op het vorenstaande zie ik dan ook geen redenen mijn besluit te heroverwegen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
