<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mastwijk en Van Hijum (beiden CDA) aan de minister van Verkeer en Waterstaat over de ongevallen op de A1. (Ingezonden 11 mei 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25704
</item>
         <item attribuut="Inhoud">Vragen over en mogelijk verband tussen het feit dat de op de A1 bij Deventer recent drie keer wegens een ongeval moest worden afgesloten en de ter plaatse uitgevoerde wegwerkzaamheden. Wat wordt gedaan om de situatie te verbeteren en waarom is een verzoek van de gemeenten Deventer, Apeldoorn en Lochem om overleg met Rijkswaterstaat over de situatie niet gehonoreerd?</item>
         <item attribuut="Rubriek">Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Verkeersveiligheid Wegen</item>
         <item attribuut="Vindplaats">Kamervragen met antwoord 2005-2006, nr. 1557, Tweede Kamer</item>
         <item attribuut="Vraagnr_bij_indiening">2050613220</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Mastwijk</persoon>
            <persoon partij="CDA">Van Hijum</persoon>
         </item>
         <item attribuut="Datum_reaktie">2006-05-30</item>
         <item attribuut="Datum_indiening">2006-05-11</item>
         <item attribuut="Document-id">KVR25704</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3323" allpagenumbers="3323 3324" vetnummer="2050613220" code="0506tkkvr1557" lopendefooter="Tweede Kamer, vergaderjaar 2005–2006, Aanhangsel" filenaam="KVR25704" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1557" onderwerp="" indiendatum="2006-05-11">
         <vrager partij="CDA" oorsprong="parlement">Mastwijk</vrager>
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-05-30">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Gemeenten boos op Rijkswaterstaat»? <voetnoot nummer="1"/>
      </vraag>
      <vraag nummer="2">Klopt het dat de A1 in de buurt van Deventer in korte tijd drie keer vanwege een ongeval moest worden afgesloten? </vraag>
      <vraag nummer="3">Bent u van mening dat er een verband is tussen deze ongevallen op één weggedeelte in zo’n korte tijd en de wegwerkzaamheden die ter plekke worden uitgevoerd? Indien ja, bent u bereid om op de kortst mogelijke termijn maatregelen te nemen om de onveilige situatie ter plekke te verbeteren? Indien neen, wat is dan volgens u oorzaak van de ongevallen en welke maatregelen gaat u dan nemen om de situatie op de kortst mogelijke termijn te verbeteren? </vraag>
      <vraag nummer="4">Is het waar dat een verzoek van de gemeentebesturen van Deventer, Apeldoorn en Lochem aan Rijkswaterstaat om overleg over de situatie ter plekke niet is gehonoreerd? Zo ja, waarom niet? </vraag>
      <vraag nummer="5">Bent u bereid met de betrokken instanties de ontstane situatie te bespreken en naar oplossingen te zoeken? </vraag>
      <vraag nummer="6">Welke consequenties hebben de ongevallen op de A1 en de daar te treffen maatregelen op de rest van het omvangrijke programma van wegwerkzaamheden dat de komende jaren zal worden uitgevoerd? </vraag>
      <noten afkomstig="vraag">
         <noot nummer="1" datum="2006-05-10" bron="NOS-teletekst">NOS-teletekst, 10 mei 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Dit klopt. </antwoord>
      <antwoord nummer="3">Zoals gebruikelijk heeft Rijkswaterstaat na de ongevallen op de A1 actief bekeken of de getroffen maatregelen aanpassing of uitbreiding behoeven. Onafhankelijk daarvan wordt naar aanleiding van vragen/opmerkingen van weggebruikers via de landelijke informatielijn altijd nagegaan of aanpassingen van genomen maatregelen noodzakelijk zijn. Rijkswaterstaat heeft geen directe relatie gevonden tussen de betrokken ongevallen en de wegwerkzaamheden. Al enkele jaren staat op de A1 in de ochtendspits een file tussen Bathmen en Deventer. Ook zonder werkzaamheden is er daardoor een risico op inrijden op een file door achteropkomend verkeer. Bij het gereedkomen van de werkzaamheden zal er een spitstrook beschikbaar zijn. Dit zal de fileoverlast doen afnemen en daarmee ook de kans op inrijden op de file. De openstelling van de spitsstrook zal 1 juni as. plaatsvinden, één maand eerder dan in het contract vastgelegd. In het kader van beperking van de verkeershinder van het project spitsstrook A1/A50 zijn voor de duur van de werkzaamheden (augustus 2005 – augustus 2006) de volgende maatregelen getroffen: • met alle beheerders (ook gemeenten) zijn maatregelen opgesteld en getroffen en zijn werkzaamheden afgestemd om overlast te beperken (reeds in 2004 gestart). • er zijn aandachtborden geplaatst met de tekst «kans op file» (vanaf begin werkzaamheden). • door het KLPD is blokrijden geïntroduceerd (vanaf het begin van de werkzaamheden). Naar aanleiding van de recente ongevallen die wellicht mede veroorzaakt worden door te kort op elkaar rijdend vrachtverkeer dat ter plekke een relatief hoge intensiteit heeft, zijn drie extra tekstkarren geplaatst met «houd afstand, kans op file» (reeds ter hoogte van knooppunt Azelo). </antwoord>
      <antwoord nummer="4">Nee. Vanaf het begin van de werkzaamheden is regelmatig overleg gevoerd met betrokken gemeenten. Er is een zogenaamd Operationeel Team (OT) ingesteld. Dit OT is in het begin dagelijks, na circa 2 maanden wekelijks en vanaf 1 januari maandelijks bij elkaar geweest. Het OT bespreekt de verkeersproblemen en eventuele mogelijke oplossingen en draagt deze maatregelen op aan de opdrachtnemer. In dit OT zitten alle beheerders zoals Rijkswaterstaat, beide provincies en de gemeenten, maar ook het KLPD en de Regiopolitie. De gemeente Deventer zit permanent bij dit overleg, de gemeenten Apeldoorn en Lochem hebben in het begin uit eigen beweging aangegeven geïnformeerd te willen worden (hetgeen ook gebeurt) en nemen geen zitting in het OT. In z’n algemeenheid kan gesteld worden dat de contacten met gemeenten uitstekend zijn. Na de persberichten waarin de gemeenten Deventer en Apeldoorn met name genoemd werden, is door Rijkswaterstaat contact gezocht met beide gemeenten. Zowel de burgemeester van Deventer als de wethouder van Apeldoorn hebben daarbij bevestigd dat zij beiden vinden dat Rijkswaterstaat alles in het werk heeft gesteld om ook tijdens de wegwerkzaamheden een optimale veiligheid te creëren. Inmiddels heeft het dagelijks bestuur van de regio Stedendriehoek mij een brief gestuurd, die in afschrift gezonden is aan de vaste commissie van Verkeer en Waterstaat van de Tweede Kamer, waarin de Stedendriehoek bevestigt dat de samenwerking met Rijkswaterstaat goed is en waarin zij schrijft niet de indruk te hebben dat de veiligheidsmaatregelen rond de wegwerkzaamheden op de A1 onvoldoende zijn. </antwoord>
      <antwoord nummer="5">Zoals reeds bij bovenstaande vraag aangeven, is het contact met de gemeenten goed, constructief en positief. </antwoord>
      <antwoord nummer="6">Naar aanleiding van de recente ongevallen zijn, zoals in het antwoord op vraag 3 is gemeld, drie extra tekstkarren geplaatst met «houd afstand, kans op file». Ik verwacht dat dit voldoende is voor de periode tot 1 juni 2006 waarin het resterende deel van de werkzaamheden uitgevoerd wordt. Bij de wegwerkzaamheden de komende jaren zal Rijkswaterstaat de weggebruiker actief blijven informeren over de werkzaamheden, zowel met advertenties in de landelijke dagbladen als via tekstkarren langs de weg. </antwoord>
      <noten afkomstig="antwoord"/>
   </antwoorden>
</kvr>
