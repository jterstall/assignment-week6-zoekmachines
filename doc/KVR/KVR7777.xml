<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over een mogelijke sluiting van Schiphol. (Ingezonden 20 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7777
</item>
         <item attribuut="Inhoud">Vragen gesteld naar aanleiding van uitlatingen van de slotcoördinator van Schiphol, in verband met het toegestane aantal vluchten voor 1998 en het eerder gedogen van de overschrijding van de geluidnormen.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 1997-1998, nr. 1760, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1998-09-10</item>
         <item attribuut="Datum_indiening">1998-08-20</item>
         <item attribuut="Document-id">KVR7777</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3617" allpagenumbers="3617 3618" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7777" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1760" onderwerp="" indiendatum="1998-08-20">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1998-09-10">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van de uitlatingen van de slotcoördinator van Schiphol, de heer Wijkhuizen, dat Schiphol mogelijk aan het eind van dit jaar enkele weken dicht moet? <voetnoot nummer="1"/>
      </vraag>
      <vraag nummer="2">Deelt u de opvatting van de CDA-fractie dat een dergelijke sluiting de internationale reputatie van Schiphol ernstige schade zal berokkenen en alleen daarom al onaanvaardbaar is? </vraag>
      <vraag nummer="3">Staat u nog steeds achter de eerdere toezegging dat Schiphol dit jaar 380.000 vluchten zal mogen uitvoeren? Waar was deze toezegging destijds op gebaseerd? </vraag>
      <vraag nummer="4">Is het volgens u nog mogelijk om tijdig de juridische basis voor het voor 1998 toegezegde aantal vluchten klaar te hebben? </vraag>
      <vraag nummer="5">Zo ja, hoe verhoudt zich dit tot de berichten dat de juridische basis pas in 1999 klaar zal zijn? </vraag>
      <vraag nummer="6">Zo neen, zal het kabinet dan besluiten de overschrijding van de geluidsnormen te gedogen met het risico van een verbod door de rechter op verdere vluchten? </vraag>
      <vraag nummer="7">Welke gevolgen zou een dergelijk verbod voor de luchtvaartmaatschappijen hebben die Schiphol als thuisbasis hebben? </vraag>
      <noten afkomstig="vraag">
         <noot nummer="1" datum="1998-08-19" bron="ANP-bericht">ANP-bericht, 19 augustus 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Een eventuele totale sluiting van Schiphol als gevolg van overschrijding van de geluidszone zal waarschijnlijk in het buitenland op weinig begrip kunnen rekenen. Zoals ik echter al heb aangegeven, verwacht ik niet dat het zover zal komen door de juridische procedure (zonewijziging, anticipatiebeleid) die door het vorige kabinet is gekozen, en met de Tweede Kamer is besproken. </antwoord>
      <antwoord nummer="3">Het aantal van 380 000 vluchten voor 1998 staat voor mij niet ter discussie. Zoals bekend heeft het vorige kabinet aangegeven dat in de periode 1998 tot 2003 een beperkte groei met 20 000 bewegingen per jaar mogelijk is. De Kamer is hierover in voorjaar 1998 uitvoerig geïnformeerd en heeft met dit kabinetsvoornemen in meerderheid ingestemd. Onderdeel van het besluit was om vooruitlopend op de zonewijziging voor de jaren ’98 en ’99 ieder jaar 20 000 vliegbewegingen toe te laten. (1998: 380 000, 1999: 400 000). Bij brief van 10 juli 1998 is de Kamer geïnformeerd over de stand van zaken rond onder meer het gewijzigd gebruiksplan voor 1998 en wijziging van de geluidszone. </antwoord>
      <antwoord nummer="4, 5 en 6">Zoals hiervoor gemeld heeft mijn ambtsvoorganger de Kamer – bij brieven van 16 februari, 6 maart en 10 juli 1998 – uitgebreid geïnformeerd over het voorgestane beleid ten aanzien van de groei van de luchtvaart op de luchthaven Schiphol tot de ingebruikname van de vijfde baan. Ter uitvoering van dit beleid is een wijziging van het huidige aanwijzingsbesluit Schiphol in procedure gebracht. In het kader van de wijzigingsprocedure ligt er op dit moment een Startnotitie MER ter inzage en naar verwachting zal de wijzigingsprocedure eind 1999 zijn afgerond. Tot dat tijdstip zal een interimbeleid worden gevoerd zoals in bovengenoemde brieven staat aangegeven. Dit houdt in dat ik in enige mate zal anticiperen op het te wijzigen aanwijzingsbesluit. Om daarover een besluit te kunnen nemen moet echter wel vaststaan dat er sprake is van een zoneoverschrijding. Op dit moment is er nog geen sprake van een feitelijke overschrijding van de geluidszones. Blijkens volgens een van de komende maandberekeningen de geluidszones te zijn overschreden, dan zal ik, zoals ik al eerder bekend heb gemaakt bij onder andere het vaststellen van het gewijzigde gebruiksplan Schiphol 1998, op grond van artikel 35 van de Luchtvaartwet een besluit daaromtrent nemen. Uitgangspunt daarbij is hiermee te anticiperen op de ingezette wijziging van het aanwijzigsbesluit. </antwoord>
      <antwoord nummer="7">Een eventuele sluiting van Schiphol – die, gezien bovenstaande niet te verwachten is – zou voor de Nederlandse en ook buitenlandse maatschappijen ernstige financiële en operationele gevolgen hebben, onder meer omdat de vlootplanning voor het laatste deel van 1998 al volledig vastligt en op een dergelijke korte termijn nauwelijks alternatieven voor handen zijn. Een en ander zou ook tot luchtvaartpolitieke represaillemaatregelen van buitenlandse overheden kunnen leiden die de economische schade verder zouden verergeren. </antwoord>
      <noten afkomstig="antwoord"/>
   </antwoorden>
</kvr>
