<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vliegenthart (PvdA) en Van Boxtel (D66) over verpleegunits (Ingezonden 16 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6295
</item>
         <item attribuut="Inhoud">Vragen over knelpunten die realisatie van de geplande verpleegunits in de weg staan. Een verpleegunit is voormalige verzorgingshuiscapaciteit die geschikt is te maken voor verpleeghuisgekwalificeerde zorg.</item>
         <item attribuut="Rubriek">Gezondheidszorg (Zorginstellingen) Volkshuisvesting (Bejaardenhuisvesting)</item>
         <item attribuut="Trefwoorden">Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 1997-1998, nr. 532, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Vliegenthart</persoon>
            <persoon partij="D66">Van Boxtel</persoon>
         </item>
         <item attribuut="Datum_reaktie">1998-01-14</item>
         <item attribuut="Datum_indiening">1997-12-16</item>
         <item attribuut="Document-id">KVR6295</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1087" allpagenumbers="1087 1088" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6295" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="532" onderwerp="" indiendatum="1997-12-16">
         <vrager partij="PvdA" oorsprong="parlement">Vliegenthart</vrager>
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1998-01-14">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Heeft er inmiddels een inventarisatie plaatsgevonden van de knelpunten die realisatie van de geplande verpleegunits in de weg staan? </vraag>
      <vraag nummer="2">Kan inzicht gegeven worden in de oplossingen die voor de knelpunten gevonden zijn? </vraag>
      <vraag nummer="3">Hebt u gesuggereerd om voor de financiële knelpunten gebruik te maken van de 90 mln. die ter beschikking is gesteld ten behoeve van de vermindering van de capaciteitsreductie? </vraag>
      <vraag nummer="4" voetnoot="1">Acht u dit in overeenstemming met de motie-Wallage c.s.? <voetnoot nummer="1"/>
      </vraag>
      <vraag nummer="5">Heeft u zich bereid verklaard gelden die gereserveerd zijn voor verpleegunits voor een alternatieve invulling aan te wenden? </vraag>
      <vraag nummer="6">Wat is de betekenis van de verruiming van de bestedingsmogelijkheden van de voor de verpleegunits gereserveerde gelden? Wat zijn hiervan de gevolgen voor de realisatie van verpleegunits? </vraag>
      <vraag nummer="7">Op welke wijze wordt gewaarborgd dat de doelstellingen zowel met betrekking tot de vermindering van de capaciteitsreductie als m.b.t. de verpleegunits gerealiseerd worden? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="25 600" documentnummer="9">Kamerstuk 25 600, nr. 9</noot>
      </noten>
   </vragen>
   <antwoorden aantal="5">
      <antwoord nummer="1">Direct na het kamerdebat over het JOZ heb ik op 14 november bestuurlijk overleg gevoerd met het IPO, de WoonZorg Federatie (WZF) en de Nederlandse Vereniging voor Verpleeghuiszorg (NVVz). Daarbij is onder andere afgesproken dat de provincies/grote steden zo spoedig mogelijk in overleg zouden treden met de veldpartijen om te bezien hoe de realisatie van de verpleegunits kan worden bevorderd. Deze inventarisatie vindt thans plaats door de besturen van de provincies en grote steden samen met vertegenwoordigers van de verzorgings- en verpleeghuizen in hun gebied. Het gaat daarbij om het vinden van oplossingen voor de concrete initiatieven, met name voor die projecten welke zijn opgenomen in het Overzicht van bouwprioriteiten 1997–2000. Daarbij moet worden bedacht dat het gehele traject van ideeënvorming, via de vormgeving van de samenwerking tussen verpleeg- en verzorgingshuizen, de advisering door de wettelijke adviesorganen en de afronding van de formele wettelijke besluitvorming op zichzelf al geruime tijd in beslag kunnen nemen zonder dat van vertraging sprake behoeft te zijn. In algemene zin blijken twee factoren belemmerend te werken, te weten: – in een aantal gevallen overschrijdt het totale bedrag aan boekwaarde- en renovatiekosten per verzorgingsplaats de gestelde limiet van 100 000 gulden en is dit meerdere niet door het provinciale bestuur weggesubsidieerd in het kader van het WBO-plan 1997–2000. Daardoor dreigt het initiatief in een relatief ongunstige verhouding van prijs en kwaliteit te komen; – de totstandkoming van een unit veronderstelt een goede samenwerking tussen de initiatief nemende betrokken verzorgings- en verpleeghuizen. Het vinden van de goede vormen daarbij, met inachtneming van de in het geding zijnde belangen vereist vaak veel overleg. Niet in alle gevallen slagen betrokkenen erin hier snel uit te komen, waardoor voortgang stagneert. </antwoord>
      <antwoord nummer="2">Omdat deze inventarisatie nog loopt, is dit inzicht thans nog niet beschikbaar. Het Inter Provinciaal Overleg heeft mij onlangs gemeld dat de meeste provincies verwachten voor 1 maart 1998 mij te kunnen adviseren. Sommige provincies hebben hiervoor nog een maand extra nodig. Over onder andere deze problematiek vindt op 15 januari ambtelijk overleg plaats met de provincies, de grote steden, de WZF, de NVVz en de Ziekenfondsraad. </antwoord>
      <antwoord nummer="3 en 4">Over de inzet van de 90 miljoen gulden die als gevolg van de motie Wallage extra beschikbaar is gekomen heb ik de provinciale en grootstedelijke besturen op 24 november j.l. geïnformeerd. Deze brief is ook in afschrift naar de Tweede Kamer gezonden. Uitgangspunt is daarbij dat deze extra gelden moeten worden ingezet voor het mitigeren van de capaciteitsreductie bij de verzorgingshuizen, zoals voorzien in de provinciale WBO-plannen 1997–2000. De totstandkoming van een unit kan één van de vormen zijn waarin deze reductie wordt gemitigeerd. Indien om financiële redenen, b.v. een te hoge boekwaarde, een verpleegunit geen doorgang dreigt te vinden en de «onderliggende» verzorgingshuisplaatsen krachtens het WBO-plan in de planperiode zullen worden gesloten, is denkbaar dat incidenteel uit 90 miljoen wordt geput om het behoud van intramurale plaatsen in casu in de vorm van de beoogde unit alsnog te realiseren. Net zo goed is denkbaar dat via dit geld alsnog het behoud van de verzorgingshuisbedden kan worden gerealiseerd. Per casus zal moeten worden bezien wat de meest verantwoorde oplossing is. Daarover vindt thans het bovenbedoelde overleg tussen de individuele provincies en grote steden en het veld plaats. Nu deze werkwijze erop is gericht zoveel mogelijk intramurale verzorgingshuisplaatsen, hetzij te behouden, hetzij om te zetten in verpleegunitplaatsen danwel in extramurale verzorgingshuisplaatsen, acht ik deze zeker in overeenstemming met de motie-Wallage. Overigens heeft het IPO mij onlangs op basis van een interne inventarisatie gemeld dat slechts een beperkt aantal van de 16 provincies/grote steden aanwending van een deel van de hen toegekende gelden ten behoeve van verpleegunits overwegen, en dan doorgaans nog op louter incidentele basis. </antwoord>
      <antwoord nummer="5 en 6">Indien blijkt dat om welke reden dan ook een beoogde verpleegunit niet tot stand zal kunnen komen, vallen de daarvoor in het Bouwprioriteitenoverzicht/JOZ geraamde exploitatiemiddelen vrij. Deze zijn dan beschikbaar voor een alternatieve invulling, op geleide van advies door de provincie en in overleg met betrokken partijen. De regiovisie ex Overgangswet kan daarbij een rol spelen. Een dergelijke verruiming van de bestedingsmogelijkheden van de oorspronkelijk voor de verpleegunits gereserveerde gelden komt echter pas dan in beeld indien realisatie van de unit echt uitgesloten moet worden geacht. Gevolgen voor de realisatie van units zijn er dus niet. </antwoord>
      <antwoord nummer="7">Verwezen wordt naar de beantwoording van de vragen 3 t/m 6. </antwoord>
      <noten afkomstig="antwoord"/>
   </antwoorden>
</kvr>
