<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Smeets en Heerts (beiden PvdA) aan de minister van
Justitie en de staatssecretaris van Economische Zaken over oplichting en
faillissementsfraude met behulp van het Handelsregister. (Ingezonden 31 maart
2008); Antwoord</item>
         <item attribuut="Bestand">17Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32162</item>
         <item attribuut="Inhoud">Vragen naar aanleiding van een artikel in het Financieele Dagblad van
20 maart 2008 over inschrijving in het Handelsregister, die een zekere
kredietwaardigheid en betrouwbaarheid suggereert, terwijl deze ook gebruikt
wordt door oplichters en notoire wanbetalers. Indieners vragen onder andere om
koppeling met het Insolventieregister om dit te voorkomen. Hij verwijst
daarbij onder andere naar antwoorden op eerdere vragen over dit onderwerp
(Aanhangsel Handelingen II, 2007-2008, nr. 1623).</item>
         <item attribuut="Rubriek">Burgerlijk recht en burgerlijk procesrecht
(Faillissementsrecht)
Criminaliteit en openbare orde (Fraude)
Handel en economie (Economische delicten)</item>
         <item attribuut="Trefwoorden">Economische delicten
Faillissementen
Fraude</item>
         <item attribuut="Vindplaats">Kamervragen met antwoord 2007-2008, nr. 2527, Tweede Kamer</item>
         <item attribuut="Vraagnr_bij_indiening">2070816020</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Smeets</persoon>
            <persoon partij="PvdA">Heerts</persoon>
         </item>
         <item attribuut="Datum_reaktie">2008-05-26</item>
         <item attribuut="Datum_indiening">2008-03-31</item>
         <item attribuut="Document-id">KVR32162</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5183" allpagenumbers="5183 5184" vetnummer="2070816020" code="0708tkkvr2527" lopendefooter="Tweede Kamer, vergaderjaar 2007–2008, Aanhangsel" filenaam="KVR32162" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2527" onderwerp="" indiendatum="2008-03-31">
         <vrager partij="PvdA" oorsprong="parlement">Smeets</vrager>
         <vrager partij="PvdA" oorsprong="parlement">Heerts</vrager>
         <vraagt-aan>de minister van Justitie en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="26 mei 2008, zie ook Aanhangsel Handelingen nr. 2234, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de berichtgeving over het Handelsregister, waarin op basis van onderzoek door de Postbank de conclusie getrokken kan worden, dat de inschrijving bij de Kamer van Koophandel (KvK) een zekere betrouwbaarheid suggereert? <voetnoot nummer="1"/>
      </vraag>
      <vraag nummer="2" voetnoot="2">Zo ja, ziet u op basis van deze berichtgeving aanleiding om terug te komen op antwoord nr. 3 op eerdere Kamervragen, waarin u ontkennend hebt geantwoord op het bestaan van het verband tussen een officiële KvK-inschrijving enerzijds en de suggestie van kredietwaardigheid en betrouwbaarheid aan de andere kant? <voetnoot nummer="2"/>
      </vraag>
      <vraag nummer="3">Kunt u uw standpunt heroverwegen dat de inschrijvingen in het Handelsregister door oplichters en notoire wanbetalers door moeten kunnen gaan, omdat zij anders in een zwart circuit zouden belanden? </vraag>
      <vraag nummer="4">Acht u de situatie niet merkwaardig dat nu er een Centraal Insolventieregister is en in de toekomst een zwarte lijst met bestuursverboden, de frauduleuze «ondernemer», die op deze twee lijsten vermeld staat, tóch gewoon door kan gaan met het doen van inschrijvingen in het Handelsregister? </vraag>
      <vraag nummer="5">Waarom kunt u bovengenoemde bestanden niet koppelen, zodat de inschrijving door de frauduleuze «ondernemers» onmogelijk wordt? </vraag>
      <vraag nummer="6">Kunt u in uw overwegingen ook de wenselijkheid van administratieve lastenverlichting betrekken door bonafide ondernemers op bovengenoemde wijze te verlossen van de door u genoemde «eigen onderzoeksverantwoordelijkheid»? </vraag>
      <noten afkomstig="vraag">
         <noot nummer="1" datum="2008-03-20" bron="FD" titel="Bedrijf wacht lang met aanmaning: Inschrijving bij Kamer van koophandel boezemt vertrouwen in">FD, 20 maart 2008: «Bedrijf wacht lang met aanmaning: Inschrijving bij Kamer van koophandel boezemt vertrouwen in»</noot>
         <noot nummer="2" documenttype="Kamervragen" documentjaargang="2007-2008" documentnummer="1623">Aanhangsel Handelingen, vergaderjaar 2007–2008, nr. 1623.</noot>
      </noten>
   </vragen>
   <antwoorden aantal="6">
      <antwoord nummer="1">Ja. Het betreffende artikel was overigens geplaatst in het Financiële Dagblad van 19 maart 2008. </antwoord>
      <antwoord nummer="2">Neen. Uit het onderzoek komt naar voren dat ondernemers binnen hun klantenkring de kredietwaardigheid van de groep «debiteuren met KvK-inschrijving» als relatief hoger ervaren dan de kredietwaardigheid van de groep «debiteuren zonder KvK-inschrijving». Onduidelijk is of met laatstgenoemde groep wordt gedoeld op business to business-relaties, dan wel op alle entiteiten zonder KvK-inschrijving. In het laatste geval bestaat deze groep voor het overgrote deel uit consumenten, wat overigens ook het meest waarschijnlijk is. Uit het artikel blijkt niet dat ondernemers aan de inschrijving van een individuele onderneming in het Handelsregister de verwachting verbinden dat deze ook daadwerkelijk kredietwaardig is. </antwoord>
      <antwoord nummer="3">Integendeel, ik pleit juist voor opname van iedere economische entiteit in het Handelsregister. De rechtszekerheid is er immers mee gediend als entiteiten die naar de normen van de Handelsregisterwet 2007 als onderneming moeten worden aangemerkt, worden ingeschreven in het Handelsregister. De Handelsregisterwet 2007, die naar verwachting per 1 juli a.s. van kracht zal worden, geeft aan wanneer in het kader van die wetgeving sprake is van een onderneming. Genoemde wet opent de mogelijkheid dat de Kamer van Koophandel naar aanleiding van een zogeheten terugmelding van een bestuursorgaan ambtshalve overgaat tot de inschrijving van een onderneming. Dat zal bijvoorbeeld het geval zijn wanneer een activiteit (levering van bepaalde goederen of diensten) die oorspronkelijk als hobby was gestart een zodanige schaal bereikt, dat van een onderneming moet worden gesproken. Juist deze openheid die ontstaat door opname in het Handelsregister, verschaft ondernemers de mogelijkheid de kredietwaardigheid van potentiële zakenrelaties te beoordelen. Bovendien zal, waar het een onderneming in een rechtsvorm met rechtspersoonlijkheid betreft, onder het toekomstige repressieve toezicht op rechtspersonen juist de inschrijving in het Handelsregister ertoe leiden dat deze onderneming aan het toezicht onderworpen wordt. Daardoor kunnen signalen die wijzen op misbruik dus ook eerder worden waargenomen en kan daarop actie worden ondernomen. Verplichte inschrijving in het Handelsregister verkleint daarmee het door u genoemde «zwarte circuit». </antwoord>
      <antwoord nummer="4">Het Centraal Insolventieregister registreert informatie over insolventieprocedures. Dat staat los van het registreren van fraudegevallen. Het Insolventieregister is daar niet voor bedoeld en heeft daarvoor ook geen voorzieningen. Bovendien is automatisch weren van ex-faillieten volstrekt onwenselijk waar het gaat om bonafide faillissementen. Wie onderneemt, neemt gecalculeerd risico’s en dus ook het risico om failliet te kunnen gaan. Een tweede kans moet dan niet per definitie worden gedwarsboomd. De beoogde registratie van bestuursverboden heeft alleen betrekking op bestuurders van rechtspersonen (zowel formeel als feitelijk leidinggevenden). Ondernemingen die worden gedreven door een natuurlijk persoon (bijvoorbeeld eenmanszaken) vallen daar niet onder. Daar staat tegenover dat juist ondernemers met verkeerde bedoelingen in de regel trachten zich achter een rechtspersoon te verschuilen. De aansprakelijkheid met het persoonlijk vermogen waar de eenmanszaak toe leidt, is voor een malafide ondernemer niet aantrekkelijk. Overigens zal de registratie van bestuursverboden voor eenieder toegankelijk zijn. Ook indien een persoon aan wie een bestuursverbod is opgelegd in een éénmanszaak of andere rechtsvorm zonder rechtspersoonlijkheid, een onderneming drijft, kan het bestaan van dat bestuursverbod derhalve eenvoudig worden nagegaan. Het is dan aan de potentiële wederpartij om daaraan al dan niet consequenties te verbinden. Vanaf het moment dat een bestuursverbod is opgelegd en geregistreerd, zal het voor de betreffende persoon niet meer mogelijk zijn zich te laten inschrijven in het Handelsregister als bestuurder van een rechtspersoon of onderneming die toebehoort aan een rechtspersoon. Bij de opgave tot inschrijving van een bestuurder van een rechtspersoon (of onderneming die toebehoort aan een rechtspersoon) wordt door de KvK namelijk geverifieerd of aan deze persoon geen bestuursverbod is opgelegd. Voorafgaand daaraan dient ook de notaris bij de oprichting van de rechtspersoon reeds te verifiëren of de oprichter en de bij de oprichting genoemde bestuurders geen bestuursverbod hebben. Van een bestuursverbod is pas sprake, nadat de rechter heeft vastgesteld, dat er inderdaad sprake is van fraude of andere ongewenste activiteiten en deze sanctie oplegt. Daarom is het van belang, dat de procedure om een bestuursverbod te vorderen enerzijds voldoende waarborgen biedt voor de ondernemer die te goeder trouw in een faillissement terechtkomt en anderzijds voldoende toegankelijk is, zodat fraudeurs, katvangers en dergelijke effectief kunnen worden aangepakt. </antwoord>
      <antwoord nummer="5">Zoals in het antwoord op vraag 4 is aangegeven zal het, zodra het bestuursverbod is geregistreerd, voor een persoon aan wie een bestuursverbod is opgelegd, niet meer mogelijk zijn zich te laten inschrijven in het Handelsregister als bestuurder van een rechtspersoon (of van een onderneming die toebehoort aan een rechtspersoon). Aan de hand van de registratie van bestuursverboden wordt vóór de inschrijving namelijk door de KvK geverifieerd of aan die persoon een bestuursverbod is opgelegd. Voorafgaand daaraan dient ook de notaris bij de oprichting van de rechtspersoon trouwens al te verifiëren of de oprichter en de bij de oprichting genoemde bestuurders geen bestuursverbod is opgelegd. </antwoord>
      <antwoord nummer="6">Het zich een beeld vormen van de kredietwaardigheid van potentiële zakenrelaties is inherent aan goed koopmanschap. Aan de hand van het Handelsregister kan men vaststellen wie bij een bepaalde onderneming aan de touwtjes trekt. Het Centraal Insolventieregister, ook indien dat een «zwarte lijst» zou omvatten van personen die betrokken zijn geweest bij faillissementsfraude, kan uit de aard der zaak niet méér omvatten dan de namen van degenen die bij rechterlijke uitspraak op de betreffende lijst zijn geplaatst. Dat vormt dus geen garantie dat de kredietwaardigheid van ieder persoon die niet op die lijst is geplaatst, boven alle twijfel verheven is. Waakzaamheid en eigen oordeelsvorming, eventueel met inschakeling van daartoe gespecialiseerde onderzoeksbureaus, blijft dus nodig. De problematiek van administratieve lasten is hier niet aan de orde, omdat geen sprake is van enige verplichting tot het verstrekken van informatie aan de overheid of aan derden. </antwoord>
      <noten afkomstig="antwoord"/>
   </antwoorden>
</kvr>
