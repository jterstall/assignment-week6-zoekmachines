<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over Interliners. (Ingezonden 14 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17084
</item>
         <item attribuut="Inhoud">Vragen over een bericht als zouden de Nederlandse Spoorwegen stoppen met het Interliner-project.</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer</item>
         <item attribuut="Vindplaats">Kamervragen met antwoord 2002-2003, nr. 693, Tweede Kamer</item>
         <item attribuut="Vraagnr_bij_indiening">2020305620</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-01-30</item>
         <item attribuut="Datum_indiening">2003-01-14</item>
         <item attribuut="Document-id">KVR17084</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1459" allpagenumbers="1459 1460" vetnummer="2020305620" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17084" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="693" onderwerp="" indiendatum="2003-01-14">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-01-30">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw mening over het item over de interliner in de uitzending van «Kassa»? <voetnoot nummer="1"/>
      </vraag>
      <vraag nummer="2">Waarom is volgens u de NS gestopt met het project Interliner? Staat u achter deze beslissing? </vraag>
      <vraag nummer="3">Wat vindt u ervan dat er trajecten zijn waar het aantal tariefkilometers flink is toegenomen? Bent u bereid om hier iets tegen te doen? Zo ja, wat voor maatregelen gaat u nemen? Zo neen, waarom niet? </vraag>
      <vraag nummer="4">Vindt u het acceptabel dat de interliner relatief duur is, terwijl de luxe van het vervoer nogal eens achterwege blijft? Kunt u uw antwoord toelichten? </vraag>
      <vraag nummer="5">Wat vindt u ervan dat de NS-kortingskaart niet meer geldig is op de interliner? Acht u dit bevorderlijk voor het gebruik van het openbaar vervoer? Kunt u uw antwoord toelichten? </vraag>
      <vraag nummer="6" voetnoot="2">Bent u van mening dat er diverse tarieven en knippen in lijnen zijn ontstaan door het versnipperen van het project? Zo neen, wat is volgens u dan de oorzaak hiervan? Zo ja, wat is uw mening hierover en hoe valt dit te rijmen met de eenheid van tarieven die u van groot belang vindt zoals u eerder heeft aangegeven? <voetnoot nummer="2"/>
      </vraag>
      <vraag nummer="7">Bent u bereid om de interliner onder rijksverantwoordelijkheid te laten vallen vanwege het regio-overstijgende karakter? Zo neen, waarom niet? </vraag>
      <vraag nummer="8">Deelt u de mening dat de huidige NS-tarieven moeten blijven gelden op de interliner? Zo ja, wat gaat u hieraan doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-01-11" bron="VARA">VARA, 11 januari 2003</noot>
         <noot nummer="2">Antwoord op schriftelijke vragen van het lid Van Bommel, Aanhangsel Handelingen nr. 326, vergaderjaar 1999–2000</noot>
      </noten>
   </vragen>
   <antwoorden aantal="8">
      <antwoord nummer="1">Ik heb met belangstelling kennisgenomen van dit item. </antwoord>
      <antwoord nummer="2">Er bestaat geen «project Interliner». «Interliner» is een merknaam van Connexxion. Daarmee worden snelle bussen aangeduid die voor de middellange afstand verbindingen tussen verschillende plaatsen onderhouden. «Interliner» geldt al lang niet meer als aanvulling op het spoorwegnet, maar heeft zich een volwaardige plek weten te veroveren binnen het openbaar vervoer. Bovendien hebben andere bedrijven dan Connexxion gelijksoortige snelle buslijnen in de markt gezet. Belangrijk kenmerk is de snelheid waarmee de trajecten worden afgelegd. Snelheid is een belangrijk criterium voor de reizigers om gebruik te maken van het openbaar vervoer. Daarom heb ik gemeend in de Regeling nationale vervoerbewijzen openbaar vervoer een uitzondering te maken voor snelle bussen. Op buslijnen waarvan de gemiddelde rijsnelheid in de bebouwde kom minimaal 30 kilometer per uur is en daarbuiten minimaal 60 kilometer per uur geldt de verplichting om nationale vervoerbewijzen (strippenkaarten en sterabonnementen) toe te laten niet, met uitzondering van de OV-jaarkaart en de OV-studentenkaart. Op deze manier wordt de bij het in werking treden van de Wet personenvervoer 2000 bestaande gedragslijn dat voor deze diensten hogere tarieven kunnen worden gevraagd bestendigd. De bevoegdheid voor deze tarieven ligt bij de decentrale overheden. Deze overheden kunnen gebruik maken van de NS tweede klas tarieven, maar ze kunnen ook eigen tarieven vaststellen. Dit laatste gebeurt bijvoorbeeld om de koppeling met de rest van het busnet in de regio te verbeteren of om meer zeggenschap te krijgen over de hoogte van de tarieven en de te hanteren kaartsoorten, ook in combinatie met het overige busvervoer. Het gebruik van de NS tweede klas tarieven voor deze bussen is gebaseerd op een afspraak tussen Connexxion en NS Reizigers. Deze afspraak is nog steeds van kracht. </antwoord>
      <antwoord nummer="3">Zoals aangegeven in het antwoord op de vorige vraag worden de tarieven voor de snelle bussen bepaald door de voor die lijn verantwoordelijke decentrale overheid. Het is niet aan mij om te beoordelen of er in bepaalde gevallen sprake is van een flink toegenomen aantal tariefkilometers en wat de redenen van die overheid zijn geweest om zo’n besluit te nemen. Daarvoor hebben de verantwoordelijke overheden een democratisch gekozen bestuursorgaan. </antwoord>
      <antwoord nummer="4">Het antwoord op de vraag of ik bereid ben een buslijn uit te zonderen van de verplichting om nationale vervoerbewijzen te gebruiken wordt uitsluitend bepaald door het bij het antwoord op vraag 2 omschreven snelheidscriterium. Luxe is derhalve geen criterium. Overigens gebruiken de bedrijven voor deze snelle diensten in het algemeen speciale luxer uitgeruste bussen. </antwoord>
      <antwoord nummer="5">Indien een overheid besluit om de koppeling met de NS-tarieven niet langer in stand te houden is het gevolg dat de kortingsmogelijkheden van de NS-tarieven niet meer gelden. Daar staat tegenover dat deze overheden zelf mogelijkheden voor korting in het leven kunnen roepen en dat ook doen, waardoor reizigers andere voordelen in de plaats krijgen van de NS-kortingskaart. </antwoord>
      <antwoord nummer="6">Als gevolg van de decentralisatie van bevoegdheden en het aanbesteden van het openbaar vervoer kan het voorkomen dat er wijzigingen in het lijnennet optreden. De snelle bussen zijn hiervan niet uitgezonderd. Omdat «Interliner» een merknaam van Connexxion is, kunnen nieuwe vervoerders in overleg met de verantwoordelijke overheid besluiten om andere snelle bussen te introduceren en geen gebruik te maken van «Interliner». Ik acht het wel van belang dat reizigers zoveel mogelijk met één kaart door de keten kunnen reizen, de kaartintegratie. In de regio waar snelle bussen rijden worden aan de reizigers vervoerbewijzen aangeboden die zowel in deze snelle bussen als in de andere bussen geldig zijn. Overigens ben ik er voorstander van dat er zo snel mogelijk een chipkaart in het openbaar vervoer wordt geïntroduceerd. Tot die tijd zorgen de nationale vervoerbewijzen voor de kaartintegratie in het stads- en streekvervoer. Een integratie van de tarieven is niet voorzien. De Wet personenvervoer 2000 gaat immers uit van tariefvrijheid. </antwoord>
      <antwoord nummer="7">Nee, dat past niet in de decentralisatiegedachte van de Wet personenvervoer 2000. De decentrale overheden kunnen in de regio beter het door de reizigers gewenste maatwerk bieden dan ik vanuit Den Haag. </antwoord>
      <antwoord nummer="8">Nee, het is aan de decentrale overheid om te bepalen welke tarieven op de snelle bussen zullen worden gehanteerd. Zie hiervoor ook het antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
