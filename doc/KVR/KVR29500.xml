<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Spekman en Arib (beiden PvdA) aan de minister en de staatssecretaris van Justitie over mensenhandel. (Ingezonden 20 juli 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29500
</item>
         <item attribuut="Inhoud">Vragen naar aanleiding van eerdere antwoorden van minister en staatssecretaris van Justitie (Aanhangsel Handelingen, vergaderjaar 2006-2007. nr. 1462) dat ze geen aanwijzingen hebben dat de Aanwijzing mensenhandel niet goed wordt nageleefd? Indieners noemen het feit dat als vereiste voor het verlenen van een verblijfsvergunning onder de beperking voortgezet verblijf na een B9-vergunning, het paspoortvereiste wordt gesteld. De meeste autoriteiten vragen om een geboortebewijs, rijbewijs of andere officiële bescheiden verlangen voor de uitgifte van een nieuw of eerste paspoort. Slachtoffers van mensenhandel, alsmede mensen uit asiellanden die proberen om deze bescheiden uit het land van herkomst te verkrijgen, zouden daarmee een risico lopen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Criminaliteitsbestrijding Paspoorten Vreemdelingen</item>
         <item attribuut="Vindplaats">Kamervragen met antwoord 2007-2008, nr. 89, Tweede Kamer</item>
         <item attribuut="Vraagnr_bij_indiening">2060721660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Spekman</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2007-09-26</item>
         <item attribuut="Datum_indiening">2007-07-20</item>
         <item attribuut="Document-id">KVR29500</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="193" allpagenumbers="193 194" vetnummer="2060721660" code="0708tkkvr89" lopendefooter="Tweede Kamer, vergaderjaar 2007–2008, Aanhangsel" filenaam="KVR29500" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="89" onderwerp="" indiendatum="2007-07-20">
         <vrager partij="PvdA" oorsprong="parlement">Spekman</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-09-26">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinner u zich uw antwoorden op Kamervragen <voetnoot nummer="1"/>waarin u stelt geen aanwijzingen te hebben dat de Aanwijzing mensenhandel niet goed wordt nageleefd? Hoe kijkt u in dat licht aan tegen de in de bedoelde Kamervragen aangehaalde rechterlijke uitspraak, nu hetgeen in deze uitspraak wordt geschetst bepaald geen voorbeeld is van de vereiste zorgvuldige bejegening? </vraag>
      <vraag nummer="2">Weet u dat als vereiste voor het verlenen van een verblijfsvergunning onder de beperking voortgezet verblijf na een B9-vergunning, het paspoortvereiste wordt gesteld en dat de meeste autoriteiten een geboortebewijs, rijbewijs of andere officiële bescheiden verlangen voor de uitgifte van een nieuw of eerste paspoort? </vraag>
      <vraag nummer="3">Deelt u de mening dat een slachtoffer dat probeert om deze bescheiden uit het land van herkomst te verkrijgen, daarmee een risico loopt en dat slachtoffers afkomstig uit asiellanden een extra probleem ondervinden als zij aan hun autoriteiten moeten uitleggen hoe zij in Nederland terecht kwamen? Deelt u dan ook de mening dat als uitreis mogelijk onder omkoping of met medewerking van lokale autoriteiten plaatsvond, inreis een extra risico in zich draagt en dat hen een extra probleem wacht bij terugkeer als zij verward dreigen te worden met afgewezen asielzoekers? </vraag>
      <vraag nummer="4">Deelt u de mening dat gezien het feit dat, slachtoffers van mensenhandel, zeker minderjarige slachtoffers, zelden of nooit een paspoort (meer) hebben, het stellen van de paspoorteis voor slachtoffers van mensenhandel die voortgezet verblijf aanvragen na een B9-vergunning het risico vergroot dat slachtoffers geen aangifte meer doen, omdat ze na de (tijdelijke) bescherming door de B9-regeling een grote kans lopen Nederland weer te worden uitgezet? </vraag>
      <vraag nummer="5">Bent u bereid de paspoorteis te laten vallen voor de specifieke groep van slachtoffers van mensenhandel die na een B9-vergunning een vergunning onder de beperking voortgezet verblijf aanvragen? </vraag>
      <vraag nummer="6">Deelt u de mening dat alleenstaande minderjarige vreemdelingen de leeftijd van 18 jaar hebben bereikt en aan wie geen asiel of reguliere vergunning (meer) wordt verleend kwetsbaar zijn en een grote kans lopen om slachtoffer te worden van mensenhandel? Zo neen, waarom niet? Zo ja, bent u bereid om een speciaal beleid te voeren om te voorkomen dat deze groep slachtoffer wordt van mensenhandel? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1462" documentjaargang="2007-2007">Aanhangsel Handelingen, nr. 1462, vergaderjaar 2007–2007.</noot>
      </noten>
   </vragen>
   <antwoorden aantal="6">
      <antwoord nummer="1">Ja. In de door u aangehaalde uitspraak heeft de politierechter overwogen dat de verklaring van de verdachte dat zij het gevoel heeft bij het doen van aangifte van mensenhandel c.q. verkrachting niet serieus te zijn genomen, voorkomt als een understatement. Zoals uit de antwoorden op eerdere Kamervragen met het kenmerk 2060711780 blijkt, hecht ik aan een zorgvuldige bejegening van slachtoffers van mensenhandel. Het Openbaar Ministerie heeft de politie inmiddels de opdracht gegeven betrokkene in de gelegenheid te stellen aangifte te doen van mensenhandel. </antwoord>
      <antwoord nummer="2">Ja. </antwoord>
      <antwoord nummer="3">Het is niet ondenkbaar dat een slachtoffer een zeker risico zou kunnen lopen als hij/zij bescheiden uit het land van herkomst tracht te verkrijgen. Echter, in het licht van de gestelde vraag is van belang dat wanneer men bij de aanvraag om voortgezet verblijf na een B9-vergunning aannemelijk kan maken dat men redelijkerwijs niet in staat is om de benodigde documenten te verkrijgen, gebruik gemaakt kan worden van de inherente afwijkingsbevoegdheid van artikel 4.84 Awb. Dit betekent dat in dat geval het ontbreken van het paspoort niet wordt tegengeworpen. </antwoord>
      <antwoord nummer="4">Neen. Zie het antwoord op vraag 5. </antwoord>
      <antwoord nummer="5">Gelet op de huidige uitvoeringspraktijk acht ik het niet noodzakelijk de groep slachtoffers die voortgezet verblijf aanvraagt vrij te stellen van het paspoortvereiste. Veel slachtoffers slagen er gedurende hun verblijf op grond van een B9-vergunning wel in alsnog een paspoort te verkrijgen. Sedert december 2005 wordt door de contactpersonen mensenhandel van de IND het verloop van de aanvragen voortgezet verblijf na een B9-verblijfsvergunning handmatig bijgehouden. Uit de registratie bleek van de 33 aanvragen die in die periode zijn afgewezen, in 3 gevallen het ontbreken van een paspoort te zijn tegengeworpen. Aanvragen om voortgezet verblijf die voor het overige wel voldoen aan de gestelde voorwaarden, maar waarbij alleen het paspoort ontbreekt, worden doorgaans niet op dit ontbreken afgewezen, maar worden ingewilligd met gebruikmaking van de inherente afwijkingsbevoegdheid (artikel 4.84 Awb). </antwoord>
      <antwoord nummer="6">In principe heeft een alleenstaande minderjarige vreemdeling (amv) die meerderjarig is geworden en wiens verblijfsaanvraag niet met een vergunning is gehonoreerd, geen rechtmatig verblijf meer en is hij/zij dus vertrekplichtig. Vreemdelingen die niet rechtmatig in Nederland verblijven mogen ingevolge de Koppelingswet geen voorzieningen genieten ten laste van de openbare middelen en ook niet werken. Ik onderken dat het niet op een legale wijze kunnen verwerven van bestaansmiddelen vreemdelingen die geen gehoor geven aan hun vertrekplicht kwetsbaar kan maken voor uitbuiting. Het Wetenschappelijk Onderzoeks- en Documentatiecentrum van het Ministerie van Justitie (WODC) start binnenkort in mijn opdracht een onderzoek naar de achtergronden van illegaliteit. Illegaliteit onder jong volwassenen en het risico van uitbuiting maken uitdrukkelijk onderdeel van uit van het onderzoek. Vooruitlopend op de resultaten van het onderzoek zie ik de oplossing om het risico van uitbuiting te voorkomen vooralsnog primair in terugkeer van minderjarigen indien adequate opvang voorhanden is en in het stimuleren van het gehoor geven aan de plicht tot vertrek van de meerderjarig geworden voormalige amv’s. De Dienst Terugkeer en Vertrek heeft daarbij de opdracht te letten op signalen van mensenhandel. Voor vreemdelingen die slachtoffer van mensenhandel zijn geworden en die aangifte doen van mensenhandel staat vanzelfsprekend het traject van de B9-regeling open. Indien zij geen aangifte doen, maar hun slachtofferschap aannemelijk is en de verplichting tot terugkeer in die context een onevenredige hardheid zou opleveren, ben ik bereid deze omstandigheden mee te wegen bij de beoordeling van een aanvraag om voortgezet verblijf. </antwoord>
      <noten afkomstig="antwoord"/>
   </antwoorden>
</kvr>
