<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Volkshuisvesting, Ruimtelijke Ordening en Milieubeheer over het toetsen van stookkosten door huurcommissies. (Ingezonden 19 augustus 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23852
</item>
         <item attribuut="Inhoud">Vragen naar aanleiding van uitspraken 2003/93995 en 2004/247 van de huurcommissie over een geschil inzake de redelijkheid van stookkosten bij een collectief verwarmd woningcomplex.</item>
         <item attribuut="Rubriek">Energie, water en grondstoffen (Aardgas) Volkshuisvesting (Huurwoningen)</item>
         <item attribuut="Trefwoorden">Aardgas Huurwoningen Woningbouwverenigingen</item>
         <item attribuut="Vindplaats">Kamervragen met antwoord 2004-2005, nr. 2396, Tweede Kamer</item>
         <item attribuut="Vraagnr_bij_indiening">2040519930</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-09-13</item>
         <item attribuut="Datum_indiening">2005-08-19</item>
         <item attribuut="Document-id">KVR23852</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4825" allpagenumbers="4825 4826" vetnummer="2040519930" code="0405tkkvr2396" lopendefooter="Tweede Kamer, vergaderjaar 2004–2005, Aanhangsel" filenaam="KVR23852" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2396" onderwerp="" indiendatum="2005-08-19">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-09-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de uitspraken 2003/93995 en 2004/247 van de huurcommissie over een geschil met betrekking tot de redelijkheid van de in rekening gebrachte stookkosten bij een collectief verwarmd woningcomplex in Enschede? </vraag>
      <vraag nummer="2">Vindt u het redelijk dat huurders in een complex vele honderden euro’s per jaar teveel betalen aan stookkosten doordat een verhuurder verouderde installaties niet tijdig vervangt en/of de installaties niet adequaat beheert en de huurcommissie slechts marginaal toetst of de optelsom van de door de huurder betaalde gasrekeningen klopt met de doorbelaste kosten? </vraag>
      <vraag nummer="3">Vindt u deze gang van zaken stroken met uw streven om energieverspilling tegen te gaan en het bewustzijn bij de consument over het energieverbruik van woningen te verhogen? </vraag>
      <vraag nummer="4">Bent u bereid om de wettelijke mogelijkheden voor huurcommissies te verruimen om de redelijkheid van stookkosten te toetsen, waarbij het uitgangspunt is dat de verhuurder als «goed huisvader» alle maatregelen dient te nemen die nodig zijn voor een normaal energieverbruik, conform de huidige stand van techniek? </vraag>
      <vraag nummer="5">Vindt u het redelijk dat verhuurders die het beheer van verwarmingsinstallaties uitbesteden, waarvoor door de betreffende installateur administratiekosten gefactureerd worden, zelf ook nog eens 3% administratiekosten over de stookkosten mogen rekenen? Zo neen, bent u bereid om de relevante regelgeving aan te passen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ik heb kennisgenomen van deze uitspraken. </antwoord>
      <antwoord nummer="2">Op grond van de wetgeving kan een huurder de huurcommissie verzoeken uitspraak te doen over de betalingsverplichting met betrekking tot servicekosten. Bij de beoordeling toetst de huurcommissie aan de wettelijke voorschriften en de redelijkheid; er dient sprake te zijn van een redelijke vergoeding voor de geleverde zaken en diensten. Dit criterium biedt ruimte om alle bijzondere omstandigheden van het geval in de afweging te betrekken. Over het algemeen zullen de werkelijke kosten die de verhuurder heeft gemaakt redelijk zijn. Onder bepaalde omstandigheden zou het echter niet redelijk kunnen zijn om de werkelijke kosten bij de huurder in rekening te brengen. Van dergelijke omstandigheden kan sprake zijn in het geval van een verouderde verwarmingsinstallatie. Uw vraag kan ik in zijn algemeenheid niet beantwoorden omdat veel, zoals ik al aangaf, afhangt van de concrete omstandigheden. In de onderhavige zaken stelde de huurder onder meer dat vanwege het lage rendement van de verwarmingsinstallatie een deel van de stookkosten niet zou mogen worden doorberekend. De huurcommissie gaf aan dat het afnemen van het rendement van een verwarmingsinstallatie niet hoeft te betekenen dat de (eventuele extra) stookkosten die dat met zich mee brengt op zichzelf onredelijk zouden zijn. In de onderhavige casus kwam de huurcommissie na onderzoek en afweging tot het oordeel dat het in rekening brengen van de werkelijke stookkosten niet onredelijk was. Ik heb geen reden om aan te nemen dat deze afweging op een onjuiste wijze heeft plaatsgevonden. </antwoord>
      <antwoord nummer="3">Hiervoor gaf ik al aan dat in het kader van de redelijkheidstoets de uitkomst kan zijn dat de verhuurder niet de werkelijke kosten bij de huurder als servicekosten in rekening kan brengen. Dit kan aan de orde zijn bij een laag rendement van een verouderde installatie. Van het niet meer volledig kunnen doorbelasten van de stookkosten zullen prikkels uitgaan om installaties te vernieuwen. Het toetsen aan de redelijkheid is overigens een taak van de huurcommissie die hierbij onafhankelijk is. Indien de verwarmingsinstallatie onvoldoende warmte afgeeft hebben huurders overigens ook nog de mogelijkheid huurvermindering te vragen aan de huurcommissie. </antwoord>
      <antwoord nummer="4">De huurcommissie toetst op dit moment al aan het redelijkheidsprincipe indien één der partijen dat gemotiveerd heeft verzocht. Het gaat daarbij om de redelijkheid van de vergoeding voor de geleverde zaken en diensten. Gebreken aan de zaken of diensten kunnen gevolgen hebben voor de hoogte van de vergoeding. De stand der techniek en het «normale energieverbruik» kunnen bij het beoordelen van deze redelijkheid een rol spelen. Dat is echter ter beoordeling aan de huurcommissie. Los hiervan mogen huurders op grond van de wet een goede zaak verwachten en zijn verhuurders verplicht gebreken te verhelpen en de zaak te onderhouden. </antwoord>
      <antwoord nummer="5">In de uitspraak met zaaknummer 2003/93995 heeft de huurcommissie bepaald dat het bedrag aan in rekening te brengen administratiekosten maximaal 3% van de stookkosten mag uitmaken. Het betreft hier dus de totale administratiekosten van de verhuurder en de installateur. Het is dus niet zo dat naast de in rekening gebrachte administratiekosten van de installateur ook de verhuurder nog eens 3% van de stookkosten als administratiekosten in rekening kan brengen voor dezelfde handelingen. Overigens is het aan de huurcommissie om te beoordelen of de in rekening gebrachte administratiekosten redelijk zijn. Voor deze beoordeling hanteert de huurcommissie haar beleid ten aanzien van servicekosten (servicekostenbeleid huurcommissie per 1augustus 2003). Dit beleid geeft aan dat ten aanzien van warmtelevering de administratiekosten maximaal 3% mogen bedragen en ten aanzien van overige kosten maximaal 5%. Voormelde uitspraken zijn in overeenstemming met dit beleid. Ik heb dan ook geen reden om aan te nemen dat hier sprake is van een onredelijke uitkomst. </antwoord>
      <noten afkomstig="antwoord"/>
   </antwoorden>
</kvr>
