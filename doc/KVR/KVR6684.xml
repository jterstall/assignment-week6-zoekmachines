<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over geweldsmisdrijven onder invloed van alcohol. (Ingezonden 6 februari 1998); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6684
</item>
         <item attribuut="Inhoud">Vragen over strafbaarstelling van het gebruik van alcohol en drugs.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Strafrecht en strafprocesrecht (Vervolging)</item>
         <item attribuut="Trefwoorden">Alcoholgebruik Criminaliteit Drugs Strafvervolging</item>
         <item attribuut="Vindplaats">Kamervragen met antwoord 1997-1998, nr. 864, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1998-03-10</item>
         <item attribuut="Datum_indiening">1998-02-06</item>
         <item attribuut="Document-id">KVR6684</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1769" allpagenumbers="1769" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6684" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="864" onderwerp="" indiendatum="1998-02-6">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1998-03-10">
         <antwoorder functie="minister" ministerie="Justitie a.i">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht «alcoholtest na vechtpartij»? <voetnoot nummer="1"/>
      </vraag>
      <vraag nummer="2">Acht u het mogelijk het gebruik van alcohol en drugs zwaarder mee te laten wegen bij de vervolging van geweldsmisdrijven waarbij alcohol of drugs in het spel zijn geweest? </vraag>
      <vraag nummer="3">Acht u de bestaande juridische mogelijkheden om drankgebruik op de openbare weg tegen te gaan voldoende? </vraag>
      <vraag nummer="4">Zo ja, wilt u bevorderen dat de bepalingen terzake strikter worden gehandhaafd? </vraag>
      <vraag nummer="5">Zo neen, bent u bereid, in overleg met de Vereniging van Nederlandse Gemeenten, te onderzoeken of het gebruik van alcohol of drugs op de openbare weg, dan wel het zich onder invloed hiervan bevinden op de openbare weg, beter strafbaar kan worden gesteld via het Wetboek van Strafrecht dan wel via plaatselijke apv’s? </vraag>
      <noten afkomstig="vraag">
         <noot nummer="1" datum="1998-02-4" bron="De Telegraaf">De Telegraaf, 4 februari 1998</noot>
      </noten>
   </vragen>
   <antwoorden aantal="3">
      <antwoord nummer="1">Ik heb kennis genomen van het artikel waarin wordt beweerd dat bij de behandeling van geweldsmisdrijven en vernielingen voor de rechtbank het veel gedronken hebben vaak wordt aangedragen als verzachtende omstandigheid. </antwoord>
      <antwoord nummer="2">Ons strafstelsel brengt mee dat altijd een afweging plaatsvindt tussen enerzijds de ernst van het delict, eventueel in samenhang met het gebruik van alcohol of drugs, en anderzijds de persoon van de dader en de omstandigheden waaronder hij het delict heeft gepleegd. Het gebruik van alcohol of drugs geldt vrijwel zonder uitzondering als strafverzwarende omstandigheid, zowel in de eis van de officier van justitie als in het oordeel van de rechter. De bestaande maximum strafbedreigingen bij de terzake relevante strafbepalingen laten daartoe voldoende ruimte. Naar mijn oordeel bestaat gelet op het vorenstaande geen behoefte aan aanscherping van het bestaande vervolgingsbeleid. </antwoord>
      <antwoord nummer="3 t/m 5">Zoals aangegeven in de notitie «Geweld op straat» van 23 februari jl., acht het kabinet het bestaande juridisch kader, te weten de relevante artikelen in het Wetboek van Strafrecht alsmede de op het model-APV van de VNG gebaseerde bepalingen in gemeentelijke APV’s, voldoende om op te treden tegen lokaal geweld in het publieke domein. Dit geldt ook wat betreft het drankgebruik op de openbare wegen en wat betreft de relatie tussen dit drankgebruik en het geweld op straat. In diezelfde notitie is echter ook aangegeven, dat er een veelheid van acties en initiatieven wordt ontwikkeld om de onwenselijke toename van straatgeweld – dat blijkens onderzoek veelal onder invloed van alcohol wordt gepleegd – een halt toe te roepen. Deze liggen op het vlak van sociale infrastructuur, preventie en repressie. Het geheel van deze maatregelen moet ertoe leiden, dat de desbetreffende bepalingen ook strikter worden nageleefd. </antwoord>
      <noten afkomstig="antwoord"/>
   </antwoorden>
</kvr>
