<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Justitie en van Economische Zaken over spyware. (Ingezonden 29 juni 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20911
</item>
         <item attribuut="Inhoud">Vragen naar aanleiding van een bericht in EPN nieuws dat spyware infecties in Nederland sterk groeien. In zijn antwoord gaat minister Donner (Jus) onder meer in op reeds bestaande Nederlandse regelgeving die het gebruik van spyware tegengaat (artikel 4.1, eerste lid, van het Besluit universele dienstverlening en eindgebruikersbelangen, plicht om consumenten van openbare elektronische communicatiediensten vooraf te informeren over verzamelen gegevens).</item>
         <item attribuut="Rubriek">Communicatie, media en informatievoorziening (Hard- en software) Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Computercriminaliteit Internet Software</item>
         <item attribuut="Vindplaats">Kamervragen met antwoord 2003-2004, nr. 2099, Tweede Kamer</item>
         <item attribuut="Vraagnr_bij_indiening">2030416730</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-08-18</item>
         <item attribuut="Datum_indiening">2004-06-29</item>
         <item attribuut="Document-id">KVR20911</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4435" allpagenumbers="4435 4436" vetnummer="2030416730" code="0304tkkvr2099" lopendefooter="Tweede Kamer, vergaderjaar 2003–2004, Aanhangsel" filenaam="KVR20911" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2099" onderwerp="" indiendatum="2004-06-29">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Justitie en van Economische Zaken</vraagt-aan>
      </vraagdata>
      <antwoorddata antwoorddatum="18 augustus 2004), zie ook Aanhangsel Handelingen nr. 1967, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over het bericht dat spyware infecties in Nederland sterk groeien? <voetnoot nummer="1"/>
      </vraag>
      <vraag nummer="2" voetnoot="2">Wat uw mening over het feit dat één op de drie computers besmet is met spyware? <voetnoot nummer="2"/>
      </vraag>
      <vraag nummer="3">Wat vindt u van methodes zoals het afsluiten van websites waar spyware wordt verspreid en het geven van betere voorlichting over spyware om dit probleem aan te pakken? </vraag>
      <vraag nummer="4" voetnoot="3">Bent u bereid om in Nederland een wetsvoorstel in te dienen dat, net zoals de Spy Act in Amerika, er op neer komt dat consumenten van tevoren toestemming moeten geven voordat een programma informatie over hen mag verzamelen en doorsturen? <voetnoot nummer="3"/>Zo ja, wanneer wilt u dit wetsvoorstel gaan indienen? Zo neen, waarom niet? </vraag>
      <vraag nummer="5">Bent u bereid om u ook op Europees niveau hard te maken voor een dergelijk wetsvoorstel? Zo neen, waarom niet? </vraag>
      <noten afkomstig="vraag">
         <noot nummer="1" titel="Spyware: de digitale pest van de 21e eeuw">EPN nieuws 3 2004: «Spyware: de digitale pest van de 21e eeuw»</noot>
         <noot nummer="2" weblink="http://webwereld.nl/nieuws/18805.phtml">http://webwereld.nl/nieuws/18805.phtml</noot>
         <noot nummer="3" weblink="http://webwereld.nl/nieuws/18848.phtml">http://webwereld.nl/nieuws/18848.phtml</noot>
      </noten>
   </vragen>
   <antwoorden aantal="3">
      <antwoord nummer="1 en 2">Ik ben van mening dat er sprake is van een ongewenste ontwikkeling. </antwoord>
      <antwoord nummer="3">Ik ben van mening dat het afsluiten van websites geen effectief middel is ter bestrijding van spyware. Er bestaat geen wettelijke basis voor het afsluiten van websites in verband met het plaatsen van spyware. In veel gevallen is het bovendien feitelijk niet mogelijk om een website af te sluiten, omdat deze vanuit een ander land geëxploiteerd wordt. Een wettelijke regeling treffen om websites af te kunnen sluiten zou dan ook weinig praktische waarde hebben. De Internetgebruiker kan overigens vrij eenvoudig zelf maatregelen treffen tegen spyware. Informatie over spyware en de mogelijkheden zich hiertegen te beschermen is in ruime mate voorhanden via het Internet en in de vele computertijdschriften. Ook de campagne «Surf op Safe» geeft informatie over spyware en over de bescherming ertegen. </antwoord>
      <antwoord nummer="4 en 5">Zowel op nationaal als op Europees niveau bestaat er reeds regelgeving die het gebruik van spyware tegengaat. Ter implementatie van artikel 5, derde lid, van richtlijn 2002/58/EG betreffende de verwerking van persoonsgegevens en de bescherming van de persoonlijke levenssfeer in de sector elektronische communicatie, is in artikel 4.1, eerste lid, van het Besluit universele dienstverlening en eindgebruikersbelangen een regeling opgenomen die als volgt luidt: Een ieder die door middel van elektronische communicatienetwerken toegang wenst te verkrijgen tot gegevens die zijn opgeslagen in de randapparatuur van een abonnee of gebruiker van openbare elektronische communicatiediensten dan wel gegevens wenst op te slaan in de randapparatuur van de abonnee of gebruiker van openbare elektronische communicatiediensten, dient voorafgaand aan de desbetreffende handeling de abonnee of gebruiker: a. op een duidelijke en nauwkeurige wijze te informeren omtrent de doeleinden waarvoor men toegang wenst te verkrijgen tot de desbetreffende gegevens dan wel waarvoor men gegevens wenst op te slaan, en b. op voldoende kenbare wijze gelegenheid te bieden de desbetreffende handeling te weigeren. Met andere woorden, indien bijvoorbeeld spyware, cookies, webtaps of dial software gebruikt worden, dient de abonnee of gebruiker daarover geïnformeerd te worden en dient hij in de gelegenheid te worden gesteld het gebruik ervan te weigeren. De Onafhankelijk Post en Telecommunicatie Autoriteit (OPTA) houdt toezicht op het Besluit universele dienstverlening en eindgebruikersbelangen. In geval van een overtreding heeft de OPTA de bevoegdheid om een bestuurlijke boete van maximaal € 450.000 op te leggen of gebruik te maken van een last onder dwangsom. Onder druk van een last onder dwangsom kan bijvoorbeeld de eis worden gesteld dat er geen spyware meer wordt geplaatst zonder toestemming van de gebruiker, zoals artikel 4.1 van het Besluit universele dienstverlening en eindgebruikersbelangen vereist. In bepaalde gevallen kan de installatie en het gebruik van spyware als een strafbaar feit gekwalificeerd worden. Er kan sprake zijn van computervredebreuk als bedoel in artikel 138a van het Wetboek van strafrecht. Artikel 139b, tweede lid, artikel 139c, en artikel 139d, van het Wetboek van strafrecht verbieden onder bepaalde voorwaarden het aftappen of opnemen van gegevens zoals dat gebeurt met behulp van spyware. Artikel 350a van het Wetboek van strafrecht verbiedt het opzettelijk en wederrechtelijk veranderen, wissen en het onbruikbaar of ontoegankelijk maken van computergegevens dan wel het toevoegen van andere gegevens daaraan. De toepasselijke bepalingen uit het Wetboek van strafrecht zullen in het kader van de komende goedkeuring van het Cybercrime verdrag (Trb. 2002, 18) worden gewijzigd en aangevuld, waarbij onder meer als strafbaar feit zal worden voorgesteld de verspreiding van apparaten of technische middelen – waaronder computerprogramma’s zoals spyware – met het oogmerk dat daarmee een computerdelict wordt begaan. Aangezien genoemde bepalingen onderdeel vormen van het Cybercrime verdrag zal in de nabije toekomst ook kunnen worden opgetreden tegen buitenlandse aanbieders die zich op het grondgebied van de verdragsstaten bevinden. Naast een beroep op bovenomschreven wetgeving kan een computer- en Internetgebruiker uiteraard ook zelf maatregelen treffen om het gebruik van spyware tegen te gaan. De gebruiker kan bijvoorbeeld anti-spysoftware installeren en daarmee zijn computer regelmatig op de aanwezigheid van spyware controleren. Bepaalde anti-spysoftware is gratis verkrijgbaar via het Internet. </antwoord>
      <noten afkomstig="antwoord"/>
   </antwoorden>
</kvr>
