<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over besmetting van pluimveeprodukten met salmonella- en campylobacter. (Ingezonden 29 oktober 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4153
</item>
         <item attribuut="Inhoud">Betreft vragen omtrent de gevolgen hiervan voor de consument.</item>
         <item attribuut="Rubriek">Consument (Levensmiddelen) Consument (Levensmiddelenkeuring) Veeteelt (Pluimvee) Veeteelt (Vlees)</item>
         <item attribuut="Trefwoorden">Consumenten Eieren Levensmiddelenkeuring Pluimvee Vlees</item>
         <item attribuut="Vindplaats">Kamervragen met antwoord 1996-1997, nr. 477, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1996-12-30</item>
         <item attribuut="Datum_indiening">1996-10-29</item>
         <item attribuut="Document-id">KVR4153</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="981" allpagenumbers="981 982" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="477" onderwerp="" indiendatum="1996-10-29">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="30 december 1996). Zie ook aanhangsel handelingen nr. 358, vergaderjaar 1996–1997">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de rapportage van RADAR en het onderzoek van de Consumentenbond waaruit blijkt dat er jaarlijks 10 mensen overlijden en 600 000 mensen min of meer ernstig ziek worden ten gevolge van besmetting van pluimveeprodukten met salmonella- en campylobacter? <voetnoot nummer="1"/>
      </vraag>
      <vraag nummer="2">Hoe lang zijn deze problemen reeds bekend? Waarom heeft de pluimveesector verzuimd het probleem tot een minimum te reduceren? </vraag>
      <vraag nummer="3">Is het uit het oogpunt van volksgezondheid verantwoord, dat het handelaren en producenten van pluimveeprodukt is toegestaan besmette produkten in omloop te brengen? </vraag>
      <vraag nummer="4">Waarom is de staatssecretaris van Volksgezondheid, Welzijn en Sport bereid de pluimveesector nog 2,5 jaar de tijd te geven het probleem op te lossen? Accepteert de overheid daarmee de onnodige dood van 25 consumenten en de onnodige besmetting van 1 500 000 mensen? </vraag>
      <vraag nummer="5">Is het waar, dat salmonella- en campylobacterbesmetting in bijvoorbeeld de Scandinavische landen is uitgebannen via strenge wetgeving? Bent u bereid een dergelijke strenge wetgeving op korte termijn in Nederland in te voeren? Zo nee, waarom niet? </vraag>
      <vraag nummer="6">Is het waar, dat slechts 800 van de 1400 pluimveebedrijven momenteel voldoen aan de IKB-normen? Bent u bereid op korte termijn een wettelijke verplichting tot IKB-erkenning in te voeren? </vraag>
      <vraag nummer="7">Is het waar, dat een deel van legbatterijhouders zich nog niet houdt aan de nieuwe huisvestingsnormen voor de dieren? Zo ja, hoeveel procent van de legbatterijhouders overtreedt de norm naar schatting van de AID? Bent u bereid toe te zien op strengere handhaving? </vraag>
      <vraag nummer="8">Is het waar, dat een behandeling van pluimveeprodukten met hete stoom het besmettingsgevaar in aanzienlijke mate reduceert? Zo ja, wat is de reden dat niet met onmiddellijke ingang een dergelijke behandeling verplicht wordt gesteld? </vraag>
      <noten afkomstig="vraag">
         <noot nummer="1">Tros Radar 21 oktober 1996 en Consumentengids november 1996</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het is reeds lang bekend, dat in de pluimvee-productiekolommen een soms hoge graad van besmetting aanwezig is. Dit ondanks het feit dat de pluimveesector zich al lange tijd inspant om besmettingen tegen te gaan. Het betreft vooral initiatieven op het terrein van de integrale kwaliteitszorg. Een effectieve reductie van de besmettingsniveaus is echter moeilijk gebleken, omdat salmonella en campylobacter veelvuldig voorkomen. De kans op herbesmetting van productie- en afzetketen is derhalve aanzienlijk. </antwoord>
      <antwoord nummer="3">Ons streven is de productieketens zodanig te laten verbeteren, dat uiteindelijk alleen nog onbesmette pluimveeproducten op de markt komen. Momenteel vindt intensief overleg plaats tussen het Produktschap voor Pluimvee en Eieren, LNV en VWS teneinde als eerste stap te komen tot een plan van aanpak dat in enkele jaren zal leiden tot een vergaande reductie van de besmettingen. Een verhandelingsverbod van besmette waren achten wij een reële beleidskeuze indien blijkt dat het plan van aanpak niet het noodzakelijk geachte resultaat oplevert. </antwoord>
      <antwoord nummer="4">Gelet op de omvang van het probleem valt er niet aan te ontkomen de sector een zekere periode te gunnen om zelf afdoende maatregelen te treffen. Het betreft immers maatregelen, die structurele aanpassingen in de bedrijfsvoering met zich meebrengen met daaraan gekoppeld investeringen. Ons beleid is erop gericht deze periode zo kort mogelijk te laten duren. Daarbij houdt de overheid de voortgang nauwlettend in het oog. Overigens hoeft niemand ziek te worden indien bij de bereiding van kipproducten eenvoudige doch afdoende voorzorgsmaatregelen worden genomen. Via voorlichting wordt daar dan ook voortdurend op gewezen. </antwoord>
      <antwoord nummer="5">De beschikbare informatie wijst erop, dat bijvoorbeeld in Zweden salmonella bijna niet meer voorkomt in gebruiksklare kipproducten. Dit werd bereikt door onder meer een rigoureuze bestrijding. Daarbij moet worden opgemerkt dat de pluimveehouderij in Nederland een veel intensiever karakter kent, waardoor een aanpak zoals de Zweedse naar verwachting onvoldoende effectief zal zijn. Pluimveevlees in Zweden is echter niet vrij van campylobacter. Afhankelijk van de uitkomsten van bovenbeschreven overleg zal in Nederland strenge wetgeving worden overwogen. </antwoord>
      <antwoord nummer="6">Wij achten de deelname aan het IKB kwaliteitszorgsysteem nog onvoldoende. Wij zijn evenwel van mening dat het niet wenselijk is de privaatrechtelijke basis te wijzigen, op grond waarvan IKB een vrijwillig karakter heeft. Dit laat onverlet dat maatregelen uit het IKB-systeem die noodzakelijk zijn ter beteugeling van salmonella- en campylobacter-besmettingen kunnen of zullen worden opgenomen in voor alle pluimveehouders verplichtende regelgeving. </antwoord>
      <antwoord nummer="7">Op basis van recente gegevens van de AID blijkt, dat van de gecontroleerde bedrijven met legbatterijen 44% niet aan alle eisen van het Besluit legbatterijen voldeed. Volledigheidshalve wil ik verwijzen naar mijn antwoord aan de Kamer van 24 mei jl.: «Bij de eerste controleronde van de AID bleek dat 70% van de bedrijven niet aan de eisen van het batterijbesluit voldeed, bij de tweede controle 50%. Na het verstrijken van de overgangstermijn per 1-1-1995 is sprake van duidelijke verbetering in de naleving. Ik verwacht dat de naleving in de komende jaren verder zal verbeteren.» De AID zal onverkort blijven controleren op de normen van het Besluit legbatterijen conform het handhavingsbeleid dat met het Openbaar Ministerie is vastgesteld. Overigens mag niet worden verwacht dat de mate van naleving van invloed is op de problematiek van salmonella en campylobacter. </antwoord>
      <antwoord nummer="8">Er zijn meerdere vormen van decontaminatie denkbaar die het aantal ziekteverwekkers op pluimveeproducten aanmerkelijk kunnen reduceren. Het risico is dat decontaminatie uiteindelijk, doordat onvolkomenheden in de bedrijfshygiëne worden gemaskeerd, leidt tot het verslappen van de aandacht voor onbesmette productie. Ook willen wij vermijden dat voedingsmiddelen, die ongeschikt zijn voor consumptie, langs deze weg alsnog geschikt worden gemaakt. Uitgangspunt voor ons beleid is dat decontaminatie hooguit tijdelijk kan worden toegestaan als sluitstuk van een productieketen. </antwoord>
      <noten afkomstig="antwoord"/>
   </antwoorden>
</kvr>
