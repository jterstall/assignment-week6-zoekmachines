<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra en Depla (beiden PvdA) aan de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport over de aanpak van legionella. (Ingezonden 29 mei 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14101
</item>
         <item attribuut="Inhoud">Vragen over het beleid ten aanzien van de bestrijding van de legionellabacterie.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Infectieziekten Preventieve gezondheidszorg</item>
         <item attribuut="Vindplaats">Kamervragen met antwoord 2000-2001, nr. 1550, Tweede Kamer</item>
         <item attribuut="Vraagnr_bij_indiening">2000111280</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2001-08-01</item>
         <item attribuut="Datum_indiening">2001-05-29</item>
         <item attribuut="Document-id">KVR14101</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3233" allpagenumbers="3233 3234" vetnummer="2000111280" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14101" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1550" onderwerp="" indiendatum="2001-05-29">
         <vrager partij="PvdA" oorsprong="parlement">Feenstra</vrager>
         <vrager partij="PvdA" oorsprong="parlement">Depla</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-08-1">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van het artikel in de Volkskrant <voetnoot nummer="1"/>waarin melding wordt gedaan van kritiek van de GGD op de «Tijdelijke regeling legionellapreventie in leidingwater»? </vraag>
      <vraag nummer="2">Kent u de berekeningen van de gemeente Rotterdam dat uitvoering van de voorschriften landelijk tussen de 2 en 40 miljard gulden kost? Deelt u de uitkomst van deze berekening? Omvatten deze berekeningen nog nieuwe elementen, die niet eerder in de zogenaamde bedrijfseffectentoets zijn meegenomen? In hoeverre is het mogelijk deze kosten terug te brengen door aan te sluiten bij het reguliere onderhoud van de waterleidingen? </vraag>
      <vraag nummer="3">Wat is uw reactie op het gebrek aan vakmensen om de maatregelen binnen een jaar uit te voeren? </vraag>
      <vraag nummer="4">Zijn de GGD’s betrokken geweest bij het opstellen van de «Tijdelijke regeling legionellapreventie in leidingwater»? Wat is uw mening over de kritiek van de GGD dat de norm van minder dan vijftig legionellabacteriën per liter water niet realistisch is? </vraag>
      <vraag nummer="5">In hoeverre ondermijnt volgens u het gebrek aan draagvlak bij gemeenten voor de maatregelen ter bestrijding van de legionellabacterie, een succesvolle uitvoering van de «Tijdelijke regeling legionellapreventie in leidingwater»? Is de planning van de regeling nog steeds haalbaar? </vraag>
      <noten afkomstig="vraag">
         <noot nummer="1">21 mei 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee. In de brieven van de wethouders en GGD’s aan de departementen van VROM en VWS wordt over dit onderwerp alleen vermeld: «Extrapolatie van diverse onderzoeksgegevens leert dat deze exercitie een financiële investering van twee tot veertig miljard gulden vraagt». De informatie die door de wethouders en GGD’s aan mij beschikbaar is gesteld, geeft dus geen inzicht in de wijze waarop men tot deze bedragen is gekomen. Ik kan daar dus ook geen oordeel over geven. Het is om deze reden voor mij tevens onmogelijk om te beoordelen of er nieuwe elementen in zitten die niet in de uitgevoerde bedrijfseffectentoets zijn meegenomen. In de brief die ik u hierover zond (BWL/2000117642) heb ik aangegeven dat het bij een kostenberekening essentieel is om onderscheid te maken in de kosten die samenhangen met het bereiken van het basisniveau (de reeds jaren bestaande technische voorschriften, neergelegd in NEN 1006 en de Vewin-werkbladen) en de kosten die toegerekend moeten worden aan de uitvoering van Tijdelijke regeling legionellapreventie in leidingwater (uitvoeren risicoanalyse en het eventueel opstellen en uitvoeren van een beheersplan). Uit de bedrijfseffectentoets is gebleken dat de meeste kosten samenhangen met het bereiken van het basisniveau. Het zou onjuist zijn om kosten, die samenhangen met bouwvoorschriften die al sinds jaar en dag gelden (en waarop overigens de gemeenten zelf toezicht zouden moeten uitoefenen), toe te rekenen aan de regeling legionellapreventie. Daarnaast moet onderscheid worden gemaakt tussen eenmalige kosten en jaarlijkse kosten. Vanuit dit perspectief lijkt een bedrag van 40 miljard gulden mij exorbitant, aangezien dit neerkomt op gemiddeld zo’n f 66 600,– per installatie. Volgens de bedrijfseffectentoets variëren de eenmalige kosten om te voldoen aan de regeling legionellapreventie tussen de f 250,– en f 12 500,– en lopen de met deze regeling samenhangende jaarlijkse kosten uiteen van f 500,– tot f 7 800,–. De regeling legionellapreventie biedt in principe al de mogelijkheid om aanpassingen in de installatie uit te stellen tot het moment dat het reguliere onderhoud van de installatie plaatsvindt. Wel is vereist dat dan periodieke beheersmaatregelen worden uitgevoerd om de groeirisico’s te beheersen. Of deze beheerskosten opwegen tegen de kosten die worden bespaard door de aanpassing uit te stellen, zal van geval tot geval moeten worden beoordeeld. </antwoord>
      <antwoord nummer="3">Mij bereiken inderdaad signalen dat er een gebrek is aan vakmensen, waardoor het onmogelijk zou zijn om tijdig te voldoen aan de regeling legionellapreventie. Momenteel wordt in mijn opdracht onderzoek uitgevoerd teneinde vast te stellen of dergelijke capaciteitsproblemen zich werkelijk voordoen. De rapportage van dit onderzoek, die ik deze zomer verwacht, zal ik aan u doen toekomen. In dit verband wil ik nog opmerken dat sinds begin dit jaar door een drietal instituten specifieke cursussen worden georganiseerd, waar tot op heden ruim 2000 installateurs en adviseurs met goed gevolg aan hebben deelgenomen. </antwoord>
      <antwoord nummer="4">De waarde van 50 kolonievormende eenheden per liter (kve/l) is vastgesteld in samenspraak met betrokkenen en deskundigen, zoals de GGD’s, de Inspectie voor de Gezondheidszorg, het RIVM en Kiwa. Het aantal legionellabacteriën in het door het waterleidingbedrijf aangeleverde water ligt (ver) onder de detectielimiet van 50 kvl/l. Wordt deze waarde aan het tappunt overschreden dan betekent dit dus dat er is van groei van legionellabacteriën in de installatie. Er doen zich kennelijk groeibevorderende omstandigheden voor en niet uit te sluiten is dat op enig moment het aantal bacteriën zo hoog is dat een gezondheidsbedreigende situatie ontstaat. Overschrijding van de gestelde waarde is dus een signaal dat zich groeirisico’s voordoen en maatregelen nodig zijn om de situatie te beheersen. Omdat nog onvoldoende duidelijkheid bestaat over de relatie tussen de hoeveelheid Legionella in leidingwater en het volksgezondheidsgevaar, heb ik er vooralsnog voor gekozen geen groei toe te staan. De GGD’s betwijfelen of de hiervoor noodzakelijke investeringen opwegen tegen de te behalen gezondheidswinst. Ik ben – op basis van in mijn opdracht uitgevoerde berekeningen – van mening dat de kosten voor de uitvoering van de regeling (samenhangend met het uitvoeren van een risicoanalyse en het eventueel opstellen en uitvoeren van een beheersplan) redelijk zijn. Waarschijnlijk hebben de GGD’s ten onrechte in hun berekeningen ook de uitgaven meegenomen die gedaan moeten worden om te voldoen aan de reeds sinds jaren bestaande bouwvoorschriften. Daarnaast gaan de GGD’s uit van het beginsel van kosteneffectiviteit (waarbij de kosten worden afgezet tegen het aantal gewonnen levensjaren), terwijl de regeling is gebaseerd op het voorzorgsprincipe (waarbij het bereiken van een veilige situatie als een belangrijke, moeilijk in geld uit te drukken, bate wordt beschouwd). Bij brief van 22 februari 2001 (20/VROM/2001) heeft u gevraagd om een evaluatie van de regeling, een jaar na inwerkingtreding ervan. Ik heb u bij brief van 19 maart 2001 (BWL/2001026583) toegezegd u hierover in april 2002 te zullen rapporteren. In het kader van deze evaluatie zal onder meer worden bezien of de in de bedrijfseffectentoets geraamde kosten van uitvoering van de regeling overeenkomen met de praktijk. Daarnaast zal op uw verzoek worden onderzocht of er in het licht van de doelstelling van de regeling geen overtrokken eisen worden gesteld. De kritiek van de GGD’s hangt waarschijnlijk ook samen met mogelijke onduidelijkheden rond de acties die moeten worden ondernomen bij overschrijding van de waarde van 50 kve/l. Overschrijdingen moeten worden gemeld aan de Inspectie Milieuhygiëne, die bepaalt welke maatregelen moeten worden getroffen. Het is dus zeker niet zo dat elke overschrijding van de waarde van 50 kve/l leidt tot sluiting van de leidingwaterinstallatie in afwachting van technische aanpassingen. In overleg met onder meer de GGD’s stelt de Inspectie Milieuhygiëne momenteel de verschillende actieniveaus vast, waarin bij verschillende waarden en omstandigheden is aangegeven welke maatregelen moeten worden getroffen. Zodra deze actieniveaus zijn vastgesteld (naar verwachting deze zomer) zal dit aan betrokkenen bekend worden gemaakt. </antwoord>
      <antwoord nummer="5">Het door de vier grote gemeenten uitgebrachte persbericht en de betreffende brieven getuigen van een kritische houding ten opzichte van een aantal aspecten van de regeling. Ik ben voornemens om bij de evaluatie van de regeling die op uw verzoek zal worden uitgevoerd ook aandacht te schenken aan de uitgebrachte kritiekpunten en hierover met betrokkenen te overleggen. In deze evaluatie zal expliciet aandacht worden besteed aan de uitvoerbaarheid en handhaafbaarheid van de regeling en daarmee samenhangende kosten en baten van preventie. Zo nodig kan dit leiden tot aanpassingen van de regeling bij omzetting ervan in een algemene maatregel van bestuur (uiterlijk oktober 2002). Ik ga ik er van uit dat een ieder – en zeker de overheid – tot die tijd voldoet aan de verplichtingen die de regeling thans aan hem oplegt. </antwoord>
      <noten afkomstig="antwoord"/>
   </antwoorden>
</kvr>
