<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over Melkertbanen in de thuiszorg. (Ingezonden 14 mei 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7470
</item>
         <item attribuut="Inhoud">Vragen over de verdringing van reguliere banen in de thuiszorg door Melkertbanen.</item>
         <item attribuut="Rubriek">Arbeid (Werkloosheidsbestrijding) Gezondheidszorg (Maatschappelijke gezondheidszorg) Inkomen en rechtspositie (Arbeidsovereenkomsten en CAO's) Inkomen en rechtspositie (Personeelsbeleid)</item>
         <item attribuut="Trefwoorden">Arbeidsovereenkomsten Arbeidsvoorwaarden Personeelsbeleid Thuiszorg Werkloosheidsbestrijding</item>
         <item attribuut="Vindplaats">Kamervragen met antwoord 1997-1998, nr. 1508, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-07-13</item>
         <item attribuut="Datum_indiening">1998-05-14</item>
         <item attribuut="Document-id">KVR7470</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3095" allpagenumbers="3095 3096" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7470" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1508" onderwerp="" indiendatum="1998-05-14">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="13 juli 1998), zie ook Aanhangsel Handelingen nr. 1326, vergaderjaar 1997–1998">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennis genomen van de resultaten van de enquête van de AbvaKabo onder 161 leden van ondernemingsraden wat betreft verdringing van reguliere banen in de thuiszorg door Melkertbanen? <voetnoot nummer="1"/>
      </vraag>
      <vraag nummer="2">Wat is uw reactie op de uitkomst van de enquête dat in 16% van alle thuiszorginstellingen tijdelijke contracten van reguliere werknemers niet worden verlengd en dat hun werk wordt overgenomen door mensen met Melkertbanen? </vraag>
      <vraag nummer="3">Bestaat er nauwelijks verschil tussen Melkertbaan «functie A» en de reguliere functie «thuishulp A»? </vraag>
      <vraag nummer="4">Wat is uw mening over de uitkomst dat driekwart van de ondervraagde OR-leden meldt dat in de laagste functies vooral mensen met Melkertbanen worden aangesteld en dat in de praktijk deze mensen voor minder geld hetzelfde werk doen als een reguliere kracht? </vraag>
      <vraag nummer="5">Werken Melkertbanen op deze manier als substituut voor bestaande banen of vervanging van verdwenen banen en is dat in strijd met de afspraken en procedures ten aanzien van de invulling van Melkertbanen? </vraag>
      <vraag nummer="6">Wat is uw mening over het feit dat uit de enquête blijkt dat in 44 van de gevallen dat instellingsdirecties Melkertbanen aanvragen, een adviesaanvrage aan de ondernemingsraad achterwege blijft? </vraag>
      <vraag nummer="7">Bent u bereid met spoed de COTG nader onderzoek te laten instellen naar aanleiding van de resultaten van deze enquête en zo nodig maatregelen te treffen? </vraag>
      <vraag nummer="8">In hoeverre heeft mogelijke verdringing van banen in de thuiszorg te maken met tekort aan middelen in de thuiszorg en/of tekort aan personeel? Indien dat het geval is, wat gaat u hieraan doen? </vraag>
      <noten afkomstig="vraag">
         <noot nummer="1" datum="1998-05-12" bron="De Gelderlander">De Gelderlander, 12 mei 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 6 en 8">Allereerst enige kanttekeningen: het onderscheid regulier versus extra zorgbaan is verwarrend. Extra zorgbanen zijn reguliere banen, zij het dat deze aan een aantal bijzondere voorwaarden moeten voldoen. Bezien in het licht van de sinds januari 1996 geldende afspraken voor het aanvragen van «Melkert-banen», waarop ik hierna nader zal ingaan, kan ik de door u aangehaalde uitkomsten in het geheel niet plaatsen. Na bestudering van dat onderzoek moet bovendien worden geconcludeerd dat de kwaliteit ervan te beperkt is om de gedane uitspraken goed te kunnen onderbouwen. Er zijn kanttekeningen te plaatsen bij de hoge non-response (77%), de representativiteit van de response en de eenduidigheid van de vragenlijst. Uit het onderzoek is niet af te leiden wat de omvang van de gesignaleerde knelpunten is of op welke periode ze betrekking hebben. In het licht hiervan acht ik het niet verantwoord om op basis van de enquête uitspraken te doen. Verdringing van vast en tijdelijk werk is niet toegestaan. In de regeling zijn daarvoor veiligheidskleppen ingebouwd. Met ingang van 1996 zijn de instellingen verplicht om voor de aanvraag van extra arbeidsplaatsen de ondernemingsraad om advies te vragen. Het Centraal Orgaan Tarieven Gezondheidszorg (COTG) zal een aanvraag slechts in behandeling nemen, indien deze is voorzien van een positief advies van de OR. Bij twijfel over de invulling van de extra arbeidsplaatsen kan de OR vervolgens teruggrijpen op zijn adviesfunctie en in overleg treden met de directie van de instelling met het oog op het bewaken van het «extra karakter» van de arbeidsplaatsen. Uit de accountantscontroles over 1996 is niet gebleken van afwijkingen van de op dit punt geldende regels. Overigens was in 1995 een toets door de OR niet verplicht; bij de aanvraag van arbeidsplaatsen kon volstaan worden met te verwijzen naar de cao. Er dient dus rekening mee te worden gehouden dat waar in de enquête wordt aangegeven dat ondernemingsraden zelden of nooit om advies zijn gevraagd of zijn geïnformeerd, het een situatie van vóór 1996 kan betreffen. Hierbij zij opgemerkt dat om een arbeidsplaats te kunnen herbezetten, die vóór 1996 is gerealiseerd en nadien is vrijgevallen, deze voorzien moet zijn van een positief advies van de OR. Daarnaast is nog een andere veiligheidsklep ingebouwd. Voor het verkrijgen van subsidie ingevolge de Circulaire extra arbeidsplaatsen in de zorgsector, is de werkgever verplicht een WVA-verklaring (Wet vermindering afdracht loonbelasting en premie voor de volksverzekeringen) aan te vragen, af te geven door de Arbeidsvoorzieningsorganisatie. Ten behoeve van de afgifte hiervan voert de Arbeidsvoorzieningsorganisatie een toets uit op recent ontslag om bedrijfseconomische redenen op vergelijkbare functieniveaus. </antwoord>
      <antwoord nummer="3, 4 en 5">Het is mogelijk in het kader van de extra arbeidsplaatsen geheel nieuwe functies te creëren. Daarnaast is het mogelijk door middel van functiedifferentiatie en taakafsplitsing extra arbeidsplaatsen in de zorgsector tot stand te brengen. De extra zorgmedewerkers kunnen dan onder begeleiding eenvoudige (deel)taken verrichten die ook door ander personeel worden uitgevoerd. Zo omvat de «Melkert-functie» medewerker huishoudelijk werk in de thuiszorg taken die ook in de bestaande functie thuishulp A zijn terug te vinden, terwijl beide functies in de cao omschreven zijn. Voorts kunnen werkzaamheden die in het verleden wel werden verricht, maar sinds geruime tijd niet meer verricht worden, in het kader van de extra arbeidsplaatsen opnieuw worden gecreëerd. In de cao-thuiszorg 1996–1998 bestaat overigens geen «functie A» voor «Melkert»-medewerkers. Waar het niet in de cao opgenomen functies betreft is het van belang dat de ondernemingsraden beschikken over door de thuiszorginstellingen zelf opgestelde functieprofielen om hun adviestaak zinvol uit te kunnen oefenen. Op deze manier zijn zij in staat het aspect van verdringing van bestaande werkgelegenheid in hun oordeel mee te wegen. Extra arbeidsplaatsen verschillen dus wel degelijk van bestaande werkgelegenheid en zijn geen substituut voor bestaande banen. </antwoord>
      <antwoord nummer="7">Ik acht het niet noodzakelijk om het COTG een nader onderzoek te laten instellen. De destijds getroffen maatregelen om verdringing van bestaande werkgelegenheid tegen te gaan acht ik voldoende. Wel komt regelmatig naar voren dat leden van ondernemingsraden vragen hebben over de taakinhoud van de functies voor extra zorgmedewerkers en hun eigen rol daarin. Aan informatievoorziening aan ondernemingsraden en instellingen over functies voor extra zorgmedewerkers en de rol die de ondernemingsraden bij de realisatie daarvan vervullen wordt de nodige aandacht besteed. </antwoord>
      <noten afkomstig="antwoord"/>
   </antwoorden>
</kvr>
