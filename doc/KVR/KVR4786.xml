<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Lambrechts (D66) en Cornielje (VVD) over het mogelijk toekennen van middelen aan een PvdA-wethouder van onderwijs. (Ingezonden 25 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4786
</item>
         <item attribuut="Inhoud">Staatssecretaris Netelenbos (OCenW) heeft f250.000,- beschikbaar gesteld voor het CIAO-project (computers in het Amsterdamse onderwijs). Een kernpunt van dit project is dat gewerkt gaat worden met netwerkcomputers, die belangrijke nieuwe mogelijkheden bieden voor het gebruik van informatietechnologie in de basisscholen.</item>
         <item attribuut="Rubriek">Basisonderwijs (Bekostiging basisonderwijs) Communicatie, media en informatievoorziening (Hard- en software)</item>
         <item attribuut="Trefwoorden">Basisonderwijs Computers in het onderwijs Informaticasubsidies</item>
         <item attribuut="Vindplaats">Kamervragen met antwoord 1996-1997, nr. 1092, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Lambrechts</persoon>
            <persoon partij="VVD">Cornielje</persoon>
         </item>
         <item attribuut="Datum_reaktie">1997-04-22</item>
         <item attribuut="Datum_indiening">1997-03-25</item>
         <item attribuut="Document-id">KVR4786</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2229" allpagenumbers="2229 2230" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1092" onderwerp="" indiendatum="1997-03-25">
         <vrager partij="D66" oorsprong="parlement">Lambrechts</vrager>
         <vrager partij="VVD" oorsprong="parlement">Cornielje</vrager>
         <vraagt-aan/>
      </vraagdata>
      <antwoorddata antwoorddatum="1997-04-22">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u f 250.000 aan de Amsterdamse PvdA-onderwijswethouder van der Aa toegezegd voor invoering van computers op basisscholen in Amsterdam? <voetnoot nummer="1"/>
      </vraag>
      <vraag nummer="2">In welk kader hebt u dit bedrag aan hem toegezegd en wat waren uw criteria? Uit welke begrotingspost komen deze middelen? </vraag>
      <vraag nummer="3">Aan welke andere gemeenten hebt u in hetzelfde kader geld toegezegd? </vraag>
      <vraag nummer="4">Waarom hebt u aan de onderwijswethouders van de andere grote/middelgrote steden zoals b.v. Rotterdam, Utrecht, Eindhoven, Haarlem en Deventer geen geld toegezegd voor invoering van computers op hun basisscholen? </vraag>
      <vraag nummer="5">Bent u bereid deze ongelijkheid alsnog recht te zetten en alle gemeenten naar rato geld toe te zeggen voor computers op de basisscholen? </vraag>
      <noten afkomstig="vraag">
         <noot nummer="1" datum="1997-03-14" bron="NRC Handelsblad">NRC Handelsblad, 14 maart 1997</noot>
      </noten>
   </vragen>
   <antwoorden aantal="2">
      <antwoord nummer="1 en 2">De gemeente Amsterdam wil zelf de invoering van computers in de Amsterdamse basisscholen stimuleren via het CIAO-project (computers in het Amsterdamse onderwijs) en heeft daarvoor meerjarig middelen vrijgemaakt. In het project participeren de gemeente en een aantal andere organisaties, zoals SBD, VU UvA en Hogeschool Amsterdam. Een kernpunt van het project is dat gewerkt gaat worden met netwerkcomputers, die belangrijke nieuwe mogelijkheden bieden voor het gebruik van informatietechnologie in de scholen. Nog in 1997 wordt een begin gemaakt met de introductie van zulke computers in een aantal basisscholen. De gemeente heeft het Rijk om een bijdrage gevraagd in de financiering van het project. Gelet op het belang van de nieuwe ervaringen die in dit project kunnen worden opgedaan voor de vormgeving van het landelijke stimuleringsbeleid ten aanzien van ICT, heb ik een bijdrage van f 250 000,– ten behoeve van het project toegezegd. Financiering vindt plaats uit het artikel «overige uitgaven» voor het primair onderwijs (artikel 18.05). </antwoord>
      <antwoord nummer="3 en 4">Eerder heb ik aan de schoolbegeleidingsdienst in Friesland, het GCO, een subsidiebijdrage toegekend ter stimulering van het project Friese scholen op Internet en het project Tele-educatie voor de Wadden. In verband met de ontwikkeling van tele-educatie is eveneens een subsidie toegekend aan de Stichting Rijdende school. Voor al deze projecten geldt dat zij ervaringsgegevens zullen opleveren voor de beleidsontwikkeling rond informatie- en communicatietechnologie. Deze ervaringsgegevens betreffen de mogelijkheden van het gebruik van Internet voor het onderwijs en het werken met tele-educatie. Net als in het geval van het CIAO-project, betreft het hier projecten die door de uitvoerende instellingen zelf tot ontwikkeling zijn gebracht en waarin de instellingen eigen middelen investeren. Aan andere gemeenten zijn op dit moment geen subsidies toegezegd. Als er in andere gemeenten projecten zouden worden ondernomen die aan dezelfde criteria voldoen als het Amsterdamse project (het grootste deel van de investeringen voor eigen rekening, substantiële bijdragen van derden, c.q. het bedrijfsleven en belangrijk bijdragend aan het opdoen van noodzakelijke leerervaringen) kunnen die in beginsel ook voor een bijdrage van mijn kant in aanmerking komen. Voor de goede orde wijs ik erop dat de toegekende subsidies niet toegezegd zijn voor de invoering van computers in de basisscholen. De wijze waarop de invoering van computers verder gestimuleerd zal worden, komt aan de orde in het beleidsplan Informatie- en communicatietechnologie dat minister Ritzen en ik binnenkort aan de Tweede Kamer zullen voorleggen. </antwoord>
      <noten afkomstig="antwoord"/>
   </antwoorden>
</kvr>
