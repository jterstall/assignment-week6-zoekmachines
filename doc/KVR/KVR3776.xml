<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller (GroenLinks), Marijnissen (SP) en Biesheuvel (CDA) over herbeoordeling van arbeidsongeschikten. (Ingezonden 13 juni 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3776
</item>
         <item attribuut="Inhoud">Gevraagd wordt om een reactie op de conclusies van het rapport "Het zwaard van Damokles" van het Verweij-Jonker Instituut, en van het Ctsv-onderzoek "Herbeoordeling van arbeidsongeschikten", waarin de uitvoeringspraktijk bij de herbeoordeling van arbeidsongeschikten aan de orde komt.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid WAO</item>
         <item attribuut="Vindplaats">Kamervragen met antwoord 1996-1997, nr. 111, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="SP">Marijnissen</persoon>
            <persoon partij="CDA">Biesheuvel</persoon>
         </item>
         <item attribuut="Datum_reaktie">1996-10-08</item>
         <item attribuut="Datum_indiening">1996-06-13</item>
         <item attribuut="Document-id">KVR3776</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="223" allpagenumbers="223 224 225" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="111" onderwerp="" indiendatum="1996-06-13">
         <vrager partij="GroenLinks" oorsprong="parlement">Rosenmöller</vrager>
         <vrager partij="SP" oorsprong="parlement">Marijnissen</vrager>
         <vrager partij="CDA" oorsprong="parlement">Biesheuvel</vrager>
         <vraagt-aan/>
      </vraagdata>
      <antwoorddata antwoorddatum="8 oktober 1996), zie ook Aanhangsel Handelingen nr. 1397, vergaderjaar 1995–1996">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kent het rapport «Het zwaard van Damokles» van het Verweij-Jonker Instituut? </vraag>
      <vraag nummer="2">Wilt u uitgebreid reageren op de conclusies van dit rapport, als zou er in kwalitatieve zin veel mankeren aan de herbeoordelingspraktijk? </vraag>
      <vraag nummer="3">Deelt u de zorg over de uitkomsten van dit onderzoek en van het onderzoek van het CTSV («Herbeoordeling van arbeidsongeschikten»), waaruit blijkt dat bijna de helft van de WAO-uitkeringen wordt stopgezet of verlaagd? </vraag>
      <vraag nummer="4">Hoe verklaart u, dat de keuringsresultaten verschillen bij de diverse keuringsinstanties? </vraag>
      <vraag nummer="5">Leidt het feit, dat deze uitkomsten sterk afwijken van de verwachtingen tot een wijziging van de herbeoordelingspraktijk en/of het «cohortenbesluit»? </vraag>
      <vraag nummer="6">Wat komt er terecht van de door u beoogde «zachte landing» nu uit het onderzoek blijkt dat vele afgeschatte WAO’ers niet eens voor een WW-uitkering in aanmerking komen? </vraag>
      <vraag nummer="7">Welke conclusies trekt u uit het gegeven, dat de reı¨ntegratie-inspanningen fors achterblijven bij de verwachtingen? </vraag>
      <vraag nummer="8">Hoeveel mensen zijn er na de herkeuring aan het werk gekomen? Wilt u daarbij in het bijzonder onderscheid maken tussen de periode voor het inwerkingtreden van de WULBZ en daarna? </vraag>
      <vraag nummer="9">Wanneer kan de Kamer uw evaluatie van TBA tegemoet zien? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3" voetnoot="1">In de eerste plaats merk ik met betrekking tot de conclusies in «Het zwaard van Damocles» op dat deze berusten op een telefonische enqueˆte die werd verricht onder bezoekers van voorlichtingsbijeenkomsten van WAO/AAW-platforms. In het onderzoek is onder meer gevraagd naar het oordeel van de verzekerden over de gevolgde procedure bij de herbeoordeling, het oordeel over het resultaat van de herbeoordeling, en de diverse gevolgen van de herbeoordeling voor de verzekerde. De resultaten van het onderzoek berusten derhalve uitsluitend op de mening en de perceptie van de verzekerden, en niet op informatie van anderen, bijvoorbeeld van de uitvoeringsorganisaties. Met betrekking tot de ontwikkeling van het arbeidsongeschiktheidsvolume, de toepassing van het arbeidsongeschiktheidscriterium en de reı¨ntegratie van arbeidsgehandicapten is de afgelopen maanden niet alleen dit rapport doch ook een groot aantal rapporten van het Ctsv alsmede een rapport van het Tica verschenen. Tegelijk met deze antwoorden doe ik een uitgebreide reactie op alle voornoemde rapporten toekomen. Ik verwijs in dit verband naar de betreffende brief aan de voorzitter van de TK <voetnoot nummer="1"/>. In deze brief wordt onder meer diepgaand ingegaan op de thans bekende resultaten van de herbeoordelingsoperatie TBA. Dat er in kwalitatieve zin veel zou mankeren aan de herbeoordelingspraktijk is een conclusie die niet door de Ctsv-rapportages wordt bevestigd. Uit het Ctsv-onderzoek «Clie¨nten over de uitvoering van WW, WAO en ZW» komt als algemene bevinding juist naar voren dat door de uitvoeringsinstanties de afgelopen jaren veel inspanningen zijn verricht om de gevalsbehandeling te verbeteren en meer clie¨ntgericht te werken. Wat betreft de uitkomsten van de herbeoordelingen op de mate van arbeidsongeschiktheid kan worden gewezen op het kortgeleden verschenen Ctsv-rapport «In en uit de WAO». Hieruit blijkt, dat van degenen die in 1994 zijn herbeoordeeld 52% met een verlaging of intrekking van de uitkering te maken heeft gehad. Van degenen die in 1995 zijn herbeoordeeld is bij 35% de uitkering ingetrokken of verlaagd. Op grond van de tot dusver gerealiseerde effecten van het nieuwe arbeidsongeschiktheidscriterium mag niet zonder meer verwacht worden dat het arbeidsongeschiktheidsvolume de komende jaren zal blijven dalen, en zo dit al wel gebeurt, in hetzelfde tempo. De daling die zich thans heeft voorgedaan is in hoge mate het gevolg van de herbeoordelingsoperatie. In 1994 had die operatie betrekking op de leeftijdscategorie tot 35 jaar. De effecten in die leeftijdscategorie waren aanzienlijk. In 1995 zijn de 35 – 40 jarigen herbeoordeeld. De effecten in deze leeftijdscategorie zijn geringer. Meer mensen behielden de uitkering die ze daarvoor hadden. Er moet rekening mee gehouden worden dat bij de herbeoordeling van de nog volgende oudere leeftijdscategoriee¨n de kwantitatieve effecten van de herbeoordeling nog weer gematigder uitvallen. </antwoord>
      <antwoord nummer="4">Uit het rapport «herbeoordeling van arbeidsongeschikten» van het Ctsv blijkt dat verschillen tussen uitvoeringsorganen in het gemiddelde rapportcijfer dat door clie¨nten is toegekend aan de herbeoordelingsprocedure sterk samenhangen met de uitkomst van de herbeoordeling en met uitvoeringskenmerken als de kwaliteit van het vg-onderzoek, het krijgen van voorlichting en de duidelijkheid van de procedure. Voorts blijkt uit het Ctsv-rapport «Clie¨nten over de uitvoering van WW, WAO en ZW» dat de verschillen tussen de uitvoeringsinstanties ten aanzien van de onderscheiden aspecten van clie¨ntgerichtheid in het algemeen niet erg groot zijn. Wat de resultaten van de keuring betreft blijkt uit het Ctsv-rapport «In en uit de WAO» dat er enkele verschillen geconstateerd moeten worden, zowel wat betreft de instroom als wat betreft de uitstroom, tussen de verschillende uitvoeringsinstellingen. Zo is de instroomkans in 1995 bij alle uitvoeringsinstellingen behalve bij de BVG gedaald. Een verklaring voor dit verschil, alsmede voor het feit dat de instroomkans bij de BVG op zich hoger ligt dan bij de andere uitvoeringsinstellingen, moet aldus het Ctsv waarschijnlijk worden gezocht in verschillen in de populatie van de uitvoeringsinstellingen. De BVG heeft naar verhouding veel vrouwen als klant. Gebleken is, dat de instroomkans voor vrouwen in 1995 ongeveer twee maal zo hoog is als voor mannen. In 1970 was nog sprake van een aanmerkelijk groter aandeel mannen in de instroom (83%). De verdeling in 1995 van het aandeel mannen en vrouwen in de instroom is – de specifieke populatie van de BVG in aanmerking genomen – derhalve een verklaring voor de relatief hogere instroomkans van de BVG. Overigens noemt het Ctsv een aantal factoren die de in het verleden voorkomende verschillen in instroomkans tussen mannen en vrouwen verklaren. Het Ctsv noemt in dit verband de inhaalslag die vrouwen aan het plegen zijn op de arbeidsmarkt, de aard van de beroepen die vrouwen plegen uit te oefenen en de mogelijk zwaardere belasting van werkende vrouwen in verband met het gelijktijdig voeren van de huishouding en het opvoeden van de kinderen. Opmerkelijk is voorts, dat bij het SFB in 1995 een relatief grote afname van de instroomkans te zien is, alsmede een relatief kleine bee¨indigingskans. Deze constateringen zijn voor het Ctsv aanleiding tot nader onderzoek. </antwoord>
      <antwoord nummer="5">Gelet op de hiervoor weergegeven bevindingen van het Ctsv constateer ik dat tussen de uitvoeringsinstellingen wat betreft de bejegening van clie¨nten nauwelijks verschillen zijn, en dat de verschillen wat betreft keuringsresultaten voor een groot deel verklaarbaar zijn. Ik vind hierin dan ook geen aanleiding tot wijziging van de herbeoordelingspraktijk of het cohortenbesluit. </antwoord>
      <antwoord nummer="6">Aan de omstandigheid dat sommige afgeschatte WAO’ers niet in aanmerking kwamen voor een WW-uitkering is inmiddels tegemoet gekomen door middel van de per 1 januari 1996 in werking getreden wet Beperking Inkomensgevolgen Arbeidsongeschiktheidscriteria (BIA). Deze wet biedt immers een inkomensgarantie ter hoogte van de WW-vervolguitkering voor de personen die op 1 augustus 1993 recht hadden op een arbeidsongeschiktheidsuitkering en op die datum tussen de 45 en 50 jaar waren. De regeling geldt verder voor diegenen die op 1 januari 1987 een arbeidsongeschiktheidsuitkering hadden en toen 35 jaar of ouder waren. Ook mensen die op 1 augustus 1993 50 jaar of ouder waren en voor wie dus de oude keuringsregels blijven gelden, komen bij verlies van uitkering na eventuele herbeoordeling in aanmerking voor de extra voorziening. De Wet BIA geldt ook voor arbeidsongeschikten uit de hiervoor genoemde categoriee¨n die na herbeoordeling een deel van de arbeidsongeschiktheidsuitkering verliezen en geen recht hebben of krijgen op WW. Ook zelfstandigen die in dezelfde omstandigheden verkeren vallen onder deze wet. De met BIA gecree¨erde «zachte landing» geeft dan ook juist voor degenen die niet in aanmerking komen voor een WW-uitkering bescherming tegen de inkomensgevolgen van een herbeoordeling van de mate van arbeidsongeschiktheid. </antwoord>
      <antwoord nummer="7 en 8">Voor het antwoord op deze vraag verwijs ik naar de hiervoor gememoreerde brief aan de TK waarin ik uitgebreid in ga op de onderzoeksresultaten met betrekking tot de reı¨ntegratie van arbeidsgehandicapten. Een kerncijfer is dat van degenen die bij herkeuring of toetredingskeuring belastbaar blijken te zijn na e´e´n jaar ongeveer 55% blijkt te werken. Gegevens ter zake van effectmeting na inwerkingtreding Wulbz (1 maart 1996) zijn nog niet voorhanden. Op dit moment kan derhalve nog geen onderscheid gemaakt worden tussen het aantal mensen dat weer aan het werk is gegaan vo´o´r, en na inwerkingtreding Wulbz. </antwoord>
      <antwoord nummer="9">De vele rapporten van onder meer het Ctsv die de afgelopen maanden zijn verschenen over het nieuwe arbeidsongeschiktheidscriterium, de volume-ontwikkeling en de reı¨ntegratie van arbeidsgehandicapten geven een vrijwel volledig beeld van de effecten van TBA voorzover die thans meetbaar zijn. Deze rapporten vormen tezamen derhalve de basis voor mijn huidige evaluatie van TBA. Over verdere ontwikkelingen zal de Kamer op de hoogte worden gesteld door middel van de toegezegde jaarlijkse rapportage over de (volume-)ontwikkelingen van de arbeidsongeschiktheidsregelingen. Voor mijn huidige evaluatie verwijs ik U naar de hiervoor reeds aangekondigde brief aan de Tweede Kamer. Overigens kondigt het Ctsv nog verschillende vervolgonderzoeken aan. Ik zal mij zeer actief opstellen in het volgen van de ontwikkelingen op dit terrein. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="22 187" documentnummer="39">Kamerstuk 22 187, nr. 39</noot>
      </noten>
   </antwoorden>
</kvr>
