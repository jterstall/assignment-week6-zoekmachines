<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich (D66), Wolfsen (PvdA), De Wit (SP) en Vos (GroenLinks) aan de minister van Justitie over het psychiatrisch piket te Den Haag. (Ingezonden 7 oktober 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18772
</item>
         <item attribuut="Inhoud">Vragen naar aanleiding van de plannen van de Raad voor de Rechtsbijstand om de delegatie van de psychiatrisch piket aan de stichting rechtsbijstand in het arrondissement Den Haag ongedaan te maken en de BOPZ zaken (gedeeltelijk) onder te brengen bij het telefooncentrum van de piketcentrale in Rotterdam</item>
         <item attribuut="Rubriek">Burgerlijk recht en burgerlijk procesrecht (Rechtsbijstand) Rechterlijke organisatie (Arrondissementsrechtbanken)</item>
         <item attribuut="Trefwoorden">Arrondissementsrechtbanken Geestelijke gezondheidszorg Rechtshulp</item>
         <item attribuut="Vindplaats">Kamervragen met antwoord 2003-2004, nr. 217, Tweede Kamer</item>
         <item attribuut="Vraagnr_bij_indiening">2030401000</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="PvdA">Wolfsen</persoon>
            <persoon partij="SP">De Wit</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-10-28</item>
         <item attribuut="Datum_indiening">2003-10-07</item>
         <item attribuut="Document-id">KVR18772</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="463" allpagenumbers="463 464" vetnummer="2030401000" code="0304tkkvr18772" lopendefooter="Tweede Kamer, vergaderjaar 2003–2004, Aanhangsel" filenaam="KVR18772" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="217" onderwerp="" indiendatum="2003-10-7">
         <vrager partij="D66" oorsprong="parlement">Dittrich</vrager>
         <vrager partij="PvdA" oorsprong="parlement">Wolfsen</vrager>
         <vrager partij="SP" oorsprong="parlement">De Wit</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-10-28">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hoe beoordeelt u de plannen van de Raad voor de Rechtsbijstand om de delegatie van het psychiatrisch piket aan de stichting rechtsbijstand in het arrondissement Den Haag ongedaan te maken en de BOPZ zaken (gedeeltelijk) onder te brengen bij het telefooncentrum van de piketcentrale in Rotterdam? </vraag>
      <vraag nummer="2">Is het waar dat het psychiatrisch piket momenteel bij de stichting rechtsbijstand Den Haag uitstekend functioneert, dat de rechtbank ’s-Gravenhage expliciet haar steun heeft uitgesproken voor behoud van de huidige constructie, dat met overplaatsing van het psychiatrisch piket een bekend centraal aanspreekpunt voor patiënt, familie, advocaten, verpleging en rechtbank wegvalt, dat de overplaatsing uitsluitend ziet op de zogeheten spoedmachtigingen terwijl onduidelijkheid bestaat over de categorie machtigingen voortgezet verblijf, dat de bij de stichting opgedane expertise zo verloren gaat, en dat het overbrengen naar de piketcentrale dus niet in het belang is van de psychiatrisch patiënt? </vraag>
      <vraag nummer="3">In hoeverre worden de belangen van psychiatrische patiënten door de voorgenomen plannen van de Raad voor de Rechtsbijstand geschaad? </vraag>
      <vraag nummer="4">Welke maatregelen treft u om het overbrengen van het psychiatrisch piket naar de piketcentrale Rotterdam te voorkomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De plannen van de Raad om het psychiatrisch piket in het arrondissement Den Haag op een soortgelijke wijze onder te brengen als het psychiatrisch piket in de overige drie arrondissementen van het hofressort Den Haag – Dordrecht, Middelburg en Rotterdam – worden door mij positief beoordeeld. Zo leidt de onderbrenging bij de piketcentrale Rotterdam tot een uniforme organisatie en uitvoering van het psychiatrisch piket binnen het gehele hofressort Den Haag. Daarnaast wordt het psychiatrisch piket voor het arrondissement Den Haag ruimer bereikbaar, omdat de piketcentrale 24 uur per dag en zeven dagen in de week bereikbaar is. Ook kan het psychiatrisch piket op termijn sneller en efficiënter plaatsvinden, door aansluiting op een in ontwikkeling zijnde (landelijke) digitale piketdienst. Bovendien past de onderbrenging bij de voorgenomen stelselwijziging van de gesubsidieerde rechtsbijstand. Met de stelselwijziging zullen immers de huidige Stichtingen voor Rechtsbijstand (Bureaus voor Rechtshulp) verdwijnen en zal een juridisch loket worden ingevoerd, dat landelijk zoveel mogelijk op een uniforme wijze zal functioneren. </antwoord>
      <antwoord nummer="2">Voor zover mij bekend, functioneert het psychiatrisch piket in het arrondissement Den Haag momenteel weliswaar tot tevredenheid van de diverse betrokkenen, maar nopen de Raad andere argumenten dan het functioneren van de huidige piketregeling tot de voorgenomen onderbrenging van de piketregeling bij de piketcentrale Rotterdam. Hierbij worden de belangen van de psychiatrisch patiënten vanzelfsprekend zoveel mogelijk gewaarborgd. Ik wijs in dit verband op mijn antwoord op vraag 1. Met het oog op de belangen van de psychiatrisch patiënt wordt bovendien in overleg met de ketenpartners juist gewerkt aan een zodanige uitbreiding van de werkzaamheden van de piketcentrale Rotterdam. Hierdoor kan de piketcentrale fungeren als centraal aanspreekpunt voor patiënten, advocaten en rechtbank. Ook de vertrouwenspersoon zal zich tot de piketcentrale kunnen wenden om informatie te krijgen over de patiënt, zoals de naam en het telefoonnummer van de advocaat. Een voldoende capaciteit van de piketcentrale is hierbij verzekerd. Van de zijde van de Rechtbank Den Haag is inderdaad steun uitgesproken voor de bestaande situatie, omdat men vreest dat niet alle (piket)handelingen door de piketcentrale zullen worden uitgevoerd. De Raad streeft er echter naar zoveel mogelijk (piket)handelingen te laten verrichten door de piketcentrale, zodat daar niet alleen spoedeisende zaken zullen worden ondergebracht. Zo zullen alle BOPZ-machtingen, dus ook de machtiging tot voortgezet verblijf, worden ondergebracht bij de piketcentrale Rotterdam. </antwoord>
      <antwoord nummer="3">Zie mijn beantwoording van de vragen 1 en 2. </antwoord>
      <antwoord nummer="4">De wijze waarop de Raad voor Rechtsbijstand invulling geeft aan zijn wettelijke taak om te voorzien in een adequate rechtsbijstand is in beginsel een verantwoordelijkheid van de Raad zelf. Gelet op het doel van het voornemen om het psychiatrisch piket over te brengen naar de piketcentrale Rotterdam, de zorgvuldigheid waarmee de overbrenging wordt voorbereid, het feit dat is voorzien in aanpassingsmogelijkheden en in een evaluatie na een half jaar en de positieve ervaringen in de overige drie arrondissementen van het hofressort Den Haag, zie ik geen reden om maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
