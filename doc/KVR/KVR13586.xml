<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Weekers (beiden VVD) aan de staatssecretaris van Binnenlandse Zaken en Koninkrijksrelaties en de minister van Volksgezondheid, Welzijn en Sport over het experiment «First Responder». (Ingezonden 2 maart 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13586
</item>
         <item attribuut="Inhoud">Vragen over de stopzetting van het experiment 'First responder' in de regio Eindhoven.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Ongevallenpreventie en -hulpverlening) Gezondheidszorg (Overig)</item>
         <item attribuut="Trefwoorden">Ambulancevervoer Brandweer Ongevallen</item>
         <item attribuut="Vindplaats">Kamervragen met antwoord 2000-2001, nr. 1107, Tweede Kamer</item>
         <item attribuut="Vraagnr_bij_indiening">2000107430</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Weekers</persoon>
         </item>
         <item attribuut="Datum_reaktie">2001-04-25</item>
         <item attribuut="Datum_indiening">2001-03-02</item>
         <item attribuut="Document-id">KVR13586</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2301" allpagenumbers="2301 2302 2303" vetnummer="2000107430" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13586" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1107" onderwerp="" indiendatum="2001-03-2">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Weekers</vrager>
         <vraagt-aan>de staatssecretaris van Binnenlandse Zaken en Koninkrijksrelaties en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="25 april 2001), zie ook Aanhangsel Handelingen nr. 1003, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het artikel «De inspectie praat niet over de inhoud»? <voetnoot nummer="1"/>
      </vraag>
      <vraag nummer="2">Wat waren de uitgangspunten en doelstellingen van het experiment in de regio Eindhoven? </vraag>
      <vraag nummer="3">Worden dergelijke proeven spontaan gehouden of is er ook sprake van een regie en richtlijnen van uw zijde? </vraag>
      <vraag nummer="4">Waarom is op last van de Inspectie Gezondheidszorg het experiment «First Responder» stopgezet? </vraag>
      <vraag nummer="5">Ligt er een relatie tussen het (stopzetten van het) experiment en het lopende knelpunten/doelmatigheidsonderzoek aangaande de ambulancezorg? Zo ja, welke? </vraag>
      <vraag nummer="6">Vinden er momenteel in Nederland meer van dergelijke experimenten plaats? Zo ja, waar en wat zijn de resultaten? </vraag>
      <vraag nummer="7">Meent u dat, als de brandweer als eerste bij hulpverlening arriveert, ook de mogelijkheid aanwezig zou moeten zijn om de eerste geneeskundige hulp te verlenen? </vraag>
      <vraag nummer="8">Zo niet, welke concrete voorstellen doet u om de responstijd en de capaciteit van ambulances te vergroten? </vraag>
      <vraag nummer="9">Bent u bereid om in een landelijk proefproject de ondersteunende rol van de brandweer bij de eerste hulpverlening op geneeskundig gebied nader uit te werken en te beproeven? </vraag>
      <noten afkomstig="vraag">
         <noot nummer="1" datum="2001-02-12" bron="Eindhovens Dagblad">Eindhovens Dagblad, 12 februari 2001</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het experiment in de regio Eindhoven betrof een proefproject, dat werd opgestart in februari 2000. Hierover is geen overleg geweest met het ministerie van Volksgezondheid, Welzijn en Sport. De term «first responder» staat voor degene die, ingebed in een structuur, in afwachting van de ambulance als eerste acute hulp verleent aan een patiënt die zich in een levensbedreigende situatie bevindt. Doelstelling van het project betrof vooral zo snel mogelijk hulp op het niveau van Basic Life Support bij de patiënt te krijgen, gevolgd door hulp op Advanced Life Support niveau binnen de kaders van verantwoorde ambulancezorg. Het first responder systeem is bedoeld als een aanvulling op de reguliere ambulancezorg. De uitvoering in het experiment in de regio Eindhoven vond plaats door brandweerlieden die een cursus «Basic Life Support» hadden doorlopen. De cursus werd georganiseerd door de Regionale Ambulancevoorziening «Zorg op Weg». Het experiment had de volgende doelen: – Verkorting van het therapieloze interval (de tijd tussen ontstaan van ongeval/acute aandoening en het verlenen van de hulp), hetgeen effect heeft op mortaliteit en morbiditeit. – De first responder wordt ingezet op het gebied van zowel cardiologie/onwelwordingen, als traumatologie. – De hulp door de first responder moet in beginsel binnen 8 minuten na het ontstaan van het incident/ongeval gegeven kunnen worden. </antwoord>
      <antwoord nummer="3">Op 12 oktober 1998 hebben de ministeries van Binnenlandse Zaken en Koninkrijksrelaties en van Volksgezondheid, Welzijn en Sport en de Inspectie voor de Gezondheidszorg overleg gevoerd met de Landelijke Federatie Ambulancezorg (LFAZ) en het College van Commandanten van Regionale Brandweren (CCRB) naar aanleiding van het rapport van de CCRB-werkgroep «First Response». De huidige projectleider van het project in de regio Eindhoven was daarbij ook aanwezig. Daarbij is onder meer gesproken over het – op dat moment in ontwikkeling zijnde – experiment met de inzet van de politie als first responder in de regio Amsterdam, de juridische bezwaren en de rol van de huisarts bij spoedeisende situaties. Ook is afgesproken dat de betrokken ministeries en de IGZ bij het opstarten van eventuele experimenten betrokken zouden moeten worden. </antwoord>
      <antwoord nummer="4">Het experiment «First Responder» is niet door de Inspectie voor de Gezondheidszorg stopgezet. De IGZ, die in tegenstelling tot de afspraken eerst met het project geconfronteerd werd toen het al gaande was (februari 2000), heeft van toen af aan zorginhoudelijke en juridische bezwaren tegen de vormgeving aangevoerd. Daarop is nooit gereageerd. Uiteindelijk heeft de IGZ op 6 februari 2001 schriftelijk kenbaar gemaakt het project onveilig, onverantwoord en onacceptabel te vinden. Er is daarbij – vanuit de wettelijke toezichthoudende taak van de IGZ en in overeenstemming met de Kwaliteitswet zorginstellingen – met klem aan de initiatiefnemers verzocht te bewerkstelligen dat de zorgverlening op verantwoord niveau wordt gebracht. Daarop hebben de initiatiefnemers besloten het project stop te zetten. Het project is inmiddels door de Regionale Ambulancevoorziening Zorg op Weg geëvalueerd. </antwoord>
      <antwoord nummer="5">Neen. </antwoord>
      <antwoord nummer="6">In de regio Kennemerland en een deel van de regio Amsterdam vindt een experiment plaats waarbij de politie wordt ingezet als first responder bij een (vermoedelijke) hartstilstand. Daarbij wordt gebruik gemaakt van een automatische externe defibrillator (AED). Het defibrilleren is een handeling die op grond van de Wet op de beroepen in de individuele gezondheidszorg (Wet BIG) is voorbehouden aan artsen en ambulanceverpleegkundigen. Het experiment, dat wordt uitgevoerd op initiatief van het Academisch Medisch Centrum van de Universiteit van Amsterdam, valt onder de verantwoordelijkheid van de directeur van de CPA Amsterdam e.o. Doel van het experiment is te onderzoeken of er een toegevoegde waarde is van het – in afwachting van de ambulance – gebruiken van AED’s door leken ten opzichte van het uitsluitend door ambulancepersoneel toepassen van defibrillatie. De Inspectie voor de Gezondheidszorg houdt nauwlettend toezicht op het experiment. In de gemeente Urk is eveneens sprake van een first respondersysteem. De first responders worden ingezet in afwachting van de ambulance. De first respondertaak wordt uitgevoerd door de huisartsen. Zij hebben, teneinde verantwoorde zorg te kunnen bieden, voor hun first respondertaak een specifieke opleiding gehad, zoals de cursus Advanced Trauma Life Support®. In Den Haag worden ambulanceverpleegkundigen op motoren ingezet als first responder. Zij zijn volledig opgeleid en uitgerust om advanced life support te kunnen bieden en hebben ook op grond van de Wet BIG de bevoegdheid tot het uitvoeren van bepaalde voorbehouden handelingen. </antwoord>
      <antwoord nummer="7">Ja. Eenieder is verplicht om in een noodsituatie naar vermogen hulp te verlenen. Dat geldt dus ook voor de brandweer en de politie als zij als eerste bij een ongeval komen. De lesstof voor het Eenheidsdiploma EHBO van Het Oranje Kruis leken (omstanders, politie, brandweer) voldoende mogelijkheden om levensreddende handelingen te verrichten. In een noodsituatie mag eenieder voorbehouden of andere risicovolle medische handelingen uitvoeren, mits hij of zij voldoende bekwaam is. Dat betekent dat personen, die dergelijke handelingen moeten verrichten, goed opgeleid en voldoende vaardig moeten zijn om de handeling verantwoord te kunnen uitvoeren. Bovendien moeten de handelingen volgens protocol worden uitgevoerd. Er is sprake van een noodsituatie indien er vanwege de toestand van de patiënt handelingen verricht moeten worden, terwijl de bevoegde zorgverlener (arts, ambulanceverpleegkundige) nog niet ter plaatse is. Belangrijk daarbij is dat de situatie onvoorzienbaar is. Indien de situatie voorzienbaar is, zoals bij het structureel inzetten van first responders in plaats van ambulancehulpverlening, is er in de zin van de Wet BIG geen sprake van een noodsituatie. Bepaalde categorieën hulpverleners, zoals politie en brandweer, worden meer dan de gemiddelde leken-hulpverlener, geconfronteerd met ongevallen en andere acute medische situaties. Ik kan mij dan ook goed voorstellen dat er behoefte bestaat om deze hulpverleners een uitgebreidere opleiding en training te geven. Bijvoorbeeld om de hulpverleners beter toe te rusten om hulp te kunnen verlenen in afwachting van de gekwalificeerde medische hulpverlening, of om de hulpverleners in staat te stellen de medische hulpverleners adequaat te ondersteunen. Wellicht ten overvloede merk ik op dat de spreiding en de organisatie van de ambulancezorg zodanig moet zijn dat elke plaats onder normale omstandigheden binnen 15 minuten door een ambulance kan worden bereikt. Er zijn locaties waar de 15-minutengrens moeilijk of niet gehaald kan worden. Heeft dat een structureel karakter dan zou ten principale het spreidings- en paraatheidsplan moeten worden bijgesteld om binnen de norm de spoedeisende medische hulp beschikbaar te hebben. Indien er gekozen wordt voor first responders, gaat mijn voorkeur uit naar de inzet van gekwalificeerde hulpverleners (huisartsen, ambulanceverpleegkundigen). Ik heb er geen bezwaar tegen als politie- en brandweerpersoneel onder regie van de regionale ambulancevoorziening wordt opgeleid en getraind om het ambulancepersoneel te ondersteunen. Maar dit betekent niet dat zij structureel het werk van het ambulancepersoneel zouden moeten gaan uitvoeren. </antwoord>
      <antwoord nummer="8">Het landelijk onderzoek naar knelpunten in de ambulancezorg zal moeten aangeven wat nu de knelpunten zijn in de ambulancesector. Ook verwacht ik uit het onderzoek aanbevelingen ten aanzien van welke maatregelen genomen moeten worden om de knelpunten weg te nemen. Afhankelijk van welke maatregelen genomen moeten worden, zal worden vastgesteld welke partij (rijk, provincie, zorgaanbieder, zorgverzekeraar) aangewezen is om maatregelen te nemen. </antwoord>
      <antwoord nummer="9">Naar mijn mening is het – gelet op het bovenstaande – niet noodzakelijk om een landelijk proefproject op te zetten. </antwoord>
      <noten afkomstig="antwoord"/>
   </antwoorden>
</kvr>
