<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) aan de minister van Volkshuisvesting, Ruimtelijke Ordening en Milieubeheer over de import en verwerking van giftig afval uit Oost-Europa. (Ingezonden 16 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12236
</item>
         <item attribuut="Inhoud">Betreft afvaltransporten op kosten van de Nederlandse overheid.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Gevaarlijke afvalstoffen Oost-Europa</item>
         <item attribuut="Vindplaats">Kamervragen met antwoord 1999-2000, nr. 1757, Tweede Kamer</item>
         <item attribuut="Vraagnr_bij_indiening">2990014760</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2000-09-01</item>
         <item attribuut="Datum_indiening">2000-08-16</item>
         <item attribuut="Document-id">KVR12236</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3949" allpagenumbers="3949 3950" vetnummer="2990014760" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12236" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1757" onderwerp="" indiendatum="2000-08-16">
         <vrager partij="VVD" oorsprong="parlement">Klein Molekamp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-09-1">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat een lading van 47 ton zwaar giftig afval uit Bulgarije op kosten van de Nederlandse overheid naar Rotterdam wordt vervoerd en verbrand? <voetnoot nummer="1"/>
      </vraag>
      <vraag nummer="2">Zijn er meer van dit soort transporten uit Oost-Europa op kosten van de Nederlandse overheid te verwachten? Zo ja, hoeveel transporten en hoeveel ton afval betreft het bij deze transporten? </vraag>
      <vraag nummer="3">Welke risico’s hangen samen met deze transporten en de verwerking van dit gevaarlijk afval in Nederland? </vraag>
      <vraag nummer="4">Welke bedragen zijn er beschikbaar voor deze transporten en door welke begrotingspost worden deze bedragen gedekt? </vraag>
      <vraag nummer="5">Bent u van mening dat de opslag van zwaar giftig afval in Oost-Europa bovenal een internationaal probleem betreft? </vraag>
      <vraag nummer="6">Zo ja, in hoeverre verdient het dan de voorkeur een eigenstandig Nederlands beleid te voeren in plaats van een beleid in Europees verband? </vraag>
      <vraag nummer="7">Indien genoemd transport geen incidentele actie is, wanneer kan de Kamer dan een beleidsvisie aangaande deze transporten van u verwachten? </vraag>
      <noten afkomstig="vraag">
         <noot nummer="1" datum="2000-07-20" bron="NRC/Handelsblad">NRC/Handelsblad, 20 juli 2000</noot>
      </noten>
   </vragen>
   <antwoorden aantal="7">
      <antwoord nummer="1">Volgens opgave AVR International is ca. 30 ton overtollig bestrijdingsmiddel, en wel voornamelijk DDT, geïmporteerd om te worden verbrand in Nederland. In het project dat AVR in samenwerking met partijen in Bulgarije uitvoert met financiering vanuit VROM, was uitgegaan van een maximum van 47 ton. </antwoord>
      <antwoord nummer="2">Het betreft een demonstratieproject dat tot stand kwam na een verzoek van de Bulgaarse minister van Milieu en Water aan mijn ambtsvoorganger in 1998. Bij succesvol verloop is de bedoeling dat Bulgaarse partijen voor grootschaliger operaties ter opruiming van partijen overtollig landbouwgif financiering vanuit internationale organisaties (bijvoorbeeld FAO) en programma’s (bijvoorbeeld EU/PHARE) trachten te verkrijgen. Er ligt een schriftelijk verzoek uit Litouwen dat ik momenteel in overweging heb. </antwoord>
      <antwoord nummer="3">Het betreft afvalstoffen die vallen onder de VN-gevarenklasse 6.1: «Giftig (acuut). Stoffen of afvalstoffen die de dood of ernstig letsel kunnen veroorzaken of de gezondheid van de mens kunnen schaden, indien ze worden ingeslikt of ingeademd, of door aanraking met de huid.» Bij het transport en de verwerking zijn de voorzorgsmaatregelen genomen die behoren bij deze gevarenklasse, waardoor de risico’s volgens de daarvoor geldende normen aanvaardbaar zijn. </antwoord>
      <antwoord nummer="4">Voor de inzameling, het transport, de analyse en de verwerking van genoemde 47 ton (maximaal) uit Bulgarije heeft VROM aan AVR International een bedrag van maximaal f 262 340,– toegezegd onder het artikel «Internationaal Milieubeleid», programma «Uitvoeringskosten Internationale Milieuzaken». De omvang van dit programma is ca. twee miljoen Nederlandse guldens per jaar voor diverse activiteiten ook buiten Europa. Wellicht ontstaat in de loop van volgend jaar weer ruimte om een soortgelijk demonstratieproject te financieren. </antwoord>
      <antwoord nummer="5">De opslag van overtollige hoeveelheden landbouwgif of ander zwaar giftig afval is in de eerste plaats een probleem van de eigenaren of rechthebbenden en het gezag ter plaatse in Oost-Europa, maar dat neemt niet weg dat het een wereldwijd probleem betreft. </antwoord>
      <antwoord nummer="6">Bij toetreding tot de Europese Unie gaan de regels van het «acquis communautaire» gelden en Nederland voert in dit opzicht uiteraard geen «eigenstandig» beleid. Van de huidige bilaterale activiteiten zijn EU en betrokken VN-instanties op de hoogte dan wel wordt met hen over de projecten overleg gevoerd. </antwoord>
      <antwoord nummer="7">Het ligt niet in mijn bedoeling om regulier transport van overtollige partijen bestrijdingsmiddel vanuit Oost-Europa naar Nederland te bekostigen of aan te moedigen. </antwoord>
      <noten afkomstig="antwoord"/>
   </antwoorden>
</kvr>
