<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over het transport van gevaarlijke stoffen in Zuid-Holland (Ingezonden 22 mei 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14833
</item>
         <item attribuut="Inhoud">Vragen over uitspraken van milieugedeputeerde Huizer van de provincie Zuid-Holland over de risico's bij het transport van gevaarlijke stoffen (Haagsche Courant, 12 mei 2001).</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer)</item>
         <item attribuut="Trefwoorden">Vervoer gevaarlijke stoffen Zuid-Holland</item>
         <item attribuut="Vindplaats">Kamervragen met antwoord 2001-2002, nr. 442, Tweede Kamer</item>
         <item attribuut="Vraagnr_bij_indiening">2000111070</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2001-12-24</item>
         <item attribuut="Datum_indiening">2001-05-22</item>
         <item attribuut="Document-id">KVR14833</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="927" allpagenumbers="927 928 929" vetnummer="2000111070" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14833" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="442" onderwerp="" indiendatum="2001-05-22">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-12-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennis genomen van de uitlatingen van de milieugedeputeerde van de provincie Zuid-Holland (Huizer) over de risico’s van transport van gevaarlijke stoffen per weg en spoor? <voetnoot nummer="1"/>
      </vraag>
      <vraag nummer="2">Sinds wanneer bent u op de hoogte van deze door de gedeputeerde genoemde risico’s bij het transport van gevaarlijke stoffen? </vraag>
      <vraag nummer="3">Wat heeft u sindsdien ondernomen om de risico’s van dergelijke transporten te minimaliseren? </vraag>
      <vraag nummer="4">Wat is precies het gevaar waaraan bewoners langs het spoor in Dordrecht bloot staan? En wat denkt u hier op korte termijn aan te doen teneinde dit gevaar drastisch te verminderen? </vraag>
      <vraag nummer="5">Waarom zijn bewoners en bedrijven langs routes van gevaarlijk transport niet geïnformeerd over deze transporten en de bijbehorende risico’s? </vraag>
      <vraag nummer="6">Zijn brandweer en politie wel op de hoogte van deze transporten en hebben zij rampenplannen klaar voor het geval van calamiteiten? </vraag>
      <vraag nummer="7">Wie is verantwoordelijk voor de veiligheid van de chloortransporten door de provincie Zuid-Holland: de provincie of het rijk? </vraag>
      <vraag nummer="8">Hoe kan het dat na een jaar van discussie en overleg in de Kamer over de risico’s van chloortransporten de meest elementaire informatie over deze transporten in Zuid-Holland nog steeds ontbreekt? </vraag>
      <vraag nummer="9">Is het kabinet bereid, gelet op de veiligheidsrisico’s rond chloortransporten in Zuid-Holland, om nu snel de gesprekken met AKZO af te ronden en een voorstel over de beëindiging van de chloortransporten naar de Kamer te sturen? </vraag>
      <noten afkomstig="vraag">
         <noot nummer="1" datum="2001-05-12" bron="Zie artikel in de Haagse Courant">Zie artikel in de Haagse Courant, 12 mei 2001</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="1">De provincies hebben de afgelopen tien jaar in het kader van het NP-aktiepunt A74 de risico’s van het transport van gevaarlijke stoffen geïnventariseerd. Deze inventarisaties zijn publiek. Voor het wegtransport heeft het Ministerie van Verkeer en Waterstaat op basis van die rapportages in 1997 een landelijke risicoatlas laten Maken. Voor het spoortransport is inmiddels door hetzelfde Ministerie op basis van de transportgegevens van 1998 een risicoatlas spoor gepubliceerd die recent (23 augustus 2001) aan de Tweede Kamer is gezonden. <voetnoot nummer="1"/>Ook de provincie Zuid-Holland presenteert sedert een aantal jaren in haar provinciaal milieubeleidsplan, sectordocument externe veiligheid, de risico’s van het transport van gevaarlijke stoffen. </antwoord>
      <antwoord nummer="3" voetnoot="2 3">Het risico voor omwonenden vanwege het transport van gevaarlijke stoffen wordt beoordeeld op grond van de risiconormen zoals deze zijn opgenomen in de Nota Risico Normering Vervoer Gevaarlijke Stoffen <voetnoot nummer="2"/>. In deze nota is onderscheid gemaakt tussen Individueel Risico (IR) en Groepsrisico (GR). Bij het IR is onderscheid gemaakt in nieuwe en bestaande situaties. Voor het IR wordt een grenswaarde gehanteerd. Voor het GR wordt een oriënterende waarde gehanteerd, waarvan het bevoegd gezag mag afwijken, mits gemotiveerd. Genoemde nota vormt de basis van het beleid om het transport van gevaarlijke stoffen op een veilige manier in de omgeving in te passen. De zorg voor veiligheid komt zowel tot uiting in bronbeleid als in omgevingsbeleid Aan de stelselmatige verbetering van de bronveiligheid wordt in internationaal verband gewerkt. Voorbeeld hiervan is dat per 1 januari 2000 voor vervoerders van gevaarlijke stoffen de aanstelling van veiligheidsadviseurs verplicht is geworden. Voor het spoor is in 1994 een veiligheidszorgsysteem geïntroduceerd. Vervoerders mogen alleen rijden met een door Railned afgegeven veiligheidsattest, dat pas verleend wordt na een veiligheidsaudit van het gehele vervoersproces. Ten aanzien van het vervoer van gevaarlijke stoffen zijn voor het verkrijgen van dat attest extra eisen van toepassing. Ook het verbeteren en opheffen van overwegen heeft geleid tot een verbetering van de veiligheid op het spoor, ook voor het transport van gevaarlijke stoffen. Voor wat betreft de ruimtelijke ordening gelden de normale streek- en bestemmingsplanprocedures. Daarbij dient steeds getoetst te worden aan de risiconormen. In voorkomende gevallen wordt het lokale bevoegd gezag hierop gewezen of wordt beroep aangetekend tegen bouwplannen die de veiligheid verminderen. Om deze toets een betere juridische status te geven is in het Kabinetsstandpunt Vuurwerkramp <voetnoot nummer="3"/>reeds toegezegd de externe veiligheid van het transport van gevaarlijke stoffen in een AMvB te regelen. </antwoord>
      <antwoord nummer="4">Uitgangspunt is de risiconormering zoals omschreven in vraag 3. In de recent door het ministerie van Verkeer en Waterstaat uitgebrachte Risicoatlas Spoor is aangegeven dat de 10–6 contour op 30 meter ligt, gerekend vanuit het midden van het spoor. De oriënterende waarde van het groepsrisico, zo wordt in dezelfde Risicoatlas Spoor vermeld, wordt op enkele baanvakken in Dordrecht al sinds de invoering van het beleid overschreden. Er kunnen knelpunten ontstaan door de groei van het vervoer en door nieuwe bebouwing langs het spoor waar reeds sprake is van een substantieel transport van gevaarlijke stoffen. De Minister van Verkeer en Waterstaat zal u binnenkort informeren over een systematiek voor de regulering van het vervoer van gevaarlijke stoffen per spoor met een doorwerking naar de ruimtelijke ordening. </antwoord>
      <antwoord nummer="5" voetnoot="4">Op basis van het Besluit Informatie inzake Rampen en Zware Ongevallen is de gemeente verantwoordelijk voor de informatievoorziening aan burgers en bedrijven over risico’s binnen haar grondgebied. Daarbij kan de gemeente gebruik maken van de provinciale rapportage zoals genoemd in vraag 2 of van de landelijke risicoatlassen voor de weg en het spoor. Een aantal gemeenten heeft deze informatie actief doorgegeven aan de inwoners. Verder is onderleiding van het ministerie van BZK, volgende uit het Kabinetsstandpunt Vuurwerkramp, <voetnoot nummer="4"/>een project risicocommunicatie opgezet, dat tot doel heeft de gemeenten te ondersteunen bij hun wettelijke informatieplicht aan burgers en bedrijven. </antwoord>
      <antwoord nummer="6">Brandweer en politie worden niet vooraf op de hoogte gesteld van individuele transporten van gevaarlijke stoffen over weg en spoor. De hulpverleningsdiensten achten het zelf ook niet noodzakelijk en werkbaar wanneer zij deze informatie per individueel transport vooraf per regio aangeleverd krijgen. De ministeries van V&amp;W, VROM en BZK streven naar een situatie, waarbij tenminste alle gegevens rond bulkvervoer van gevaarlijke stoffen per spoor vooraf bij een centraal punt worden aangeleverd. De hulpverleningsdiensten kunnen dan bij incidentsituaties snel over de relevante informatie beschikken. Elke gemeente in Nederland moet een rampenplan hebben en heeft dat ook. Deze plannen zijn niet specifiiek voor het vervoer van gevaarlijke stoffen ingericht. Het zijn algemene plannen hoe om te gaan met een mogelijke calamiteit. Op basis daarvan en van mogelijke scenario’s kunnen aanvullend rampbestrijdingsplannen worden opgesteld voor een te voorziene mogelijke ramp. Tot op heden zijn door gemeenten voor transportongevallen geen rampbestrijdingsplannen opgesteld. Een aantal regio’s kent wel algemene rampbestrijdingsplannen voor vervoer gevaarlijke stoffen of voor specifieke stoffen zoals bijvoorbeeld chloor. Daarnaast werkt een aantal regio’s met een soort mono-disciplinair draaiboek voor transportongevallen. </antwoord>
      <antwoord nummer="7">De minister van Verkeer en Waterstaat is verantwoordelijk voor het (extern) veiligheidsbeleid ten aanzien van het transport van gevaarlijke stoffen. De belangrijkste instantie belast met de handhaving is de Divisie Vervoer van de Inspectie Verkeer en Waterstaat. De minister van VROM is coördinerend bewindspersoon voor het extern veiligheidsbeleid. Deze coördinerende bevoegdheden laat onverlet de verantwoordelijkheden en taken van de desbetreffende eerst betrokken ministers. </antwoord>
      <antwoord nummer="8">De provincie Zuid-Holland en de DCMR zijn goed ingevoerd in de discussie over chloortransporten en hebben 1 verschillende initiatieven genomen om risico’s inzichtelijk te maken en tot een daadwerkelijke vermindering van chloortransporten te komen. Tijdens de hoorzitting over chloortransporten heeft de provincie Zuid-Holland (via de DCMR) blijk gegeven van een goed inzicht in de risico’s van het vervoer van chloor over het spoor. Gemeenten en hulpverleningsorganisaties langs routes waarover gevaarlijke stoffen worden vervoerd worden niet vooraf over de aard en de lading van transporten met gevaarlijke stoffen geïnformeerd. Hiermee kan in geval van een calamiteit kostbare tijd verloren gaan. Daarom zal er door de ministeries van VROM, V&amp;W en BZK een goed toegankelijke informatiesysteem worden ontwikkeld op basis waarvan relevante informatie over de betrokken lading (aard en hoeveelheid) vooraf bij gemeenten en hulpverleningsdiensten beschikbaar kan zijn. </antwoord>
      <antwoord nummer="9">Ik heb in het Algemeen Overleg over chloortransporten van 14 maart 2001 gesteld dat de discussie over het verminderen van chloortransporten voor de verkiezingen van mei 2002 afgerond moet zijn. Ik zal de Kamer verslag doen van de vorderingen van het overleg met Akzo Nobel. </antwoord>
      <noten afkomstig="antwoord">
         <noot nummer="1">VW-01-971, vergaderjaar 2000–2001</noot>
         <noot nummer="2" documenttype="Kamerstuk" kamerstuk-id="24 611" documentnummer="1" documentjaargang="1995-1996">Kamerstuk 24 611, nr. 1, vergaderjaar 1995–1996</noot>
         <noot nummer="3" documenttype="Kamerstuk" kamerstuk-id="27 157" documentnummer="20" documentjaargang="2000-2001">Kamerstuk 27 157, nr. 20, vergaderjaar 2000–2001</noot>
         <noot nummer="4" documenttype="Kamerstuk" kamerstuk-id="27 157" documentnummer="20" documentjaargang="2000-2001">Kamerstuk 27 157, nr. 20, vergaderjaar 2000–2001</noot>
      </noten>
   </antwoorden>
</kvr>
