<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Justitie over falende beveiliging van internetgegevens. (Ingezonden 8 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30720
</item>
         <item attribuut="Inhoud">Vragen over het bericht dat internetgegevens van particulieren onvoldoende beschermd, geregistreerd of bijgehouden worden door Nederlandse telecom- en internetbedrijven, waardoor criminelen eenvoudig persoonlijke informatie, zoals creditcard- en bankgegevens voor frauduleuze doeleinden kunnen verzamelen.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Criminaliteitsbestrijding en -preventie) Criminaliteit en openbare orde (Fraude) Criminaliteit en openbare orde (Persoonsregistratie en identificatie) Staats- en bestuursrecht (Privacy)</item>
         <item attribuut="Trefwoorden">Computercriminaliteit Fraude Persoonsregistratie Privacy Telecommunicatie</item>
         <item attribuut="Vindplaats">Kamervragen met antwoord 2007-2008, nr. 1186, Tweede Kamer</item>
         <item attribuut="Vraagnr_bij_indiening">2070807830</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2008-01-30</item>
         <item attribuut="Datum_indiening">2008-01-08</item>
         <item attribuut="Document-id">KVR30720</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2535" allpagenumbers="2535 2536" vetnummer="2070807830" code="0708tkkvr1186" lopendefooter="Tweede Kamer, vergaderjaar 2007–2008, Aanhangsel" filenaam="KVR30720" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1186" onderwerp="" indiendatum="2008-01-8">
         <vrager partij="SP" oorsprong="parlement">Gerkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-01-30">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht, dat internetgegevens van particulieren onvoldoende beschermd, geregistreerd of bijgehouden worden door Nederlandse telecom- en internetbedrijven? <voetnoot nummer="1"/>
      </vraag>
      <vraag nummer="2">Is het waar dat door dit falende beleid criminelen eenvoudig persoonlijke informatie, zoals creditcard- en bankgegevens voor frauduleuze doeleinden kunnen verzamelen? Zo ja, welke maatregelen gaat u nemen om een eind te maken aan deze situatie? </vraag>
      <vraag nummer="3">Deelt u de mening dat het onwenselijk is, dat de kosten van opsporing en vervolging van dit soort fraudezaken, die in de hand gewerkt zijn door het falende beleid van de telecom- en internetbedrijven, op de maatschappij worden afgewenteld? Zo ja, bent u bereid uw mening duidelijk kenbaar te maken aan de betreffende bedrijven? Zo neen, waarop baseert u uw mening? </vraag>
      <vraag nummer="4">Waarom komen deze feiten pas aan het licht na onderzoek door een particulier bureau, en zijn deze feiten niet opgemerkt door het College Bescherming Persoonsgegevens? </vraag>
      <vraag nummer="5">Is het niet bijhouden van welke gegevens er van klanten worden vastgelegd op enige wijze in strijd met de Wet Bescherming Persoonsgegevens? Zo ja, hoe gaat u hier tegen optreden zodat aan deze situatie een eind wordt gemaakt? Zo neen, bent u bereid de wet aan te passen? </vraag>
      <vraag nummer="6">Acht u in het algemeen de bescherming van de privacy van Nederlandse burgers voldoende gewaarborgd? Wordt er door het College Bescherming Persoonsgegevens voldoende gecontroleerd op naleving van bestaande wetgeving? Zo ja, waarop baseert u uw mening? Zo neen, welke aanvullende maatregelen gaat u nemen om deze situatie te verbeteren? </vraag>
      <noten afkomstig="vraag">
         <noot nummer="1" weblink="http://www.telegraaf.nl/binnenland/2948547/_Belabberde_beveiliging_van_internetgegevens_.html?p=21,2">http://www.telegraaf.nl/binnenland/2948547/_Belabberde_beveiliging_van_internetgegevens_.html?p=21,2</noot>
      </noten>
   </vragen>
   <antwoorden aantal="6">
      <antwoord nummer="1">Het krantenartikel verwijst naar een, ten tijde van het verschijnen van het artikel, nog niet openbaar gemaakt onderzoeksrapport. Het onderzoeksrapport, getiteld Treading Water, dat is opgesteld door Deloitte, is inmiddels op Internet bekendgemaakt (http://www.deloitte.com/dtt/article/ 0,1002,cid%253D185183,00.html). Deloitte verrichtte onderzoek naar beveiligingsmaatregelen bij meer dan 100 bedrijven uit de sector technologie, media en telecommunicatie over de hele wereld. In het rapport wordt geen enkele verwijzing gemaakt naar de situatie bij Nederlandse telecom- en internetbedrijven en is ook niet de conclusie getrokken dat de internetgegevens van particulieren in Nederland onvoldoende worden beschermd. </antwoord>
      <antwoord nummer="2">Het is in de eerste plaats een verantwoordelijkheid van de desbetreffende bedrijven om zorgvuldig met persoonsgegevens om te gaan. Bedrijven dienen zich te houden aan de beveiligingsvoorschriften zoals deze in wet- en regelgeving zijn opgenomen. Artikel 13 van de Wet bescherming persoonsgegevens (Wbp) verplicht verantwoordelijken om passende en organisatorische maatregelen ten uitvoer te leggen om persoonsgegevens te beveiligen tegen verlies of tegen enige vorm van onrechtmatige verwerking. Artikel 11.3 van de Telecommunicatiewet bevat een vergelijkbare verplichting, specifiek gericht op de aanbieders van openbare electronische netwerken en -diensten. Het behoorlijk naleven van deze verplichting kan criminaliteit voorkomen. Criminelen die (gestolen) persoonsgegevens voor frauduleuze doeleinden gebruiken, kunnen overigens strafrechtelijk worden vervolgd. </antwoord>
      <antwoord nummer="3">Nee. De kosten van opsporing en vervolging van strafbare feiten komen ten laste van de Staat. Hierbij wordt geen onderscheid gemaakt naar soort delict of de mate waarin preventieve maatregelen zijn genomen. Uiteraard dienen bedrijven zich te houden aan de geldende regels ten aanzien van beveiliging van persoonsgegevens. </antwoord>
      <antwoord nummer="4">Het desbetreffende onderzoek lijkt eigener beweging door Deloitte te zijn verricht. In het rapport worden, zoals reeds in het antwoord op vraag 1 is aangegeven, geen conclusies getrokken ten aanzien van de beveiliging van internetgegevens in Nederland. In Nederland vindt onafhankelijk toezicht plaats door zowel de OPTA (Onafhankelijke post en telecommunicatie autoriteit) in het kader van naleving van de wet- en regelgeving op het gebied van post en elektronische communicatiediensten, als het College bescherming persoonsgegevens (CBP) in het kader van naleving van de wetten die het gebruik van persoonsgegevens regelen. Deze colleges zijn zelfstandige bestuursorganen die hun eigen prioriteiten vaststellen met betrekking tot het toezicht op de naleving van genoemde wetten. </antwoord>
      <antwoord nummer="5">Nee, het niet bijhouden welke gegevens er van klanten worden vastgelegd is niet in strijd met de Wet bescherming persoonsgegevens (Wbp). Hoewel het «loggen» van het vastleggen en verstrekken van persoonsgegevens in een concreet geval een verstandige maatregel kan zijn, zie ik geen aanleiding om een dergelijke verplichting in haar algemeenheid in de Wbp op te nemen. De Wbp is een algemeen geformuleerde regeling die geldt voor alle denkbare vormen van het verwerken van persoonsgegevens. Ook voor verwerkingen van zeer eenvoudige aard, waarbij «logging» verplichtingen niet aan de orde zijn. Bij een algemeen omschreven regeling past ook een algemeen omschreven beveiligingsplicht zoals omschreven in artikel 13 Wbp. Opname van een «logging» verplichting leidt bovendien tot een toename van administratieve lasten voor bedrijven en burgers die ik niet gerechtvaardigd acht. </antwoord>
      <antwoord nummer="6">Ja, de privacy van Nederlandse burger wordt in het algemeen voldoende gewaarborgd. Ook het toezicht op de naleving van de wetten die het gebruik van persoonsgegevens regelen acht ik voldoende. Over het uitgeoefende toezicht legt het CBP ieder jaar verantwoording af in het jaarverslag. </antwoord>
      <noten afkomstig="antwoord"/>
   </antwoorden>
</kvr>
