<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hijum (CDA) aan de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer over ontgassing van de ladingrestanten door de tankvaart. (Ingezonden 1 oktober 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21543
</item>
         <item attribuut="Inhoud">Vragen over de risico's van het ontgassen van ladingrestanten door tankschepen, met name voor de veiligheid, de volksgezondheid en het milieu.</item>
         <item attribuut="Rubriek">Verkeer, vervoer en waterstaat (Binnenscheepvaart)</item>
         <item attribuut="Trefwoorden">Binnenscheepvaart</item>
         <item attribuut="Vindplaats">Kamervragen met antwoord 2004-2005, nr. 319, Tweede Kamer</item>
         <item attribuut="Vraagnr_bij_indiening">2040500910</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
         </item>
         <item attribuut="Datum_reaktie">2004-11-03</item>
         <item attribuut="Datum_indiening">2004-10-01</item>
         <item attribuut="Document-id">KVR21543</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="667" allpagenumbers="667 668" vetnummer="2040500910" code="0405tkkvr319" lopendefooter="Tweede Kamer, vergaderjaar 2004–2005, Aanhangsel" filenaam="KVR21543" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="319" onderwerp="" indiendatum="2004-10-1">
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-11-3">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u ervan op de hoogte dat er, mede naar aanleiding van de explosie op het tankschip de Charlotte, een maatschappelijke discussie is ontstaan over ontgassing van ladingrestanten door de tankvaart? </vraag>
      <vraag nummer="2">Kunt u aangeven in hoeverre in Nederland door de tankvaart ontgassing uit ladingtanks plaatsvindt, van welke stoffen en in welke mate? </vraag>
      <vraag nummer="3">Welke risico’s heeft het ontgassen van ladingrestanten voor de veiligheid, de volksgezondheid en het milieu? </vraag>
      <vraag nummer="4">In hoeverre worden veiligheids- en milieueisen momenteel door de bevrachters integraal in de bedrijfsvoering toegepast? Komen de kosten van veiligheids- en milieumaatregelen voldoende tot uitdrukking in de vrachtprijs? </vraag>
      <vraag nummer="5" voetnoot="1">Deelt u de mening van het Centraal Bureau voor de Rijn en Binnenvaart (CBRB) dat het huidige rendement voor tankschepen als gevolg van de marktstructuur te laag is om veiligheid en milieuvriendelijkheid te garanderen? <voetnoot nummer="1"/>Ziet u aanleiding om nadere eisen te stellen aan de marktstructuur van de tankvaart, waarin vele kleine vervoerders staan tegenover grote ladingaanbieders? </vraag>
      <vraag nummer="6">Bent u voornemens om beperkingen of andere voorwaarden op te leggen aan het ontgassen door de tankvaart? Zo ja, welke? </vraag>
      <vraag nummer="7">Welke rolverdeling ziet u bij de aanpak van deze problematiek weggelegd voor de eigenaar van de lading, de bevrachter en de schipper? </vraag>
      <noten afkomstig="vraag">
         <noot nummer="1" datum="2004-08-21" bron="Schuttevaer">Schuttevaer, 21 augustus 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="0">Het RIVM bepaalt jaarlijks de ontgassingsemissies die gepaard gaan met het transport van 8 categorieën vluchtige organische stoffen die door de binnenvaart worden getransporteerd. Deze 8 categorieën zijn samen verantwoordelijk voor circa 85% van alle ontgassingemissies. De emissies in Nederland in 2002 zijn opgenomen in de onderstaande tabel. Emissies in Nederland van VOS uit ladingrestanten van binnentankvaart Stof Emissie in kton UN 1203 (benzine) 0,70 UN 1268 (aardoliederivaten) 0,16 UN 3295 (koolwaterstoffen) 0,58 UN 1114 (benzeen) 0,09 UN 1230 (methanol) 0,02 UN 1993 (brandbare vloeistoffen) 0,11 UN 2398 (MTBE) 0,26 UN 1202 (Gasolie) <voetnoot nummer="0"/>TOTAAL 1,92 </antwoord>
      <antwoord nummer="3">De veiligheidsrisico’s van ontgassen zijn acceptabel indien men zich houdt aan de daarvoor gestelde regels. De betreffende regels zijn vastgesteld in het ADNR (veiligheidsreglement van de Centrale Commissie voor de Rijnvaart) en zijn er op gericht om situaties te voorkomen waarbij de damp tegelijkertijd in aanraking kan komen met zowel zuurstof als een ontstekingsbron. Momenteel wordt door de Duitse autoriteiten onderzocht of de schipper van de Charlotte deze veiligheidsregels heeft overtreden. Het ontgassen van een ladingtank kan risico’s voor de bemanning van het schip met zich meebrengen. Afhankelijk van de ladingrestanten en de werkzaamheden aan boord tijdens het ontgassen kan er explosiegevaar, verstikkingsgevaar, vergiftigingsgevaar of gevaar voor bedwelming optreden. Risico’s voor de volksgezondheid en het milieu zijn er als gevolg van de concentratie van luchtverontreinigende stoffen in de lucht, waaronder de vluchtige organische stoffen (VOS). VOS-emissies dragen bij aan ozonvorming op leefniveau. Vrijwel alle ontgassingsemissies betreffen VOS. De totale VOS-emissie door ontgassingen ligt rond de 2 kton per jaar (zie tabel bij antwoord op vraag 2), minder dan 1% van de totale VOS-emissie in Nederland. </antwoord>
      <antwoord nummer="4">In de meeste gevallen is transport geen activiteit van verladers. De bevrachters (tussenpersonen die zorgen voor bemiddeling tussen verladers en vervoerders) zijn zelf niet gebonden aan veiligheids- en milieueisen, omdat zij fysiek geen productie- of transportactiviteiten ondernemen. De verladers zijn alleen wettelijk aansprakelijk voor het naleven van de regels op de inrichting, waartoe het schip alleen behoort als het aan de steiger ligt. De vervoerder is verantwoordelijk voor het naleven van regels op het schip tijdens de vaart. Ik kan niet beoordelen of de kosten van veiligheids- en milieuprijzen voldoende tot uitdrukking komen in de vrachtprijs. De vrachtprijs komt tot stand in vrije onderhandeling tussen verlader en vervoerder. Bij die onderhandeling wordt door beide partijen een breed scala aan kostenposten tegen elkaar afgewogen. De rijksoverheid stelt de kaders voor veiligheid en milieu en de betrokken bedrijven nemen binnen die kaders hun maatschappelijke verantwoordelijkheid om zo veilig en milieubewust te verladen en vervoeren. </antwoord>
      <antwoord nummer="5">Uit het antwoord op vraag 4 kan geconcludeerd worden dat ik de mening van het CBRB niet kan beoordelen. Ik ben er mede voor verantwoordelijk dat er sprake is van een vrije markt in de binnenvaart. Dat is op dit moment het geval. Ik ben niet bevoegd om nadere eisen te stellen aan de marktstructuur. Het is de verantwoordelijkheid van de marktpartijen om de marktstructuur in hun voordeel aan te passen. De Nederlandse Mededingingsautoriteit (NMA) beoordeelt vervolgens of deze aanpassingen geoorloofd zijn. In dit verband wil ik er nog op wijzen dat de NMA onlangs ter gelegenheid van de presentatie door de CBRB van de Beleidsvisie Tankvaart heeft aangekondigd te gaan onderzoeken of er aanwijzingen zijn voor banden tussen ladingaanbieders in de tankvaart, die de vrije prijsvorming belemmeren. </antwoord>
      <antwoord nummer="6">Het kabinet stuurt aan op een totaal verbod van het ontgassen van benzinedampen door binnenvaartschepen per 1 januari 2006, vorm te geven in, respectievelijk een wijziging van, de Regeling benzinevervoer in mobiele tanks (V&amp;W) en de Regeling op-, overslag en distributie benzine milieubeheer (VROM). Hiermee worden de ontgassingsemissies met 1/3 verminderd. Het ontgassen van benzine is reeds verboden indien de vervolglading eveneens benzine is. Aanleiding hiervoor was de Europese Benzinedistributierichtlijn. Nederland heeft tot op heden gebruik gemaakt van de mogelijkheid die de richtlijn biedt om ontgassingen van benzine door binnenvaartschepen toe te staan indien de vervolglading géén benzine is. Deze uitzonderingssituatie zal per 1-1-2006 worden beëindigd ter uitvoering van de afspraken die met Duitsland en de andere lidstaten van de Centrale Commissie voor de Rijnvaart zijn gemaakt over een geharmoniseerde implementatie van de Benzinedistributierichtlijn. Deze afspraken zijn een gevolg van een enige jaren terug door de toenmalige ministers van Verkeer en Waterstaat en van VROM aan hun Duitse ambtgenoten gericht verzoek om de inwerkingtreding van een eerder aangekondigd unilateraal verbod van de ontgassing van benzinedampen ongeacht de aard van de vervolglading op te schorten om een geharmoniseerde implementatie van het beoogde totaalverbod mogelijk te maken. Duitsland heeft destijds met dat verzoek ingestemd. De reductie van de VOS-emissies als gevolg van deze maatregel draagt tevens bij aan het binnen bereik brengen van het emissieplafond voor VOS, dat de Europese Unie aan Nederland als onderdeel van een Europees anti-verzuringsbeleid heeft opgelegd. </antwoord>
      <antwoord nummer="7">Over de uitvoering van het totaalverbod op ontgassen van benzine heb ik uitvoerig gesproken met het verladende en vervoerende bedrijfsleven. Het gemeenschappelijke bedrijfsleven heeft aangegeven gebruik te gaan maken van zogenaamd compatibiliteitstransport. Dat betekent dat zij er voor zullen zorgen dat na benzine een product zal worden geladen dat geen last heeft van vervuiling door de benzineresten die in de tanks achter zijn gebleven. Ontgassen is in die gevallen niet nodig. De verladers zijn vervolgens verantwoordelijk voor het afvangen en verwerken van de benzinedampen die vrij komen tijdens het beladen van de binnenvaartschepen. </antwoord>
      <noten afkomstig="antwoord"/>
   </antwoorden>
</kvr>
