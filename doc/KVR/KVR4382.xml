<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van 't Riet (D66) over de onveiligheid van kleine compacte auto's. (Ingezonden 7 februari 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4382
</item>
         <item attribuut="Inhoud">Betreft vragen over de uitkomsten van het onderzoek van de Europese Consumentenorganisaties naar de veiligheid van kleine compacte auto's.</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Motorrijtuigen Verkeersveiligheid</item>
         <item attribuut="Vindplaats">Kamervragen met antwoord 1996-1997, nr. 699, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Van 't Riet</persoon>
         </item>
         <item attribuut="Datum_reaktie">1997-02-20</item>
         <item attribuut="Datum_indiening">1997-02-07</item>
         <item attribuut="Document-id">KVR4382</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1433" allpagenumbers="1433 1434" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="699" onderwerp="" indiendatum="1997-02-7">
         <vrager partij="D66" oorsprong="parlement">Van 't Riet</vrager>
         <vraagt-aan/>
      </vraagdata>
      <antwoorddata antwoorddatum="1997-02-20">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de uitkomsten van het onderzoek van de Europese Consumentenorganisaties over de onveiligheid van kleine compacte auto’s? Wat is uw reactie op de onderzoeksuitkomsten? <voetnoot nummer="1"/>
      </vraag>
      <vraag nummer="2">Deelt u de mening, dat de veiligheidseisen voor kleine auto’s strenger moeten worden? </vraag>
      <vraag nummer="3">Staan de normen in de nieuwe Europese wetgeving toe, dat bij een ongeluk 20 tot 50 procent van de inzittenden ernstig tot zeer ernstig letsel oploopt? Kent u de mening van de consumentenorganisaties die maximaal 5 procent acceptabel vinden? Vindt u niet dat auto’s eerder aan dit laatste percentage zouden moeten voldoen? </vraag>
      <vraag nummer="4">Worden in duurdere en zwaardere auto’s voorzieningen zoals airbag (voor chauffeur en passagier) en ABS vaak standaard aangebracht? Deelt u de mening, dat dit standaard voor alle auto’s verplicht moet worden? </vraag>
      <vraag nummer="5">Bent u bereid om in uw rol als voorzitter van de Transportraad nieuwe veiligheidseisen zoals opgesteld door de Europese bonden in Europa aan de orde te stellen en te streven naar uniforme regelgeving? </vraag>
      <noten afkomstig="vraag">
         <noot nummer="1">o.a. Volkskrant 5 februari 1997 ABS = Anti-blokkeringssysteem</noot>
      </noten>
   </vragen>
   <antwoorden aantal="5">
      <antwoord nummer="1">Ja. De resultaten van het onderzoek bevestigen het bestaansrecht van consumentenvoorlichting in aanvulling op wettelijke toelatingseisen. </antwoord>
      <antwoord nummer="2">Ja. Gelukkig gebeurt dat ook met de nieuwe EU-richtlijnen over frontale en zijdelingse botsveiligheid. Die gelden overigens voor alle personenauto’s. Het gaat om de volgende richtlijnen: a. Bescherming van inzittenden bij frontale botsingen: De testauto rijdt met een snelheid van 56 km/u tegen een vervormbaar blok, zodanig dat 40% van het voertuigfront het blok raakt. Dit is een zgn. asymmetrische botsing. Het blok is zo geconstrueerd dat het qua kreukel-eigenschappen zoveel mogelijk met een autofront overeenkomt. De bij de botsing gemeten letselwaarden aan de proefpoppen mogen bepaalde waarden niet te boven gaan. b. Bescherming van inzittenden bij zijdelingse botsingen: Een vervormbaar blok, dat qua hoogte en kreukel-eigenschappen zoveel mogelijk met een autofront overeenkomt, wordt bij een snelheid van 50 km/u tegen de zijkant van de testauto gereden. De bij de botsing gemeten letselwaarden aan de proefpoppen mogen bepaalde waarden niet te boven gaan. Er wordt nog nadere criteria uitgewerkt voor nekletsels en beenletsels. Dit hangt samen met noodzakelijke verbeteringen aan de te gebruiken proefpoppen om deze letsels adequaat te kunnen registreren. Daar wordt aan gewerkt. De ingangsdata voor beide richtlijnen zijn 1 oktober 1998 voor nieuwe typen voertuigen en 1 oktober 2003 voor alle nieuwe voertuigen (dus ook voertuigen met een typegoedkeuring van voor 1 oktober 1998). </antwoord>
      <antwoord nummer="3">Ik weet niet waar de consumentenorganisaties deze getallen op baseren. Het is mij bekend dat zij nog strengere eisen willen dan die welke in de nieuwe Europese richtlijnen zijn vervat. Ik vind dat auto’s zo veel mogelijk moeten voldoen aan wat gezien de laatste stand der techniek mogelijk is, zonder een redelijke verhouding tussen kosten en baten uit het oog te verliezen. Door de wet van de verminderde meeropbrengst brengt het bereiken van een kleine verdere verbetering immers vaak zeer hoge kosten met zich mee. We moeten ons ook goed realiseren dat het onmogelijk is auto’s zo te maken dat bij elke snelheid de inzittenden een botsing nagenoeg ongeschonden overleven. Bij extreme vertragingen is het namelijk onvermijdelijk dat inwendige organen van de mens schade oplopen, ook al is er nog zo’n goede beveiliging door kooiconstructies, airbags en gordels. Voorts dient te worden bedacht dat de nieuwe normen zo zijn opgesteld dat ook kleinere auto’s eraan zullen kunnen voldoen. Het zal duidelijk zijn dat het gemakkelijker is om grote auto’s aan botsveiligheidsnormen te laten voldoen, doordat zij over grotere kreukelzones kunnen beschikken en meer mogelijkheden bieden de botsenergie over de carrosserie te spreiden. Ook na het van kracht worden van de nieuwe richtlijnen zullen dus de botsveiligheidseigenschappen van grotere auto’s veelal gunstig afsteken bij die van kleine, nog daargelaten dat alleen al door het hogere gewicht een grote auto in het voordeel is bij een botsing met een kleine. De kleine auto ondervindt dan namelijk de grootste vertraging. </antwoord>
      <antwoord nummer="4">Ja. Van de airbag kan worden verwacht dat deze op termijn door de automobielfabrikanten vrijwillig in vrijwel alle nieuwe auto’s wordt aangebracht, omdat anders de letselcriteria van de nieuwe richtlijn over frontale botsveiligheid doorgaans niet gehaald zullen worden. Ik verwacht, los hiervan, op korte termijn in EU-kader geen afzonderlijke verplichting om in nieuwe auto’s airbags te installeren. Het is namelijk nog niet gelukt in internationaal verband geharmoniseerde criteria voor airbags vast te stellen en ook is de airbag nog steeds flink in ontwikkeling. Zo wordt bijvoorbeeld gewerkt aan «intelligente» airbags, waarvan de werking is aangepast aan de botssnelheid en de zitpositie van de inzittenden. Van ABS staat mijns inziens nog niet vast dat de voordelen ervan zo groot zijn dat dit een verplichte standaardvoorziening zou moeten worden. Dit mede gezien de relatief hoge kosten. Er worden, vooral op duurdere modellen, nog verschillende andere voorzieningen aangeboden die de actieve veiligheid verhogen. Daarbij kan bijvoorbeeld gedacht worden aan airconditioning, elektrische voorruitverwarming, slipcorrectiesystemen en koplampwissers en -sproeiers. Ook van al deze voorzieningen ligt een verplichte installatie niet direct voor de hand in verband met kosten/batenafwegingen. Ik zal wel, zoals reeds toegezegd in de recente beantwoording van de vragen van de heer Reitsma over geblindeerde achterzijruiten van grijs kentekenauto’s, met de Staatssecretaris van Financiën bezien of er in de fiscale sfeer mogelijkheden zijn om additionele veiligheidsvoorzieningen te bevorderen. In de niet te verre toekomst kunnen we op het gebied van de ongevalspreventie geavanceerde voorzieningen verwachten als «collision-avoidance» en «drowsiness detection» systemen (resp. het waarschuwen of zelfs ingrijpen als een botsing dreigt en het in een vroegtijdig stadium signaleren van het indutten van de bestuurder, resulterend in een waarschuwing). Hoe daar in het kader van voertuigeisen mee moet worden omgegaan is nu nog niet te zeggen. </antwoord>
      <antwoord nummer="5">Voor wat betreft de eerder genoemde nieuwe richtlijnen niet. Deze komen nu goeddeels overeen met de Nederlandse inzet in de onderhandelingen en gaan, mede dankzij de interventie van het Europese Parlement, verder dan de oorspronkelijke commissie-voorstellen. Het heeft geen zin deze richtlijnen nu alweer ter discussie te stellen. Op termijn zullen de richtlijnen ongetwijfeld worden aangepast aan nieuwe inzichten en technische mogelijkheden. Ik houd daarbij de vinger aan de pols. Wel zal ik er naar vermogen aan bijdragen dat er betere eisen voor hoofdsteunen komen, in verband met het verontrustende aantal whiplash-letsels, en dat de richtlijn voor «botsvriendelijker» autofronten voor voetgangers en fietsers van de grond komt. Van de gevraagde uniforme regelgeving is reeds sprake. Tenslotte wil ik nogmaals ingaan op de rol van de consumentenorganisaties. De Europese toelatingseisen zijn eisen waaraan auto’s ten minste moeten voldoen. Door middel van de vergelijkende tests van de consumentenorganisaties kan worden vastgesteld in hoeverre fabrikanten, boven dit minimum, meer of minder extra veiligheid in hun voertuigen inbouwen. Dat is van belang voor veiligheidsbewuste autokopers en draagt ertoe bij dat de fabrikanten naar verdere verbetering van de bescherming van de inzittenden blijven streven. Niet alle heil kan echter van de auto-industrie komen. Van de autorijdende consument mag ook verlangd worden dat hij zich veiligheidsbewust gedraagt. Behalve op rijgedrag, gericht op het voorkomen van ongevallen, doel ik hier ook op het beperken van het eigen letsel bij een botsing. In Nederland draagt bijna een derde van de automobilisten geen gordel en juist op de wegen waar de meeste ongevallen gebeuren zijn dat er nog veel meer. Voor hen zijn de zo zorgvuldig berekende en geconstrueerde kreukelzones en de airbags vrijwel waardeloos. Hier is veel winst mogelijk: naar schatting zo’n 100 doden en vele honderden gewonden per jaar. Er zal daarom de komende jaren worden ingezet op een intensivering van de voorlichting op dit gebied. Ook is het gordeldragen een van de onderwerpen waarop uitbreiding van de handhaving is voorzien. </antwoord>
      <noten afkomstig="antwoord"/>
   </antwoorden>
</kvr>
