<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de minister van Verkeer en Waterstaat over de stand van zaken rond de OV-fiets. (Ingezonden 17 september 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29627
</item>
         <item attribuut="Inhoud">Vragen over het besluit van Pro-Rail dat de OV-fiets door NS geëxploiteerd moet worden en over het advies van de OV-ambassadeur om NS een eeuwigdurend monopolie te geven op de OV-fiets. Hoe kunnen heldere kwaliteitsafsrpaken gemaakt worden, mede ook over de beschikbaarheid van de OV-fiets op elk station in Nederland.</item>
         <item attribuut="Rubriek">Verkeer, vervoer en waterstaat (Fietsen) Verkeer, vervoer en waterstaat (Openbaar vervoer)</item>
         <item attribuut="Trefwoorden">Fietsen Openbaar vervoer</item>
         <item attribuut="Vindplaats">Kamervragen met antwoord 2007-2008, nr. 195, Tweede Kamer</item>
         <item attribuut="Vraagnr_bij_indiening">2060725510</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2007-10-08</item>
         <item attribuut="Datum_indiening">2007-09-17</item>
         <item attribuut="Document-id">KVR29627</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="415" allpagenumbers="415 416" vetnummer="2060725510" code="0708tkkvr195" lopendefooter="Tweede Kamer, vergaderjaar 2007–2008, Aanhangsel" filenaam="KVR29627" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="195" onderwerp="" indiendatum="2007-09-17">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-10-8">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Wat is uw mening over de huidige impasse rond de OV-fiets? </vraag>
      <vraag nummer="2" voetnoot="1">Waarom heeft ProRail unilateraal besloten dat de OV-fiets door de NS geëxploiteerd moet worden, terwijl de afspraak was dat ProRail diverse marktpartijen zou consulteren? <voetnoot nummer="1"/>Wat is uw mening hierover? </vraag>
      <vraag nummer="3">Klopt het dat de NS nu nog geen inzicht wil geven in de geplande investeringen die men denkt te doen na het overnemen van de verantwoordelijkheid voor de OV-fiets? Zo ja, bent u bereid de NS te verzoeken deze informatie wel te geven? </vraag>
      <vraag nummer="4" voetnoot="2">Wat vindt u van het voorstel van de OV-ambassadeur om de NS een eeuwigdurend monopolie op de OV-fiets te geven, ook als de NS mogelijk in 2015 de concessie op het hoofdrailnet zou verliezen? Deelt u de zorg dat waar geen NS-treinen rijden, ook geen OV-fiets zal staan, terwijl dit bijvoorbeeld ook voor busgebruikers heel aantrekkelijk kan zijn? <voetnoot nummer="2"/>
      </vraag>
      <vraag nummer="5">Kunt u aangeven wat de rol van de OV-ambassadeur in dit conflict is geweest en waarom eerder melding werd gemaakt dat zij dit conflict had opgelost? Ziet u hier nog een rol voor de OV-ambassadeur weggelegd? </vraag>
      <vraag nummer="6">Wilt u met de partij die de exploitatie van de OV-fiets voor zijn rekening neemt, heldere kwaliteitsafspraken maken? </vraag>
      <vraag nummer="7">Deelt u de ambitie dat de succesvolle OV-fiets op elk station in Nederland beschikbaar moet zijn? Hoe zal dit dan gaan met de stations die nu door één van de andere vervoerders worden gebruikt? </vraag>
      <vraag nummer="8">Welke maatregelen gaat u nemen om uit de huidige impasse te komen en het voortbestaan van de OV-fiets te garanderen? </vraag>
      <noten afkomstig="vraag">
         <noot nummer="1">Nieuwsbrief voor relaties van OV-fiets, september 2007</noot>
         <noot nummer="2" datum="2007-04-11" bron="Brief  van OV-ambassadeur Jeltje van Nieuwenhoven aan de minister en de staatssecretaris van Verkeer en Waterstaat" titel="Advies toekomst OV-fiets">Brief «Advies toekomst OV-fiets» van OV-ambassadeur Jeltje van Nieuwenhoven aan de minister en de staatssecretaris van Verkeer en Waterstaat, 11 april 2007</noot>
      </noten>
   </vragen>
   <antwoorden aantal="8">
      <antwoord nummer="1">Ik ben blij dat de partijen er gezamenlijk uitgekomen zijn. Dat de stichting OV-fiets tot voor kort niet bereid was om het door de OV-ambassadeur opgestelde convenant over de toekomst van de OV-fiets te ondertekenen baarde mij zorgen. De decentrale overheden, de Fietsersbond en Mobis hebben aangegeven dat dit convenant een zeer goede basis biedt voor een gezonde toekomst voor de OV-fiets en dat het bovendien garant staat voor een grote mate van invloed van maatschappelijke organisaties en overheden. Ik deel dat beeld. </antwoord>
      <antwoord nummer="2">Na verkenning van de markt is ProRail tot de conclusie gekomen dat NS de enige partij is die bereid en in staat is OV-fiets kostendekkend te exploiteren. Er zijn andere partijen die hebben aangegeven interesse te hebben om samen te werken met OV-fiets, maar die zijn niet bereid om risicodragend te investeren. NS heeft steeds aangegeven open te staan voor samenwerking met andere partijen. Zoals ik eerder heb aangegeven sta ik positief tegenover de inzet van NS en verwacht ik dat de NS in staat is om de OV-fiets verder te laten groeien. </antwoord>
      <antwoord nummer="3">Nee, NS geeft in haar vertrouwelijke businessplan voor de OV-fiets wel degelijk inzicht in de verwachte kosten en investeringen. De stichting OV-fiets heeft inzage gehad in dit businessplan. De partijen hebben een gezamenlijk persbericht uitgebracht over het bereikte akkoord. In dit persbericht zegt de NS toe 3 tot 7 miljoen euro te gaan investeren in OV-fiets. Ook geeft NS aan te streven naar 750.000 ritten in 2010 en 1,4 miljoen ritten in 2015. </antwoord>
      <antwoord nummer="4">Het gaat hier om het bedrijfsmatig exploiteren van een vorm van fietsverhuur. NS is als bedrijf bereid om risicodragend te investeren in de OV-fiets. De exploitatie zal plaatsvinden door een nieuwe NS BV onder NS Poort. Door de bemiddeling van de OV-ambassadeur is nu de unieke situatie bereikt dat NS instemt met een proef-periode van 3 jaar. Als na die 3 jaar de Raad van Toezicht concludeert dat de exploitatie door NS naar tevredenheid loopt dan is het niet meer dan redelijk dat de exploitatie definitief naar NS gaat. De Raad van Toezicht blijft ook na die 3 jaar bestaan. Mocht NS Binnenlands Reizigersvervoer de concessie voor het hoofdrailnet verliezen dan heeft dat op zich geen gevolgen voor de exploitatie van de OV-fiets door de nieuwe OV-fiets BV. Die exploitatie kan ook met een andere vervoerder gewoon doorgang vinden. Mocht NS Reizigers in 2015 de concessie voor het hoofdrailnet verliezen en ziet NS daardoor af van de exploitatie van OV-fiets, dan vervalt het recht op exploitatie van OV-fiets weer aan de Staat. Wat betreft het exploiteren van de OV-fiets op niet NS-locaties geeft het voorliggende convenant helder aan dat NS deze exploitatie zal faciliteren. Het zijn de decentrale overheden die hier, net zoals nu het geval is, het initiatief nemen en voor de financiering zorgdragen. De decentrale overheden hebben hiermee ten volle ingestemd. </antwoord>
      <antwoord nummer="5">De OV-ambassadeur heeft op verzoek van het IPO intensief bemiddeld tussen ProRail, NS en de stichting OV-fiets. In april dit jaar heeft de OV-ambassadeur een advies uitgebracht over de toekomst van de OV-fiets. Dit advies werd maatschappelijk breed ondersteund, ook door de Tweede Kamer. De drie onderhandelingspartijen gaven allen aan bereid te zijn mee te werken aan een verdere uitwerking van dit advies. Daarmee leek de oplossing voor het conflict nabij. In overleg met de betrokken partijen heeft de OV-ambassadeur een convenant opgesteld dat de lijn van haar advies nauw volgt. De Stichting OV-fiets weigerde tot voor kort om het convenant te ondertekenen. De OV-ambassadeur geeft aan dat ze tot het laatste moment heeft bemiddeld om de medewerking van de Stichting OV-fiets te verkrijgen. In een laatste poging om juridische procedures te voorkomen zijn NS, ProRail en Stichting OV-fiets op 24 september 2007 opnieuw in overleg getreden. Dit overleg heeft ertoe geleid dat de partijen alsnog tot overeenstemming zijn gekomen. De toekomst van de OV-fiets zal worden voorgegeven volgens de lijnen van het advies van de OV-ambassadeur. Haar rol is daarmee succesvol afgerond. </antwoord>
      <antwoord nummer="6">Het maken van kwaliteitsafspraken rond de exploitatie is een zaak van alle partijen die zitting hebben in de Raad van Toezicht. In de Raad van Toezicht zitten vertegenwoordigers van: IPO, VNG, SkVV, het Ministerie van VenW, Fietsersbond, Mobis, NS reizigers en, indien zij het convenant ondertekenen, een vertegenwoordiger uit het bestuur van de huidige stichting OV-fiets. Het businessplan van NS en de afspraken in het convenant bieden een zeer goede basis voor het maken van kwaliteitsafspraken. Veel meer dan in de huidige situatie, waarin elke vorm van maatschappelijk toezicht ontbreekt, zullen de belangen van de reiziger bij uitvoering van het door de OV-ambassadeur opgestelde convenant gewaarborgd zijn. De NS heeft in het gezamenlijke persbericht haar ambities openbaar gemaakt. </antwoord>
      <antwoord nummer="7">Ik ben het met u eens dat het goed is als de OV-fiets op zo veel mogelijk stations verkrijgbaar is. Dat een station door een andere vervoerder wordt gebruikt hoeft geen belemmering te zijn. NS heeft duidelijk aangegeven de exploitatie op locaties buiten de NS-stations te willen faciliteren. </antwoord>
      <antwoord nummer="8">Zoals hierboven aangegeven is de impasse inmiddels verbroken en is er een akkoord bereikt over het voortbestaan van de OV-fiets. Dat betekent dat het door de OV-ambassadeur opgestelde convenant uitgevoerd gaat worden. </antwoord>
      <noten afkomstig="antwoord"/>
   </antwoorden>
</kvr>
