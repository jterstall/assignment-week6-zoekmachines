<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Economische Zaken, van Financiën en van Justitie over de creditcardfraude in Amerika. (Ingezonden 27 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23704
</item>
         <item attribuut="Inhoud">Vragen naar aanleiding van berichten dat er in de VS gegevens van 'miljoenen crditcards' zijn gestolen, hetgeen ook gevolgen heeft voor Nederlandse creditcardhouders van Visacard en Mastercard. Wordt een meldingsplicht voor lekken in banken, sinds kort in de VS verplicht, ook in Nederland overwogen?</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Criminaliteitsbestrijding en -preventie) Criminaliteit en openbare orde (Informatiebeveiliging) Geld- en kapitaalmarkt (Betalingsverkeer)</item>
         <item attribuut="Trefwoorden">Bankwezen Chipkaarten Criminaliteitsbestrijding Gegevensbeveiliging</item>
         <item attribuut="Vindplaats">Kamervragen met antwoord 2004-2005, nr. 2261, Tweede Kamer</item>
         <item attribuut="Vraagnr_bij_indiening">2040517240</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-08-30</item>
         <item attribuut="Datum_indiening">2005-06-27</item>
         <item attribuut="Document-id">KVR23704</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4519" allpagenumbers="4519 4520" vetnummer="2040517240" code="0405tkkvr2261" lopendefooter="Tweede Kamer, vergaderjaar 2004–2005, Aanhangsel" filenaam="KVR23704" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2261" onderwerp="" indiendatum="2005-06-27">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Economische Zaken, van Financiën en van Justitie</vraagt-aan>
      </vraagdata>
      <antwoorddata antwoorddatum="2005-08-30">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder>de ministers van Financiën en van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het artikel «Gegevens miljoenen creditcards gestolen»? <voetnoot nummer="1"/>
      </vraag>
      <vraag nummer="2">Hoeveel Nederlandse creditcardhouders zijn betrokken en gedupeerd door deze diefstal? </vraag>
      <vraag nummer="3">Kunt u aangeven welke Nederlandse banken betrokken zijn bij deze diefstal? Zo neen, waarom niet? </vraag>
      <vraag nummer="4">Kunt u aangeven of deze banken reeds contact hierover hebben opgenomen met hun klanten? Zo neen, waarom niet? </vraag>
      <vraag nummer="5">Kunt u aangeven welke risico’s er nu nog zijn voor (Nederlandse) creditcardhouders van Visacard en Mastercard? Zo neen, waarom niet? </vraag>
      <vraag nummer="6" voetnoot="2">Bent u bekend met het feit dat Amerikaanse banken sinds enige tijd verplicht zijn lekken te melden? <voetnoot nummer="2"/>
      </vraag>
      <vraag nummer="7">Bent u er voorstander van in Nederland een dergelijke verplichting ook aan Nederlandse banken op te leggen? Zo neen, waarom niet? Zo ja, hoe en per wanneer zal dit gaan gebeuren? </vraag>
      <noten afkomstig="vraag">
         <noot nummer="1">www.nu.nl</noot>
         <noot nummer="2">www.tweakers.net</noot>
      </noten>
   </vragen>
   <antwoorden aantal="7">
      <antwoord nummer="1">In toenemende mate is sprake van een maatschappij die sterk afhankelijk is geworden van informatie- en communicatietechnologie (ICT). Criminelen verleggen daardoor ook hun aandacht naar deze technologie en proberen gegevens te stelen die in het dagelijkse verkeer kunnen worden gebruikt om geld en goederen te vergaren. Diefstal van dergelijke gegevens sluit daarmee logischerwijs aan bij de ontwikkelingen van deze tijd. Door het mondiale karakter van de informatiemaatschappij gaat deze ontwikkeling niet aan Nederland voorbij. Een belangrijk punt van zorg is met name de schaal waarop dit, mede door ICT, kan gebeuren. Ook plaats en tijd vormen daarbij geen belemmeringen voor criminelen en zijn bijzonder complicerende factoren bij de bestrijding. </antwoord>
      <antwoord nummer="2">Bij de betreffende diefstal van creditcardgegevens in Amerika zijn de gegevens van circa 40 miljoen creditcards ontvreemd. Het betreft creditcards van verschillende merken, waaronder ook een aantal Nederlandse MasterCards en Visa Cards. Gegevens over het totale aantal gedupeerde Nederlandse creditcardhouders zijn niet bekend, aangezien deze informatie niet centraal gemeld wordt. Van de Nederlandse Vereniging van Banken hebben wij begrepen dat indien naar aanleiding van deze diefstal misbruik is gemaakt van creditcards, de betreffende kaarthouders schadeloos gesteld worden. Dit geldt ook voor toekomstig misbruik dat voortvloeit uit deze diefstal. </antwoord>
      <antwoord nummer="3">Om dezelfde reden als bij vraag 2 kan niet worden aangegeven welke Nederlandse banken betrokken zijn bij deze diefstal. Er zijn diverse aanbieders van creditcards in Nederland en informatie over creditcardfraude wordt niet centraal gemeld. </antwoord>
      <antwoord nummer="4">De banken hebben de betrokken kaarthouders per brief geïnformeerd. Voor deze kaarthouders is een nieuwe kaart aangevraagd. </antwoord>
      <antwoord nummer="5">Zoals bij vraag 2 reeds aangegeven bestaan er geen financiële risico’s voor de Nederlandse creditcardhouders van wie de gegevens bij de diefstal zijn betrokken. De kaarthouders worden schadeloos gesteld ingeval van misbruik. </antwoord>
      <antwoord nummer="6">Ja, de verplichting tot melding van incidenten aan cliënten waarnaar in het artikel wordt verwezen vloeit voort uit de in maart 2005 door de gezamenlijke Federal Bank Regulatory Agencies (de Federal Deposit Insurance Corporation, de Board of Governors of the Federal Reserve System, de Office of the Comptroller of the Currency, en de Office of Thrift Supervision) opgestelde richtlijn voor het omgaan met beveiligingsincidenten. Onderdeel van deze richtlijn is de verplichting voor een financiële instelling dat als de instelling gewaar wordt van een beveiligingsincident de instelling zo spoedig mogelijk onderzoekt of gevoelige cliëntgegevens zijn misbruikt of kunnen worden misbruikt. Als de instelling constateert dat sprake is van misbruik van de gegevens van een cliënt of dat misbruik redelijkerwijs mogelijk is dan dient de instelling zo spoedig mogelijk de cliënt hieromtrent te informeren. Het informeren van de cliënt kan worden uitgesteld als een opsporingsdienst bepaalt dat notificatie het strafrechtelijk onderzoek beïnvloedt. Zodra het onderzoeksbelang dit toelaat dient echter alsnog notificatie plaats te vinden. </antwoord>
      <antwoord nummer="7">In de beantwoording van uw vragen van 6 juni 2005 wordt in vraag 10 reeds ingegaan op de toegevoegde waarde van een meldplicht aan cliënten wiens gegevens gecompromitteerd zijn. De ervaringen in de praktijk laten zien dat de Nederlandse banken en creditcardmaatschappijen op een adequate wijze reageren op beveiligingsincidenten. In bepaalde gevallen wordt de cliënt geïnformeerd waarbij tegelijkertijd de creditcard wordt geblokkeerd en een nieuwe wordt aangevraagd. In andere gevallen kan volstaan worden met monitoring van de creditcard. Vooralsnog zie ik dan ook geen reden te treden in de contractuele verhouding tussen de cliënt en de banken respectievelijk de creditcardmaatschappijen. </antwoord>
      <noten afkomstig="antwoord"/>
   </antwoorden>
</kvr>
