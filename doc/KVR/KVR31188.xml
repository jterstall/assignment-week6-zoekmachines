<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Economische Zaken en de minister van Justitie over de boete van OPTA voor installeren van DollarRevenue-software. (Ingezonden 20 december 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31188
</item>
         <item attribuut="Inhoud">Vragen naar aanleiding bericht OPTA website dat de OPTA bedrijven heeft beboet vanwege het installeren van Dollar Revenue software. Die software zou ook 'spyware' installeren op pc's en vervolgens gegevens van computergebruikers verzamelen.</item>
         <item attribuut="Rubriek">Communicatie, media en informatievoorziening (Hard- en software) Consument (Algemeen) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Computercriminaliteit Consumenten Software</item>
         <item attribuut="Vindplaats">Kamervragen met antwoord 2007-2008, nr. 1615, Tweede Kamer</item>
         <item attribuut="Vraagnr_bij_indiening">2070807220</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2008-03-11</item>
         <item attribuut="Datum_indiening">2007-12-20</item>
         <item attribuut="Document-id">KVR31188</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3275" allpagenumbers="3275 3276" vetnummer="2070807220" code="0708tkkvr1615" lopendefooter="Tweede Kamer, vergaderjaar 2007–2008, Aanhangsel" filenaam="KVR31188" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1615" onderwerp="" indiendatum="2007-12-20">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Economische Zaken en de minister van Justitie</vraagt-aan>
      </vraagdata>
      <antwoorddata antwoorddatum="11 maart 2008), zie ook Aanhangsel Handelingen nrs. 1099 en 1244, vergaderjaar 2007–2008">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het bericht dat de Onafhankelijke Post en Telecommunicatie Autoriteit (OPTA) vanwege het installeren van DollarRevenue-software bedrijven heeft beboet? <voetnoot nummer="1"/>
      </vraag>
      <vraag nummer="2">Is het waar dat de OPTA na klachten van burgers de zaak is gaan onderzoeken? Zo ja, wat heeft de OPTA bij dit onderzoek aangetroffen? </vraag>
      <vraag nummer="3">Is het waar dat de betreffende Software naast hinderlijke «pop-ups» ook «spyware» installeert? Zo ja, is het waar dat deze «spyware» gegevens verzamelt van de computergebruikers? Zo ja, welke gegevens werden verzameld en met welk doel werden deze gegevens verzameld? Zo nee waarom niet? </vraag>
      <vraag nummer="4">Heeft de OPTA onderzocht en achterhaald wie de gegevens verzameld heeft of heeft laten verzamelen? Zo ja, heeft de OPTA aangifte gedaan bij de politie? Zo neen, waarom niet en gaat de OPTA dit alsnog doen? </vraag>
      <vraag nummer="5">Heeft de OPTA onderzocht wat er met de verzamelde gegevens is gebeurd? Zo ja, heeft de OPTA hiervan aangifte gedaan bij de politie? Zo neen, waarom niet? Gaat de OPTA dit alsnog doen? </vraag>
      <vraag nummer="6">Zijn er gegevens in opdracht verzameld door medewerkers van DollarRevenue of anderen? Zo ja, door welke medewerkers? Gaat u dan ook deze opdrachtgever laten vervolgen? Zo neen, waarom niet? </vraag>
      <vraag nummer="7">Kunt u uitsluiten dat de gegevens die zijn verzameld zijn gebruikt dan wel gebruikt gaan worden voor wederrechtelijke activiteiten? Zo neen, welke stappen gaat u ondernemen om de opdrachtgevers dan wel de verspreiders van de software strafrechtelijk te vervolgen? </vraag>
      <noten afkomstig="vraag">
         <noot nummer="1" weblink="http://www.opta.nl/asp/besluiten/besluitenenoordelen/document.a sp?id=2460">http://www.opta.nl/asp/besluiten/besluitenenoordelen/document.a sp?id=2460</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Ik heb kennis genomen van de door de OPTA opgelegde boetes aan drie Nederlandse bedrijven en hun directeuren op grond van het feit dat zij zonder toestemming software hebben geïnstalleerd op ruim 22 miljoen computers van internetgebruikers binnen en buiten Nederland. Met de illegale plaatsing van de zogeheten adware en spyware verspreidden de bedrijven reclameboodschappen en verschaften ze zich toegang tot gegevens van de internetgebruikers. Het verspreiden van reclamesoftware en spyware is op grond van artikel 4.1 van het Besluit universele dienstverlening en eindgebruikersbelangen (hierna: Bude) en artikel 138a van het Wetboek van Strafrecht <voetnoot nummer="1"/>in Nederland verboden. </antwoord>
      <antwoord nummer="2">De OPTA heeft na tips van bedrijven uit de internetbranche de zaak in onderzoek genomen. Wat OPTA heeft aangetroffen is het volgende. De bedrijven en personen die opereerden onder de naam «DollarRevenue» verspreidden ongevraagd reclamesoftware (ook wel adware) en software die het internetgedrag van de computergebruikers registreert en doorgeeft (spyware). Deze software was wereldwijd op 22 miljoen pc’s gedownload via o.a. kwetsbaarheden in de internetbrowser of via de zogeheten botnets. Kenmerk van de werkwijze was dat de gebruiker van de pc niet goed of helemaal niet geïnformeerd werd over de software die werd geïnstalleerd. Ook werd vaak geen mogelijkheid tot weigeren geboden. Daarmee was de installatie in veruit de meeste gevallen in strijd met artikel 4.1 Bude. </antwoord>
      <antwoord nummer="3">Ja, deze software registreerde ook het internetgedrag. Deze informatie kon worden gebruikt voor het gericht versturen van reclame naar specifieke gebruikers. </antwoord>
      <antwoord nummer="4, 5 en 6" voetnoot="2">Ja, zie mijn antwoord op vraag 2 en 3. De OPTA heeft voor de aanvang van het onderzoek bij het Korps Landelijke Politiediensten (KLPD) een melding gedaan omtrent de aangetroffen situatie. Dit conform afspraken die gemaakt zijn tussen de OPTA en het KLPD omtrent het uitwisselen van informatie. Hieromtrent is inmiddels een informatieprotocol <voetnoot nummer="2"/>getekend. Het KLPD heeft het Openbaar Ministerie op de hoogte gebracht van de melding van de OPTA. De OPTA heeft conform het gestelde in artikel 15.10, vierde lid van de Telecommunicatiewet haar rapport niet doorgezonden aan het Openbaar Ministerie, aangezien uit het onderzoek van de OPTA niet is gebleken dat de gegevens omtrent het internetgedrag door het in het antwoord op vraag 2 genoemde bedrijf ook voor andere doeleinden zijn gebruikt dan het plaatsen van ongevraagde software en het tonen van advertenties. Door de OPTA is hiervoor een boete opgelegd. Als voor een overtreding aan iemand reeds een bestuurlijke boete is opgelegd, kan voor dezelfde overtreding niet ook nog eens een strafrechtelijke sanctie worden opgelegd, en omgekeerd (zie HR 12 januari 1999, NJ 1999, 289). In artikel 15.4, zevende lid van de Telecommunicatiewet is dit beginsel van «ne bis in idem» voor wat betreft de werkingsfeer van deze wet vastgelegd en vervalt daarmee het recht op strafvervolging voor dat delict. In het algemene bestuursrecht zal dit beginsel worden gecodificeerd in artikel 5.4.1.5 van het wetsvoorstel Vierde tranche Algemene wet bestuursrecht dat nu in de Eerste Kamer ligt (Eerste Kamer, vergaderjaar 2006–2007, 29 702, A). </antwoord>
      <antwoord nummer="7">De gegevens zijn gebruikt voor wederrechtelijke activiteiten, namelijk voor het verspreiden van ongewenste software en reclames in strijd met artikel 4.1 Bude. Het onderzoek hiernaar is door de OPTA afgerond. De OPTA heeft een proces-verbaal met restinformatie voor eventueel verder onderzoek aan het KLPD gezonden. Deze restinformatie betreft dus andere feiten dan die waarvoor door OPTA een bestuurlijke boete is opgelegd en waarvoor dus (gelet op het «ne bis in idem-beginsel») mogelijk nog wel strafrechtelijke vervolging plaats kan vinden. Hierover kunnen nog geen mededelingen worden gedaan. </antwoord>
      <noten afkomstig="antwoord">
         <noot nummer="1">Computervredebreuk</noot>
         <noot nummer="3" weblink="http://rechtennieuws.nl/16270/opta-en-klpd-samen-in-strijd-tegen-cybercrime.html">http://rechtennieuws.nl/16270/opta-en-klpd-samen-in-strijd-tegen-cybercrime.html</noot>
      </noten>
   </antwoorden>
</kvr>
