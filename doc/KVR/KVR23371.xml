<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Sociale Zaken en Werkgelegenheid over armoede in Nederland. (Ingezonden 9 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23371
</item>
         <item attribuut="Inhoud">Vragen naar aanleiding van het rapport van Kerkinactie 'Armoede in Nederland' en berichten van de stichting Voedselbank Nederland over toenemende armoede in Nederland, met name onder ouderen, gehandicapten, chronisch zieken en grote gezinnen.</item>
         <item attribuut="Rubriek">Welzijn (Overig)</item>
         <item attribuut="Trefwoorden">Armoede</item>
         <item attribuut="Vindplaats">Kamervragen met antwoord 2004-2005, nr. 1966, Tweede Kamer</item>
         <item attribuut="Vraagnr_bij_indiening">2040516140</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2005-06-28</item>
         <item attribuut="Datum_indiening">2005-06-09</item>
         <item attribuut="Document-id">KVR23371</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4185" allpagenumbers="4185 4186" vetnummer="2040516140" code="0405tkkvr1966" lopendefooter="Tweede Kamer, vergaderjaar 2004–2005, Aanhangsel" filenaam="KVR23371" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1966" onderwerp="" indiendatum="2005-06-9">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-06-28">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1 2">Hebt u kennisgenomen van het rapport «Armoede in Nederland»? <voetnoot nummer="1"/>Hebt u daarnaast kennisgenomen van het bericht dat de Stichting Voedselbank Nederland meldt dat steeds meer mensen geen geld hebben om eten te kopen? <voetnoot nummer="2"/>
      </vraag>
      <vraag nummer="2">Kunt u reageren op de inhoud van het rapport «Armoede in Nederland» en op de aanbevelingen die in dit rapport worden gedaan? </vraag>
      <vraag nummer="3">Herkent u zich in het beeld dat de armoede in Nederland toeneemt, met name bij ouderen, gehandicapten, chronisch zieken en grote gezinnen? </vraag>
      <vraag nummer="4">Wat is uw reactie op de stelling van de Raad van Kerken en de Protestantse Kerk in Nederland (PKN) dat de toenemende armoede het gevolg is van bewust politiek beleid? Trekt u zich deze kritiek aan? </vraag>
      <vraag nummer="5">Deelt u de mening van de heer Heetderks van de PKN dat de overheid faalt waar het de verplichting betreft om een fatsoenlijk bestaansminimum te garanderen? Zo neen, waarom niet? </vraag>
      <vraag nummer="6">Wat is uw oordeel over de explosieve toename van het aantal hulpaanvragen bij de Voedselbank Nederland, waarbij het aantal gebruikers meer dan verdrievoudigd is tot 12.000 mensen? </vraag>
      <vraag nummer="7">Wat is uw reactie op de constatering van de Voedselbank Nederland dat de gebruikers van de Voedselbank Nederland na aftrek van hun vaste lasten niet of nauwelijks geld overhouden om eten te kopen? Trekt u zich dit aan als eerstverantwoordelijke voor het koopkrachtbeleid? </vraag>
      <vraag nummer="8">Kunt u aangeven welke conclusies u verbindt aan de onderzoeken van Kerkinactie en de Voedselbank Nederland? </vraag>
      <vraag nummer="9">Deelt u de mening dat grote groepen mensen als rechtstreeks gevolg van het kabinetsbeleid onder het bestaansminimum terecht zijn gekomen? Zo neen, waarom niet? </vraag>
      <vraag nummer="10">Bent u bereid om nog dit jaar maatregelen te nemen om de koopkracht van mensen met een laag inkomen, waaronder ouderen, gehandicapten, chronisch zieken en grote gezinnen, te verhogen, zodat zij voldoende geld hebben om in hun primaire levensbehoeften te voorzien? </vraag>
      <vraag nummer="11">Welke mogelijkheden ziet u om via een aanvullend pakket bij de Voorjaarsnota de koopkracht voor mensen met een laag inkomen weer op een aanvaardbaar niveau te brengen? </vraag>
      <vraag nummer="12">Bent u bereid de koppeling tussen lonen en uitkeringen te herstellen? </vraag>
      <noten afkomstig="vraag">
         <noot nummer="1" datum="2005-06-7" bron="Rapport van Kerkinactie «Armoede in Nederland»">Rapport van Kerkinactie «Armoede in Nederland», 7 juni 2005, www.pkn.nl</noot>
         <noot nummer="2" datum="2005-06-7" bron="ANP">ANP, 7 juni 2005</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het onderzoek laat zien dat de overheid en de kerk elkaar goed kunnen aanvullen als het gaat om de hulp aan de kwetsbaren in onze samenleving. De overheid waarborgt een sluitend systeem van sociale zekerheid, waarin uiteindelijk een beroep op bijstand gedaan kan worden en gemeenten maatwerk kunnen leveren via de (bijzondere) bijstand. De kerk heeft als particuliere organisatie ruimte om persoonlijke aandacht te geven aan individuele mensen in nood. In het onderzoek zijn een aantal aanbevelingen aan de overheid gericht. Zo beveelt het onderzoek aan om «de sociale zekerheid niet verder af te bouwen». Het kabinet hecht aan een toekomstbestendige sociale zekerheid. De sociale zekerheid wordt zodanig ingericht dat er sprake is van een activerend stelsel. Uiteraard heeft het kabinet daarbij oog voor de kwetsbare groepen die in het onderzoek genoemd zijn. De aanbeveling om regelgeving, uitvoeringspraktijk en voorlichting te verbeteren is een ambitie die gedeeld wordt door het kabinet en veel gemeenten en uitvoeringsinstellingen. </antwoord>
      <antwoord nummer="3">De economische recessie heeft voor bijna iedereen geresulteerd in een vermindering van koopkracht. De minima met kinderen en ouderen zijn er minder op achteruit gegaan dan andere inkomensgroepen. Bij de maatregelen in de zorg heeft de regering rekening gehouden met de inkomenspositie van kwetsbare groepen door extra compensatie ter beschikking te stellen. Waar de maatregelen leidden tot onbedoelde effecten, zijn ze verzacht. </antwoord>
      <antwoord nummer="4 en 5">De overheid garandeert een fatsoenlijk bestaansminimum doordat mensen een beroep kunnen doen op voorliggende voorzieningen en algemene en bijzondere bijstand. De WWB heeft deze inkomenswaarborg juist in stand gehouden. Bovendien worden mensen met de WWB meer gestimuleerd om te gaan werken. Werk verbetert het perspectief op de arbeidsmarkt en maakt het verdienen van een hoger inkomen mogelijk. Mede door de prestaties die gemeenten hebben geleverd, is in 2004 het aantal mensen dat afhankelijk is van een bijstandsuitkering nauwelijks gestegen, ondanks de ongunstige economische omstandigheden. </antwoord>
      <antwoord nummer="6 en 7">In koopkracht zijn de sociale minima er minder op achteruit gegaan dan andere inkomensgroepen. De groep gebruikers van de Voedselbank is echter heterogeen. Uit het persbericht van de Voedselbank blijkt wel dat er sprake is van een samenloop tussen een hulpaanvraag bij de Voedselbank en schuldenproblematiek. Het kan voorkomen dat huishoudens door het aangaan van leningen of een plotselinge inkomensterugval bij bijvoorbeeld een echtscheiding in acute geldnood komen. Hierdoor kunnen in sommige situaties de vaste lasten een probleem worden, vooral wanneer de vaste lasten niet in overeenstemming zijn met de draagkracht van een huishouden. Vanuit lokale overheden dan wel via de Wsnp worden burgers geholpen hun problematische schulden aan te pakken en zo mogelijk op te lossen. Het is mogelijk dat deze mensen, ook in de periode waarin gewerkt wordt aan het oplossen van de problematische schulden, bij een Voedselbank of kerk aankloppen. </antwoord>
      <antwoord nummer="8">Het onderzoek laat een heterogeen beeld zien van de problematiek van het rondkomen. Juist door deze verscheidenheid aan individuele probleemsituaties is maatwerk de manier om deze mensen te helpen. Gemeenten hebben hiervoor de mogelijkheid, o.a. door het verlenen van bijzondere bijstand en bijstand in natura. Bovendien is het belangrijk dat achterliggende oorzaken van deze problemen met rondkomen worden verholpen. Bijvoorbeeld door toeleiding naar werk, budgethulp, zorg, educatie of een combinatie van deze instrumenten. Hiertoe ontplooien gemeenten diverse initiatieven die mede door de Rijksoverheid vanuit het Innovatieprogramma WWB (IPW) worden ondersteund. </antwoord>
      <antwoord nummer="9">Zie antwoorden vraag 4 en 5. </antwoord>
      <antwoord nummer="10 en 11">Het Kabinet ziet in het inkomensbeeld 2005 geen aanleiding nadere maatregelen te nemen. Daarbij geldt dat aanpassingen gedurende het jaar in bijvoorbeeld belastingen of premies tot hoge uitvoeringskosten leiden. De noodzaak van eventuele maatregelen op het terrein van koopkrachtondersteuning in 2006 worden in het kader van de begrotingsvoorbereidingen besproken. </antwoord>
      <antwoord nummer="12">De koppeling tussen lonen en uitkeringen wordt met ingang van 1 januari 2006 hersteld. </antwoord>
      <noten afkomstig="antwoord"/>
   </antwoorden>
</kvr>
