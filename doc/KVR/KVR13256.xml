<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en voor Ontwikkelingssamenwerking over schendingen van de mensenrechten in Oeganda. (Ingezonden 21 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13256
</item>
         <item attribuut="Inhoud">Vragen over berichten dat mensenrechten worden geschonden in Oeganda en het bericht dat president Museveni niet van plan is de macht over te dragen als hij bij de verkiezingen in maart verslagen wordt (Sunday Times, 18 februari 2001).</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten Uganda</item>
         <item attribuut="Vindplaats">Kamervragen met antwoord 2000-2001, nr. 811, Tweede Kamer</item>
         <item attribuut="Vraagnr_bij_indiening">2000106870</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-03-08</item>
         <item attribuut="Datum_indiening">2001-02-21</item>
         <item attribuut="Document-id">KVR13256</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1685" allpagenumbers="1685 1686" vetnummer="2000106870" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13256" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="811" onderwerp="" indiendatum="2001-02-21">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2001-03-8">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel ««Saviours’ of Uganda use torture pits»? <voetnoot nummer="1"/>
      </vraag>
      <vraag nummer="2">Bent u op de hoogte van de daar beschreven schendingen van de mensenrechten in Oeganda? Hoe beoordeelt u de huidige situatie in dat land? Indien U niet op de hoogte bent, bent u bereid nadere informatie in te winnen over de situatie en de Kamer daarover te berichten? </vraag>
      <vraag nummer="3">Wat denkt u dat de rol van president Museveni is? Hoe beoordeelt u de aan hem toegeschreven uitspraak dat hij de macht niet zal overdragen als hij bij de verkiezingen in maart verslagen wordt? </vraag>
      <vraag nummer="4">Bent u bereid om druk uit te oefenen op het regime van Museveni om de mensenrechtensituatie te verbeteren? Bent u bereid om nog voor de verkiezingen van 6 maart a.s. de Nederlandse mensenrechtenambassadeur naar Oeganda te sturen? Zo neen, waarom niet? </vraag>
      <vraag nummer="5">Bent u bereid om deze vragen, aangezien de verkiezingen al op 6 maart plaats vinden, nog deze week te beantwoorden? </vraag>
      <noten afkomstig="vraag">
         <noot nummer="1" datum="2001-02-18" bron="Sunday Times">Sunday Times, 18 februari 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De inhoud van het artikel dat U aanhaalt is zorgwekkend. Helaas zijn de beschreven gevallen, door de zeer algemene omschrijving, onmogelijk per geval te verifiëren. Wel heb ik de nodige informatie ingewonnen met betrekking tot het artikel. Uit navraag bij vertegenwoordigers van mensenrechtenorganisaties ter plaatse komt het volgende beeld naar voren. De indruk bestaat dat er inderdaad sprake is van incidenten, waarbij mensenrechten worden geschonden. Voor zover ik heb kunnen nagaan, is er geen sprake van een georganiseerde en structurele schending van de mensenrechten. </antwoord>
      <antwoord nummer="3">President Museveni en de Ugandese regering dragen een actief mensenrechtenbeleid uit, waarbij de integriteit van het individuele tegen staats- en algemeen geweld zoveel mogelijk wordt gewaarborgd. De president is echter realistisch genoeg om keer op keer te benadrukken dat ondanks de inspanningen van de overheid, een volledig succesvol beleid vooralsnog onmogelijk is, gezien het verleden van het land, de etnische tegenstellingen, interne gewapende opstanden en de roerige regio als geheel. In een recente onafhankelijke opiniepeiling, uitgevoerd in opdracht van een oppositiekrant, noemt bijna 40% van de respondenten mensenrechten als voornaamste punt waarop Uganda trots kan zijn. Ik acht het niet wenselijk te speculeren over uitspraken die aan iemand worden toegeschreven. In een recent interview heeft President Museveni zelf over dit onderwerp gezegd: «Als ik de verkiezingen verlies, ga ik op mijn boerderij wonen en meer aandacht besteden aan mijn koeien en mijn akkers». </antwoord>
      <antwoord nummer="4">De mensenrechtensituatie is één van de onderwerpen die regelmatig door diverse donoren, waaronder Nederland, met de Ugandese regering en President Museveni worden besproken. Nederland onderhoudt als grote donor een intensieve relatie met Uganda dat tot de 17 + 4 categorie behoort. Er bestaat een adequate vertrouwensrelatie die het voor de ambassade mogelijk maakt om ter plekke effectief de mensenrechten aan de orde kan stellen. Ons inziens was een apart bezoek van de mensenrechtenambassadeur voorafgaand aan de verkiezingen in dat licht niet noodzakelijk. Nederland zal de ontwikkelingen op het gebied van de mensenrechten in Uganda nauwlettend blijven volgen. </antwoord>
      <antwoord nummer="5">Het nationale verkiezingscomité heeft aangekondigd dat in overleg met de presidentskandidaten de verkiezingen zijn verplaatst naar 12 maart teneinde meer tijd te hebben voor onder andere de registratie van kiezers en het drukken van de stemformulieren. </antwoord>
      <noten afkomstig="antwoord"/>
   </antwoorden>
</kvr>
