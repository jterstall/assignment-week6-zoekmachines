<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste (VVD) en Bakker (D66) aan de minister voor Grote Steden- en Integratiebeleid over de veranderingen in het licentiebeleid van Microsoft. (Ingezonden 3 oktober 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14537
</item>
         <item attribuut="Inhoud">Vragen over de financiële gevolgen en het mededingingsaspect van de introductie van een nieuw licentiesysteem door Microsoft software per 1 oktober 2001, waarbij overheden en bedrijven een nieuw onderhoudscontract moeten aangaan.</item>
         <item attribuut="Rubriek">Communicatie, media en informatievoorziening (Hard- en software) Handel en economie (Mededinging)</item>
         <item attribuut="Trefwoorden">Mededinging Software</item>
         <item attribuut="Vindplaats">Kamervragen met antwoord 2001-2002, nr. 198, Tweede Kamer</item>
         <item attribuut="Vraagnr_bij_indiening">2010200580</item>
         <item attribuut="Afkomstig_van">Grote Steden- en Integratiebeleid (GSI)</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="D66">Bakker</persoon>
         </item>
         <item attribuut="Datum_reaktie">2001-11-02</item>
         <item attribuut="Datum_indiening">2001-10-03</item>
         <item attribuut="Document-id">KVR14537</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="415" allpagenumbers="415 416" vetnummer="2010200580" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14537" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="198" onderwerp="" indiendatum="2001-10-3">
         <vrager partij="VVD" oorsprong="parlement">Voûte-Droste</vrager>
         <vrager partij="D66" oorsprong="parlement">Bakker</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-11-2">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat op 1 oktober 2001 een nieuw licentiesysteem wordt geïntroduceerd waarbij overheden en bedrijven voor 28 februari 2002 moeten besluiten om voor hun Microsoft sofware een onderhoudscontract te kopen (een software assurance programma) ook al zijn er geen plannen deze nieuwe software in 2002 of 2003 te implementeren, met als enig alternatief het voor een veel groter bedrag geheel nieuw aanschaffen van deze pakketten? <voetnoot nummer="1"/>
      </vraag>
      <vraag nummer="2">Bent u het eens met berekeningen van het gerenommeerde bureau Gartner en de Netwerk Gebruikersgroep Nederland (NGN), waaruit blijkt dat de nieuwe onderhoudscontracten leiden tot een sterke verhoging van de jaarlijkse lasten voor zakelijke en overheidsgebruikers tot in vele gevallen meer dan 100%? Deelt de regering de mening dat het hier naar schatting gaat om bedragen van vele honderden miljoenen per jaar voor de Nederlandse economie als geheel en enkele honderden miljoenen voor de Nederlandse overheid? </vraag>
      <vraag nummer="3">In welke mate is de overheid als klant en gebruiker afhankelijk van de software van Microsoft? Welke consequenties heeft dit voor de overheid als klant en gebruiker van Microsoft software? Welke financiële consequenties heeft deze licentiewijziging structureel voor de Nederlandse overheid en het Nederlandse bedrijfsleven? </vraag>
      <vraag nummer="4">Is gelet op de marktpositie van Microsoft, waarbij circa 90% van de markt voor desktop-computers Microsoft-gebruiker is, deze verandering in het licentiebeleid misbruik van machtspositie en daarmee strijdig met de Nederlandse Mededingingswet, alsmede de Europese mededingingsregels? Zo ja, welke maatregelen bent u als klant bereid te treffen? Gaat u deze zaak als klant aanmelden bij de NMa of de Europese Commissie? </vraag>
      <noten afkomstig="vraag">
         <noot nummer="1" datum="2001-09-4" bron="Wall Street Journal, Microsoft Software-Licensing Plan, Draws Fire From Corporate Users in the Netherlands and UK, 25 september 2001 &amp; vragen van de leden Lambrechts en Bakker aan de ministers van Onderwijs, Cultuur en Wetenschappen en voor Grote Steden- en Integratiebeleid, gesteld">Wall Street Journal, Microsoft Software-Licensing Plan, Draws Fire From Corporate Users in the Netherlands and UK, 25 september 2001 &amp; vragen van de leden Lambrechts en Bakker aan de ministers van Onderwijs, Cultuur en Wetenschappen en voor Grote Steden-en Integratiebeleid, gesteld, 4 september 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. Inmiddels heeft Microsoft op 9 oktober 2001 de regeling op de volgende punten aangepast: – Gebruikers van Microsoft-software krijgen vijf maanden extra de tijd tot 31 juli 2002 om te beslissen of ze overstappen naar het nieuwe licentieprogramma van Microsoft. – Gebruikers van Windows 2000 hoeven niet meer te upgraden naar Windows XP, de nieuwste versie van het besturingssysteem, om mee te kunnen doen met het Software Assurance (SA) programma. </antwoord>
      <antwoord nummer="2">Gartner heeft de consequenties van het nieuwe licentiebeleid van Microsoft geanalyseerd en heeft berekend dat de kosten volgens schatting zullen stijgen met 35% tot 100%, met name voor gebruikers die voor 1 oktober 2001 geen contract hadden met Microsoft. De mate van kostenverhoging is afhankelijk van de keuzes die gebruikers in het verleden hebben gemaakt of nog moeten maken ten aanzien van de frequentie waarmee nieuwe software-releases worden geïmplementeerd en van de condities waaronder een contract met Microsoft tot stand is gekomen. Een inventarisatie bij departementen leert dat de kostenstijging voor de Rijksoverheid meevalt. Bovendien geldt dat organisaties nog tot 31 juli 2002 met Microsoft in bespreking kunnen zijn over de voorwaarden van hun contract, waardoor eventuele kostenstijgingen lager kunnen uitpakken. Een schatting van de financiële gevolgen voor de Nederlandse economie als geheel en voor de mede-overheden kan ik niet geven, omdat ik daarover geen gegevens heb. Ik zal mij nog door de Vereniging Nederlandse Gemeenten laten informeren over de gevolgen voor de gemeenten. </antwoord>
      <antwoord nummer="3" voetnoot="1">De overheid is in hoge mate afhankelijk van de software van Microsoft. De consequentie in positieve zin hiervan is dat de overheid op grote schaal gebruik maakt van Windows-, Word- en Excel-software, waardoor gegevens en documenten gemakkelijk onderling uitgewisseld kunnen worden. Een nadeel is de afhankelijkheid van één leverancier, in dit geval Microsoft. Op eerdere vragen van de leden Lambrechts en Bakker <voetnoot nummer="1"/>heb ik geantwoord dat de afhankelijkheid van Microsoft, maar ook van andere leveranciers, kan worden beperkt door bijvoorbeeld gebruik te maken van platform-onafhankelijke oplossingen en open standaards. Over de uitkomsten van een onderzoek of en hoe open standaarden en open source gebruikt kunnen worden bij overheidsinformatiebeleid wordt u nog dit jaar geïnformeerd. Voor de financiële consequenties zie het antwoord op vraag 2. </antwoord>
      <antwoord nummer="4">Het oordeel of de hierboven beschreven gedragingen van Microsoft misbruik van economische machtspositie in de zin van de Mededingingswet of de Europese mededingingsregels inhouden berust bij de Nederlandse mededingingsautoriteit, de Europese Commissie en de rechter. Voor de Rijksoverheid als klant van Microsoft zijn de nu bekende financiële consequenties zodanig dat ik geen aanleiding zie deze zaak aan te melden bij de NMa of de Europese Commissie. Voor de mede-overheden is mijn beeld nog verre van volledig. Vanuit mijn bredere verantwoordelijkheid voor het overheidsinformatiebeleid ben ik bezig dit beeld te completeren. De uitkomst van die inventarisatie kan aanleiding zijn voor nadere acties. Ik zal u hierover nader informeren. </antwoord>
      <noten afkomstig="antwoord">
         <noot nummer="1">Vragen van de leden Lambrechts en Bakker aan de ministers van Onderwijs, Cultuur en Wetenschappen en voor Grote Steden-en Integratiebeleid, ingezonden 4 september 2001 (nr. 2000115030)</noot>
      </noten>
   </antwoorden>
</kvr>
