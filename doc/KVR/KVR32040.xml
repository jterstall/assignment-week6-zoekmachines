<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid De Rouwe (CDA) aan de minister van Verkeer en
Waterstaat over herkeuring voor een nieuw rijbewijs voor 70-plussers.
(Ingezonden 24 april 2008); Antwoord</item>
         <item attribuut="Bestand">18Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32040</item>
         <item attribuut="Inhoud">Vragen naar aanleiding van een artikel op Nu.nl van 22 april 2008 over
herkeuring voor een nieuw rijbewijs voor 70-plussers. De indiener vraagt aan
de minister of hij bekend is met een project van de RuG om senioren sneller en
beter te kunnen keuren en zo ja, of hij bereid is dit project te
stimuleren.</item>
         <item attribuut="Rubriek">Verkeer, vervoer en waterstaat
(Verkeersveiligheid)
Welzijn (Ouderen)</item>
         <item attribuut="Trefwoorden">Ouderen
Rijbewijzen</item>
         <item attribuut="Vindplaats">Kamervragen met antwoord 2007-2008, nr. 2409, Tweede Kamer</item>
         <item attribuut="Vraagnr_bij_indiening">2070818820</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">De Rouwe</persoon>
         </item>
         <item attribuut="Datum_reaktie">2008-05-19</item>
         <item attribuut="Datum_indiening">2008-04-24</item>
         <item attribuut="Document-id">KVR32040</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4935" allpagenumbers="4935 4936 4937" vetnummer="2070818820" code="0708tkkvr2409" lopendefooter="Tweede Kamer, vergaderjaar 2007–2008, Aanhangsel" filenaam="KVR32040" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2409" onderwerp="" indiendatum="2008-04-24">
         <vrager partij="CDA" oorsprong="parlement">De Rouwe</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-05-19">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het bericht dat tientallen 70-plussers de weg op gaan zonder rijbewijs omdat ze de herkeuring voor een nieuw rijbewijs te lang vinden duren? <voetnoot nummer="1"/>
      </vraag>
      <vraag nummer="2">Kunt u een inschatting geven van het aantal mensen waarover het hierbij gaat? </vraag>
      <vraag nummer="3">Kunt u aangeven hoeveel tijd de gemiddelde procedure voor het aanvragen van een nieuw rijbewijs in beslag neemt? </vraag>
      <vraag nummer="4">Is het waar dat een bestuurder drie maanden voor zijn of haar zeventigste verjaardag bericht van het CBR krijgt met de mededeling dat hij/zij voor verlenging van het rijbewijs in het bezit moet zijn van een verklaring van geschiktheid? Zo ja, bent u van mening dat deze periode minimaal drie maanden vervroegd zou moeten worden om de bestuurder meer tijd te geven om de gehele procedure van de medische keuring te doorlopen, zodat deze niet zonder rijbewijs komt te zitten? </vraag>
      <vraag nummer="5">Bent u op de hoogte van het feit dat er een gebrek aan specialisten is? Zo ja, wat is hier de oorzaak van? </vraag>
      <vraag nummer="6">Hoe verhoudt het huidige gebrek aan specialisten zich dit tot de ophanden zijnde vergrijzing? Ligt er een actieplan klaar om het mogelijke nog grotere tekort aan specialisten op te lossen? </vraag>
      <vraag nummer="7">Bent u bekend met de praktijk dat het CBR medische informatie van een persoon bij zijn/haar huisarts op kan vragen in plaats van deze door te verwijzen naar een specialist? Deelt u de zienswijze dat de mensen op deze wijze onnodig op kosten worden gejaagd? </vraag>
      <vraag nummer="8">Ziet u mogelijkheden de kosten van de medische keuring verder terug te dringen alsook de administratieve lastendruk te verminderen? Zo ja, aan welke maatregelen denkt u? </vraag>
      <vraag nummer="9">Bent u bekend met een project van de RuG om senioren sneller en beter te kunnen keuren? Zo ja, bent u bereid dit project te stimuleren? </vraag>
      <noten afkomstig="vraag">
         <noot nummer="1" datum="2008-04-22" bron="Nu.nl">Nu.nl, 22 april 2008</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Nee, hieromtrent zijn geen gegevens bekend. Volgens het genoemde artikel zou het om tientallen gaan, terwijl er jaarlijks rond de 140.000 mensen van 70 jaar en ouder een aanvraag doen bij het CBR. </antwoord>
      <antwoord nummer="3">Het aanvragen en verkrijgen van een nieuw rijbewijs duurt gemiddeld ongeveer 6 weken. Dit proces doorloopt voor 70-plussers een drietal stappen. 1. De aanvrager koopt een aanvraagformulier Eigen verklaring en benadert een (huis)arts voor het doen van een keuring. Daarna moet het ingevulde formulier inclusief de resultaten van de keuring door de huis(arts) worden opgestuurd naar het CBR. Vanaf het moment dat de aanvrager in actie komt, kost dit eerste traject bij de (huis)arts ongeveer 1 week. 2. Na ontvangst van de Eigen verklaring inclusief de resultaten van de keuring zal het CBR deze beoordelen. In 25% van de 70-plus aanvragers is er nog nader onderzoek door een medisch specialist nodig. Het CBR zal de aanvrager op de hoogte stellen van de noodzaak van dit nader onderzoek. De aanvrager zal dan bij een specialist moeten langs gaan. Als alle benodigde informatie bij het CBR aanwezig is, zal het CBR een besluit nemen en bij geschiktheid een verklaring van geschiktheid registreren in het rijbewijzenregister. Gemiddeld duurt het tussen ontvangst van de Eigen verklaring en het besluit van het CBR 4 weken, inclusief het nader onderzoek door de medisch specialist. 3. Na ontvangst van de mededeling van het CBR dat een verklaring van geschiktheid is geregistreerd, kan de aanvrager op het gemeentehuis een nieuw rijbewijs aanvragen. Tussen de aanvraag van het rijbewijs en de uitreiking ervan zitten sinds de invoering van het Nieuwe Rijbewijs Document vijf werkdagen. De mogelijkheid bestaat overigens om een spoedaanvraag te doen. Dan is het rijbewijs na een dag beschikbaar. </antwoord>
      <antwoord nummer="4">De Dienst Wegverkeer, beheerder van het rijbewijzenregister, stuurt aan iedereen drie maanden voor het verlopen van het rijbewijs een herinneringsbrief. In de herinneringsbrief wordt er op gewezen dat er een verklaring van rijgeschiktheid moet komen en dat het medische traject veel tijd in beslag kan nemen. De Dienst Wegverkeer waarschuwt de rijbewijsbezitter op tijd te beginnen omdat een medisch traject wel eens drie maanden of langer kan duren. Reeds nu, bij de termijn van drie maanden, benaderen aanvragers het CBR met de vraag om spoed omdat zij ondanks de waarschuwing in de brief te laat zijn begonnen. Circa 75% van de 70-plussers heeft overigens aan drie maanden meer dan voldoende tijd om de verlenging van het rijbewijs rond te krijgen. Circa 25% van deze groep moet nog naar een medisch specialist. Van deze circa 25 % is dat in circa 75% van de gevallen een oogarts. Ook voor deze groep is drie maanden voldoende. Uit ervaringscijfers blijkt dat tussen de 6% en 9% van de aanvragers (dat zijn circa 10.000 aanvragers) de aanvraag niet rond krijgt binnen deze drie maanden. Voor een gedeelte komt dat omdat ze te laat begonnen zijn, voor een gedeelte vanwege de lange wachttijden bij medisch specialisten. Daarom ben ik in overleg met de RDW om te kijken of het wenselijk is deze drie maanden met een maand te verlengen naar vier maanden. Er zit een risico aan het vervroegen van deze termijn van drie maanden. Een te grote termijn tussen ontvangst van de brief van de Dienst Wegverkeer en het daadwerkelijk verlopen van het rijbewijs, komt de alertheid niet ten goede. Bovendien wijs ik er op dat de betrokken rijbewijshouder ook een eigen verantwoordelijkheid heeft voor de tijdige vernieuwing van zijn rijbewijs. </antwoord>
      <antwoord nummer="5">Voor de meest voorkomende keuring van 70-plussers, de oogartskeuring, is er geen tekort aan keurend artsen en voor personen die spoed wensen heeft het CBR een lijst van oogartsen die binnen 2 weken kunnen keuren. Keuring op korte termijn door een andere specialist (internist, cardioloog, neuroloog) is soms wel een probleem. De oorzaak daarvan is dat rijbewijskeuringen niet tot het standaard takenpakket van een medisch specialist horen. In alle provincies kunnen cliënten wel binnen de termijn van de zogenaamde Treeknormen dat wil zeggen binnen 4 weken gezien worden. </antwoord>
      <antwoord nummer="6">Voor de meest voorkomende keuring, de oogartskeuring, voorzie ik voor de procedure van aanvragen van 70-plussers geen probleem. Voor een dreigend tekort bij andere specialisten heeft het CBR nadrukkelijk aandacht. Het CBR houdt regelmatig wervingsacties en het CBR staat op congressen met een stand. Bij een toenemend tekort als gevolg van de vergrijzing zal het CBR deze acties intensiveren. Het CBR verwacht hiermee de capaciteit aan specialisten op peil te kunnen houden. Demografische ontwikkelingen worden meegenomen in de ramingen van het Capaciteitsorgaan. Het Capaciteitsorgaan raamt het aantal benodigde opleidingsplaatsen voor medisch specialisten. De meest recente raming van het Capaciteitsorgaan zal rond deze tijd aan de Kamer toegezonden. Daarnaast is recent besloten een hoger budget beschikbaar te stellen voor medische opleidingen zodat er enige overcapaciteit gecreëerd kan worden. </antwoord>
      <antwoord nummer="7">De informatie die zich – in het kader van een behandeling – in het dossier van een huisarts bevindt, heeft als primair doel de behandeling van een patiënt en niet het al dan niet geschikt verklaren voor een rijbewijs. Vandaar dat de Gezondheidsraad in zijn rapport «Medische rijgeschiktheid» stelt dat daar waar sprake is van de noodzaak van een «specialistisch rapport» de Raad doelt op het rapport dat het CBR ontvangt van de onafhankelijke specialist naar wie het CBR de aanvrager heeft verwezen. Ook de artsenorganisatie KNMG stelt zich op het standpunt dat een behandelende arts geen rol moet hebben in de rijbewijskeuring en dat het gebruik van de informatieve brieven van behandelende artsen aan huisartsen door het CBR op oneigenlijke wijze de behandelende arts in dit proces zou betrekken, omdat de informatieve brief niet is geschreven met het oog op een rijbewijskeuring. </antwoord>
      <antwoord nummer="8">De medische informatie die nodig is voor het verkrijgen van een Verklaring van geschiktheid, ligt vast in de Regeling eisen geschiktheid 2000. Deze medische informatie is nodig in verband met de verkeersveiligheid. Zowel het tarief van het CBR voor de Eigen Verklaring als het maximum tarief van een keuring worden vastgesteld door de overheid. Daarbij wordt het tarief niet vastgesteld boven de werkelijke kosten. Er zijn dus geen mogelijkheden de kosten van het medische traject te verminderen. Uitgangspunt is dat iedere aanvrager zelf de kosten van zijn rijbewijsverlenging betaalt. </antwoord>
      <antwoord nummer="9">De Rijksuniversiteit Groningen doet een onderzoeksproject dat tot doel heeft de kwaliteit van de rijgeschiktheidskeuringen voor 70-plussers te evalueren en eventueel te verbeteren. Het gaat daarbij niet om een versnelling van de procedure. In verband met de verkeersveiligheid, ben ik zeer geïnteresseerd in de uitkomsten van dit onderzoek. In het verlengde van dit onderzoek doet de Rijksuniversiteit Groningen specifiek onderzoek naar de rijgeschiktheid van ouderen met hersenaandoeningen. Daarbij wordt gekeken welke rol een rijsimulator, speciaal voor deze groep, kan spelen. De SWOV is hierbij betrokken en ik zal contact opnemen met de SWOV over de voortgang van dit specifieke onderzoek. </antwoord>
      <noten afkomstig="antwoord"/>
   </antwoorden>
</kvr>
