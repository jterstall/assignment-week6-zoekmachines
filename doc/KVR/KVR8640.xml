<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) aan de minister voor Ontwikkelingssamenwerking over Oret-gelden voor Aduco International BV. (Ingezonden 13 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8640
</item>
         <item attribuut="Inhoud">Vragen over corruptiepraktijken door Aduco International BV en de eventuele stopzetting van betaling van ontwikkelingsgeld ten behoeve van dit bedrijf.</item>
         <item attribuut="Rubriek">Bedrijfsleven en industrie (Subsidies) Criminaliteit en openbare orde (Fraude) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Ambtsmisdrijven Fraude Ontwikkelingssamenwerking Subsidies Tanzania</item>
         <item attribuut="Vindplaats">Kamervragen met antwoord 1998-1999, nr. 725, Tweede Kamer</item>
         <item attribuut="Vraagnr_bij_indiening">2989905670</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1999-02-03</item>
         <item attribuut="Datum_indiening">1999-01-13</item>
         <item attribuut="Document-id">KVR8640</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1479" allpagenumbers="1479 1480" vetnummer="2989905670" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8640" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="725" onderwerp="" indiendatum="1999-01-13">
         <vrager partij="SP" oorsprong="parlement">Marijnissen</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="1999-02-3">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht waarin wordt gemeld dat het bedrijf Aduco International BV nog steeds in aanmerking komt voor Oret-gelden terwijl het bedrijf naar aanleiding van eerdere opdrachten in Tanzania in verband gebracht wordt met corruptiepraktijken? <voetnoot nummer="1"/>
      </vraag>
      <vraag nummer="2">Bent u op de hoogte van het bestaan en de conclusies van het Warioba-rapport dat in opdracht van president Mkapa is opgesteld en gepubliceerd is in 1996? </vraag>
      <vraag nummer="3">Is er door de Nederlandse regering nooit een onderzoek ingesteld naar aan het adres van Aduco geuite beschuldigingen? Zo ja, wat is daarvan de reden? Zo neen, welk onderzoek heeft er dan plaats gehad en met welk resultaat? </vraag>
      <vraag nummer="4">Is er door u of uw voorganger ooit een poging ondernomen nadere toelichting te krijgen van de Tanzaniaanse regering cq. de onderzoekers over de conclusies van het voornoemde rapport? Zo ja, wat heeft dat opgeleverd? Zo neen, waarom niet? </vraag>
      <vraag nummer="5">Staat het feit dat nog steeds Oret-gelden ter beschikking worden gesteld aan Aduco niet op gespannen voet met de inzet van de Nederlandse regering in het kader van Transparency International? </vraag>
      <vraag nummer="6">Is het feit dat de Tanzaniaanse regering ondanks de conclusies van het Warioba-rapport toch weer in zee is gegaan met Aduco niet vooral ingegeven door het feit dat men door middel van het zaken doen met dit bedrijf in aanmerking komt voor aanzienlijke financiële steun vanuit Nederland? </vraag>
      <vraag nummer="7">Deelt u de mening dat de Nederlandse regering een eigen verantwoordelijkheid heeft ten aanzien van het op correcte wijze aanwenden van ontwikkelingsgeld en dat er alle reden bestaat Aduco vooralsnog uit te sluiten van Oret-gelden in afwachting van nader door Nederland te initiëren vervolgonderzoek waar dan tevens andere Nederlandse bedrijven bij betrokken kunnen worden? </vraag>
      <noten afkomstig="vraag">
         <noot nummer="1" datum="1999-01-9" bron="NRC">NRC, 9 januari 1999</noot>
      </noten>
   </vragen>
   <antwoorden aantal="7">
      <antwoord nummer="1">Het bericht is mij bekend. Voor de goede orde moge ik over de achtergronden het volgende mededelen. Eind 1996 heeft een commissie onder leiding van de Tanzaniaanse oud-premier Warioba een rapport over corruptie in Tanzania gepubliceerd. Dit rapport, dat in zijn geheel in de openbaarheid is gebracht, had als doelstelling te onderzoeken in welke mate corruptie plaatsvindt in de publieke sector in Tanzania. In de gevallen van vermeende corruptie worden expliciet namen genoemd van betrokken bedrijven en personen. Het rapport doet ook concrete aanbevelingen ter verbetering van de situatie. In het rapport wordt één Nederlands bedrijf vermeld, in verband met vermeende corruptie rond de bouw van de Pugu-weg. De aanbesteding voor het verbeteren en verharden van de Pugu-weg vond plaats midden 1991. De weg was onderdeel van een project voor zeven wegen dat door de Wereldbank, en niet door Nederland, werd gefinancierd. Voor de zeven wegen waren zeven aanbieders die elk voor meerdere wegen inschreven. Als gevolg daarvan waren er vier aanbieders voor de Pugu-weg. Het Nederlandse bedrijf was inderdaad de duurste aanbieder. Het Nederlandse bedrijf was de enige niet-lokale aanbieder. De andere aanbieders bleken niet in staat of bereid de aanbieding gestand te doen. Zij accepteerden ieder een of meer van de andere zes wegen en beschikten over niet voldoende capaciteit om daarnaast ook de Pugu-weg uit te voeren. Het Nederlandse bedrijf bleef als enige aanbieder over. Daarop is na onderhandelingen over een mogelijke prijsverlaging tot gunning overgegaan. De gunning is goedgekeurd door de Wereldbank en de Tanzaniaanse Central Tender Board, een interministerieel orgaan dat grote aanbestedingen goedkeurt. In 1994 heeft het Nederlandse bedrijf de weg, in tegenstelling tot de meeste uitvoerders van de andere zes wegen, met succes opgeleverd. Het Warioba-rapport nam aan dat gunning aan de duurste aanbieder betekende dat in strijd met de regels is gehandeld en concludeert daarom onregelmatigheden. De enorm snelle toename van het verkeer (meer dan vertienvoudiging) leidde tot de wens van het Tanzaniaanse Ministerie van Werken om de weg bij Pugu te asfalteren. Hiertoe is een ORET aanvraag ingediend. Deze aanvraag is in september 1995 gehonoreerd. Ook dit project is met succes afgerond. In januari 1998 is door hetzelfde bedrijf een nieuwe ORET aanvraag gehonoreerd voor een geheel andere weg. Dit project is momenteel in uitvoering. </antwoord>
      <antwoord nummer="2">Ja, begin 1997 heeft de Nederlandse ambassade het hele Warioba rapport ontvangen. </antwoord>
      <antwoord nummer="3">Na publicatie van het Warioba-rapport heeft de Tanzaniaanse regering een intern onderzoek ingesteld naar het gehele wegenproject. Het Nederlandse bedrijf heeft op ons verzoek uitleg gegeven van de gebeurtenissen. Hierin staat ook dat Aduco «categorically denies the allegations ventilated in the report towards Aduco». De Tanzaniaanse regering, noch de Nederlandse regering heeft enig bewijs van corruptie kunnen vinden. Het Ministry of Works van Tanzania heeft de Nederlandse ambassade ook ingelicht dat er geen stappen tegen het betrokken bedrijf zouden worden genomen. </antwoord>
      <antwoord nummer="4">Zie hiervoor. Er is overlegd met de betrokken Tanzaniaanse autoriteiten inclusief dr. Warioba. Dit heeft ertoe geleid dat het Nederlandse bedrijf is vrijgepleit van de beschuldigingen. </antwoord>
      <antwoord nummer="5">Nee. </antwoord>
      <antwoord nummer="6">Nee, de beschuldigingen hadden betrekking op de toekenning van een Wereldbank project. Pas drie jaar later heeft Nederland financiële steun gegeven voor de aanleg van wegen in Tanzania. Vergelijkbare steun is ook gegeven voor andere projecten in andere sectoren waarbij andere Nederlandse bedrijven betrokken waren. </antwoord>
      <antwoord nummer="7">Natuurlijk heeft de Nederlandse regering een eigen verantwoordelijkheid in deze. Evenwel, zoals uit vorengaande antwoorden blijkt kan niet gesproken worden van «alle reden» om Aduco voorshands uit te sluiten van ORET-gelden. </antwoord>
      <noten afkomstig="antwoord"/>
   </antwoorden>
</kvr>
