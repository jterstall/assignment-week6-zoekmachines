<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) aan de ministers van Verkeer en Waterstaat, van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij over de afvoer van fecaliën in treinen en pleziervaartuigen. (Ingezonden 5 augustus 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10206
</item>
         <item attribuut="Inhoud">Vragen over de milieubelasting als gevolg van directe lozingen van toiletvoorzieningen van treinen en pleziervaartuigen in het milieu, en over het bevorderen van de aanleg van gesloten toiletsystemen.</item>
         <item attribuut="Rubriek">Milieu (Afvalstoffen) Milieu (Bedrijfsinterne milieuzorg) Verkeer, vervoer en waterstaat (Schepen) Verkeer, vervoer en waterstaat (Spoorwegen) Vrijetijdsbesteding (Recreatie)</item>
         <item attribuut="Trefwoorden">Afvalstoffen Bedrijfsinterne milieuzorg Pleziervaart Spoorwegen</item>
         <item attribuut="Vindplaats">Kamervragen met antwoord 1998-1999, nr. 2020, Tweede Kamer</item>
         <item attribuut="Vraagnr_bij_indiening">2989916600</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1999-09-14</item>
         <item attribuut="Datum_indiening">1999-08-05</item>
         <item attribuut="Document-id">KVR10206</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4069" allpagenumbers="4069 4070" vetnummer="2989916600" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR10206" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="2020" onderwerp="" indiendatum="1999-08-5">
         <vrager partij="RPF" oorsprong="parlement">Stellingwerf</vrager>
         <vraagt-aan>de ministers van Verkeer en Waterstaat, van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-09-14">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de staatssecretaris van Verkeer en Waterstaat en de ministers van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Welke regels gelden er ten aanzien van de afvoer van fecaliën in treinen en pleziervaartuigen? </vraag>
      <vraag nummer="2">Bestaat er inzicht in de mate van de milieubelasting als gevolg van directe lozingen van toiletvoorzieningen van treinen en pleziervaartuigen in het milieu? </vraag>
      <vraag nummer="3">Hoe verhoudt de milieubelasting van deze directe lozingen zich tot de kosten om deze lozingen op te heffen? </vraag>
      <vraag nummer="4" voetnoot="1">Hoe verhouden de genoemde milieuvervuiling en de kosten om deze te saneren, zich tot de enorme investeringen die momenteel worden gedaan om alle woningen en bedrijven in het buitengebied aan te sluiten op een gemeentelijk rioleringsstelsel dan wel op een systeem van individuele behandeling van afvalwater (IBA)? <voetnoot nummer="1"/>
      </vraag>
      <vraag nummer="5">Is het in het licht van het antwoord op vraag 4 en in het kader van de hygiëne wenselijk hogere prioriteit te geven aan het opheffen van de directe lozingen vanuit treinen en pleziervaartuigen in het milieu? </vraag>
      <vraag nummer="6" voetnoot="2">Welke eisen worden er met betrekking tot de behandeling van het afvalwater van het treinverkeer en de pleziervaart in bijvoorbeeld Duitsland, Denemarken, Oostenrijk, België en Frankrijk gesteld? <voetnoot nummer="2"/>
      </vraag>
      <vraag nummer="7" voetnoot="3">Besteden de Nederlandse Spoorwegen, die momenteel honderden miljoenen guldens investeren in het aanbrengen van allerlei comfortverhogende voorzieningen in de bestaande treinstellen, ook aandacht aan het aanbrengen van gesloten toiletvoorzieningen? <voetnoot nummer="3"/>
      </vraag>
      <vraag nummer="8">Zijn op korte termijn initiatieven van u te verwachten om de regels zodanig aan te passen dat de aanleg van gesloten toiletsystemen wordt bevorderd? </vraag>
      <noten afkomstig="vraag">
         <noot nummer="1">Op grond van de huidige regelgeving moeten lozingen van meer dan tien inwonersequivalent die binnen 40 meter van een rioleringssysteem liggen uiterlijk in het jaar 2002 op dat stelsel worden aangesloten</noot>
         <noot nummer="2">In een aantal van de genoemde landen zijn veel treinstellen voorzien van een gesloten toiletsysteem</noot>
         <noot nummer="3">Volkskrant, 1 april 1999. Te denken is hierbij aan een eigentijds interieur, airconditioning, voorzieningen voor laptops, enz</noot>
      </noten>
   </vragen>
   <antwoorden aantal="6">
      <antwoord nummer="1">Er zijn geen regels ten aanzien van de afvoer van fecaliën in treinen. Lozingen van huishoudelijk afvalwater vanuit pleziervaartuigen zijn op grond van de Wet verontreiniging oppervlaktewater toegestaan en uitgezonderd van de vergunningplicht. Op nieuwe schepen wordt soms een vuilwatertank voor de opvang van huishoudelijk afvalwater gebruikt. Bij de voorbereiding van het Besluit Jachthavens op grond van de Wet milieubeheer en de Wet openluchtrecreatie zijn voor grote jachthavens een vuilwaterinzamelvoorziening en een voorziening voor het legen van chemische toiletten voorzien. Dit besluit zal naar verwachting derde kwartaal 2000 in werking treden. </antwoord>
      <antwoord nummer="2, 3 en 4">Er zijn van treinen geen nadelige gevolgen voor het milieu bekend. Het betreft diffuse verspreiding van organisch materiaal dat grotendeels afbreekbaar is. Het aandeel van de lozingen van huishoudelijk afvalwater vanuit de pleziervaart in de belasting van het oppervlaktewater met zuurstofbindende stoffen is in de orde van grootte van 1%. Deze lozingen vinden geconcentreerd plaats in het vaarseizoen, veelal in kwetsbare wateren of zwemwateren. Risico’s voor de waterkwaliteit vanwege de belasting van zuurstofbindende stoffen en bacteriologische besmettingen zijn niet uit te sluiten. De belasting van het oppervlaktewater door vuilwaterlozingen uit de pleziervaart is op lokale schaal vergelijkbaar met bijvoorbeeld lozingen van huishoudelijk afvalwater uit verspreide bebouwing of riooloverstorten. De kosten voor het aanbrengen van een vuilwatertank of een alternatieve voorziening aan boord zijn substantieel (gemiddeld circa f 2000,– per schip), maar lager dan de kosten voor bijvoorbeeld aansluiting op de riolering of voor een individuele voorziening voor de behandeling van afvalwater (IBA) voor verspreide bebouwing. Investeringen voor een vuilwaterinzamelvoorziening zijn aanzienlijk en kunnen oplopen tot tienduizenden guldens. Het Rijk heeft daarom 5,8 miljoen gulden subsidie ter beschikking gesteld, voor het realiseren van een basisnet van ongeveer 200 inzamelvoorzieningen. </antwoord>
      <antwoord nummer="5">De Nederlandse Spoorwegen hebben het onderwerp zelf opgepakt onder meer uit oogpunt van klantvriendelijkheid en hygiëne en gaan proeven nemen met gesloten systemen. Er is geen aanleiding hogere prioriteit te geven aan dit onderwerp vanuit de rijksoverheid. In de Vierde Nota waterhuishouding is aangegeven dat op termijn vuilwaterlozingen beëindigd moeten worden. Daarbij wordt prioriteit gegeven aan de pleziervaart en passagiersschepen vanwege de concentratie en omvang van de lozingen. De komende jaren worden voorlichting en regelgeving voor vuilwateropvang aan boord in gang gezet, naast de eerder genoemde subsidie en regelgeving voor inzamelvoorzieningen. </antwoord>
      <antwoord nummer="6">In Duitsland en Zwitserland worden in toenemende mate gesloten systemen door spoorwegbedrijven toegepast. In Duitsland zijn daar voorschriften voor. Internationale afspraken van spoorwegondernemingen, UIC-normen, kennen geen bezwaar tegen lozing met open systemen, met uitzondering van lozing door hoge-snelheidstreinen. De Thalys heeft ook een gesloten systeem. In geen van de genoemde landen worden landelijke eisen gesteld aan de behandeling van afvalwater van pleziervaartuigen. Op grond van de Europese Richtlijn Pleziervaartuigen dienen vanaf 1996 nieuwe schepen over ruimte voor een vuilwatertank te beschikken, het gebruik van een vuil-watertank is niet verplicht. </antwoord>
      <antwoord nummer="7">Ja. De Nederlandse Spoorwegen investeren in te starten proeven met gesloten toiletsystemen in intercityrijtuigen. In dit ICR-materiaal zullen vanaf januari 2000 nieuwe gesloten systemen worden ingebouwd. Het daarvoor gekozen systeem is gebaseerd op bacteriologische afbraak. Bij het slagen van de proeven zullen vanaf 2001 alle intercitytreinen, die het merendeel van het materiaalpark uitmaken, worden voorzien van gesloten systemen. </antwoord>
      <antwoord nummer="8">Zie antwoord 5. </antwoord>
      <noten afkomstig="antwoord"/>
   </antwoorden>
</kvr>
