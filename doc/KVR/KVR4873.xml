<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de frequentie van het tandartsbezoek. (Ingezonden 4 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4873
</item>
         <item attribuut="Inhoud">Vragen over een publicatie in het Nederlands Tandartsenblad (52/6/1997) over het onderzoek naar de tandheelkundige praktijkvoering in 1995. De vragen spitsen zich toe op de afname van het tandartsbezoek in relatie tot lage inkomensgroepen.</item>
         <item attribuut="Rubriek">Gezondheidszorg (Tandheelkunde)</item>
         <item attribuut="Trefwoorden">Tandheelkunde</item>
         <item attribuut="Vindplaats">Kamervragen met antwoord 1996-1997, nr. 1151, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-05-02</item>
         <item attribuut="Datum_indiening">1997-04-04</item>
         <item attribuut="Document-id">KVR4873</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2351" allpagenumbers="2351 2352" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1151" onderwerp="" indiendatum="1997-04-4">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-05-2">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de publicatie in het Nederlands Tandartsenblad over het onderzoek naar de tandheelkundige praktijkvoering in 1995? <voetnoot nummer="1"/>
      </vraag>
      <vraag nummer="2">Wat is uw mening over de door een belangrijk deel van de tandartsen geconstateerde afname van de frequentie van het tandartsbezoek en de verandering in de zorgvraag? </vraag>
      <vraag nummer="3">Vindt u het zorgwekkend, dat verscheidene tandartsen een vraaguitval constateren bij patiënten uit de laagste inkomensgroepen, in het bijzonder bij hen die geen aanvullende verzekering hebben afgesloten? </vraag>
      <vraag nummer="4">Duidt de anderzijds toegenomen vraag naar luxere en uitgebreidere behandelingen door ziekenfondsverzekerden met een toereikende aanvullende verzekering op het ontstaan van een tweedeling in de tandzorg; wordt door deze ontwikkeling niet juist kostenverhoging in de hand gewerkt? </vraag>
      <vraag nummer="5">Wilt u uw reactie geven op de door verschillende tandartsen geconstateerde verschuiving naar eenvoudige behandelingen (bijvoorbeeld grote vullingen of zelfs extractie in plaats van endodontie)? </vraag>
      <vraag nummer="6">Wilt u reageren op de constatering van verschillende tandartsen dat geplande en noodzakelijke behandelingen soms vanwege de kosten door de patiënt worden uitgesteld? </vraag>
      <vraag nummer="7">Bent u bereid met de NMT te overleggen over nader onderzoek naar de effecten van de tandzorgmaatregel per 1 januari 1995 op het gebruik van tandzorg, met name bij de tandartspraktijken in de volkswijken? NMT = Nederlandse Maatschappij tot bevordering der Tandheelkunde </vraag>
      <noten afkomstig="vraag">
         <noot nummer="1">Nederlands Tandartsenblad 52/6/1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het kabinet heeft de beperking van de aanspraak op tandheelkundige hulp verantwoord geacht vanwege de sterk toegenomen bewustheid van het belang van een goede mondgezondheid. Daarbij is ook het besef van de eigen verantwoordelijkheid gegroeid. De door de tandartsen geconstateerde afname in de bezoekfrequentie in 1995 is een direct gevolg van het flexibiliseren van het periodieke bezoek aan de tandarts tot in beginsel een keer per jaar, in plaats van het verplichte halfjaarlijkse controlebezoek. Om zorginhoudelijke redenen is tot deze flexibilisering besloten. Een halfjaarlijks controlebezoek is lang niet altijd nodig. Ook uit het oogpunt van een doelmatige zorgverlening wordt een dergelijke frequentie niet meer wenselijk geacht. Overigens is de afname van de frequentie van het tandartsbezoek geconstateerd in 1995 ten opzichte van 1994. Vergelijken we de cijfers over 1995 met die van 1992 en 1993 dan blijkt de bezoekfrequentie in 1995 hoger te liggen dan in de eerdere jaren. Ook de verandering in de zorgvraag is een beoogd effect. Het kabinet heeft bij de maatregelen met betrekking tot de aanspraken op tandheelkundige hulp, de verwachting geuit dat hiermee de financiële risico’s voor de burger overzienbaar blijven en de gewenste financiële verantwoordelijkheid van de burger tot zijn recht kan komen. Dat in een systeem met meer keuzevrijheid de zorgvraag verandert ten opzichte van een meer gereguleerd systeem ligt in de rede. </antwoord>
      <antwoord nummer="3">Slechts 3% van de tandartsen constateert een afname in het tandartsbezoek bij de laagste inkomensgroepen. Daarbij komt dat in de loop van 1995 en 1996 juist voor deze groep door bijvoorbeeld gemeenten collectief aanvullende verzekeringen zijn afgesloten. </antwoord>
      <antwoord nummer="4">Veel van de gevraagde «luxere en uitgebreidere» behandelingen hebben nooit als verstrekking in het ziekenfondspakket gezeten. Door het wegnemen van de beperkingen van het ziekenfondspakket heeft de burger meer keuzemogelijkheden gekregen. Hiermee wordt invulling gegeven aan het stimuleren van de eigen verantwoordelijkheid van de burger. </antwoord>
      <antwoord nummer="5">Het gaat hier slechts om een voorbeeld om aan te geven welke veranderingen in de zorgvraag worden waargenomen. Verschillende tandartsen constateren dat de patiënt zich meer bewust wordt van de kosten van tandheelkundige behandelingen. In de tandheelkunde is het vaak zo dat er voor de oplossing van een probleem gekozen kan worden uit meer mogelijkheden. Het is dan in het algemeen niet zo dat de ene oplossing beter is dan de andere. De wensen van de patiënt zijn doorslaggevend bij de uiteindelijke keuze die gemaakt wordt na gedegen voorlichting over voors en tegens van de verschillende mogelijkheden. </antwoord>
      <antwoord nummer="6">Ook hier gaat het om een zeer beperkt aantal waarnemingen. Overigens is hierbij ook opgemerkt dat in veel van die gevallen uitstel geen afstel betekent. Ook hier speelt de eigen verantwoordelijkheid van de patiënt een belangrijke rol. In de mondzorg zijn veel situaties denkbaar waarbij uitstel verantwoord is. Het is gebruikelijk dat een tijdpad voor de gehele behandeling wordt uitgezet in overleg met de patiënt. </antwoord>
      <antwoord nummer="7">Inmiddels is het door u bedoelde overleg al totstandgekomen. Te gelegener tijd zal ik u informeren over de resultaten daarvan. </antwoord>
      <noten afkomstig="antwoord"/>
   </antwoorden>
</kvr>
