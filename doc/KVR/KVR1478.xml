<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vliegenthart (PvdA) Cherribi(VVD), Van Vliet (D66) en Doelman-Pel (CDA) over plaatsing van jeugdigen in instellingen (Ingezonden 25 april 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1478
</item>
         <item attribuut="Inhoud">Betreft een uitspraak van de Haagse Rechtbank in de zaak van SJR te Rotterdam betreffende de plaatsing van een zwakbegaafde jongere in een gesloten inrichting.</item>
         <item attribuut="Rubriek">Welzijn (Geestelijk gehandicapten) Welzijn (Jeugdigen)</item>
         <item attribuut="Trefwoorden">Geestelijk gehandicapten Jeugdhulpverlening Kinderbescherming</item>
         <item attribuut="Vindplaats">Kamervragen met antwoord 1994-1995, nr. 834, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Vliegenthart</persoon>
            <persoon partij="VVD">Cherribi</persoon>
            <persoon partij="D66">Van Vliet</persoon>
            <persoon partij="CDA">Doelman-Pel</persoon>
         </item>
         <item attribuut="Datum_reaktie">1995-05-24</item>
         <item attribuut="Datum_indiening">1995-04-25</item>
         <item attribuut="Document-id">KVR1478</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1699" allpagenumbers="1699 1700" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="834" onderwerp="" indiendatum="1995-04-25">
         <vrager partij="PvdA" oorsprong="parlement">Vliegenthart</vrager>
         <vrager partij="VVD" oorsprong="parlement">Cherribi</vrager>
         <vrager partij="D66" oorsprong="parlement">Van Vliet</vrager>
         <vrager partij="CDA" oorsprong="parlement">Doelman-Pel</vrager>
         <vraagt-aan/>
      </vraagdata>
      <antwoorddata antwoorddatum="1995-05-24">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de uitspraak van de Haagse Rechtbank in de zaak van de SJR te Rotterdam betreffende de plaatsing van een 16-jarige zwakbegaafde jongere in een gesloten inrichting? </vraag>
      <vraag nummer="2">Waarom hebt u besloten beroep aan te tekenen tegen deze uitspraak? </vraag>
      <vraag nummer="3">Deelt u de opvatting, dat de artikelen 8, 11 en 24 van de Wet op de jeugdhulpverlening de overheid verplichten voldoende middelen ter beschikking te stellen opdat in ieder geval in een genoegzaam aanbod van plaatsen voorzien wordt ten behoeve van jeugdigen ten aanzien van wie een maatregel van kinderbescherming getroffen is? </vraag>
      <vraag nummer="4">Wat is uw oordeel over het feit dat steeds vaker instellingen vanwege capaciteitsproblemen via de rechter plaatsing van jeugdigen in instellingen afdwingen? </vraag>
      <vraag nummer="5">Hebt u het aan de Kamer toegezegde onderzoek naar de plaatsingsproblematiek afgerond? Mogen wij uit de berichten in de media over de besluitvorming in het kabinet afleiden dat de Kamer zo snel mogelijk het Plan van aanpak zal ontvangen? </vraag>
      <noten afkomstig="vraag">
         <noot nummer="1"/>
         <noot nummer="1" datum="1995-04-13" bron="Volkskrant">Volkskrant, 13 april 1995</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 4" voetnoot="1">Ingevolge het eerste lid van artikel 8 van de Wet op de jeugdhulpverlening voorziet het (Rijks)plan, dat jaarlijks telkens voor vier jaren door de minister van Volksgezondheid, Welzijn en Sport en de minister van Justitie wordt vastgesteld, in ieder geval in een genoegzaam aanbod van jeugdhulpverlening ten behoeve van jeugdigen ten aanzien van wie een maatregel van justitie¨le kinderbescherming is toegepast. Eenzelfde bepaling kent het tweede lid van artikel 10 inzake het plan dat voor provinciale staten jaarlijks voor vier jaren wordt vastgesteld. Op grond van deze bepalingen rust op de plannende overheid de verplichting zich – in het bijzonder bij justitie-pupillen – tot het uiterste in te spannen om de vraag naar en het aanbod van plaatsen in jeugdhulpverleningsvoorzieningen zo goed mogelijk op elkaar af te stemmen. De mate van deze inspanning wordt echter bepaald door de financie¨le middelen die door de begrotingswetgever worden vastgesteld. Binnen de financie¨le ruimte die aan de overheden wordt geboden, dient de uitvoering van de Wet op de jeugdhulpverlening te geschieden. Dit betekent, dat er geen sprake is van een zogenaamde «open-eind»-financiering (vergelijk de behandeling van het initiatief-wetsvoorstel Wet op de jeugdhulpverlening, Eerste Kamer, vergaderjaar 1987–1988, 19 399, nr. 174b, p. 7). Gelet op het bovenstaande zijn wij van oordeel, dat noch de tekst van artikel 8 van de Wet op de jeugdhulpverlening, noch de parlementaire geschiedenis voor de rijksoverheid de (resultaats)verbintenis cree¨ert om ervoor te zorgen dat op het moment dat door (een wettelijke vertegenwoordiger van) een jeugdige een aansprak op een jeugdhulpverleningsvoorziening wordt gemaakt, deze voorziening ook beschikbaar is. Deze verplichting vloeit onzes inziens evenmin voort uit artikel 24 van de Wet op de jeugdhulpverlening waarin een voorrangsregeling voor justitiepupillen is opgenomen. Dat dit ook niet is beoogd, blijkt uit de Memorie van Antwoord bij het bovengenoemde initiatief-wetsvoorstel waarin wordt aangegeven dat een voorrangsbepaling nodig is «om te waarborgen dat een justitie¨le plaatsing, als er plaats is, met voorrang boven andere plaatsingen wordt gerealiseerde» <voetnoot nummer="1"/>. Hierbij merken wij op dat naar onze mening de president in kort geding ten onrechte ervan is uitgegaan, dat in de onder vraag 1 genoemde zaak de Wet op de jeugdhulpverlening van toepassing is. De voorzieningen waarop deze Wet van toepassing is, zijn – limitatief – opgenomen in de bij de Wet behorende bijlage. Deze bijlage maakt onderdeel uit van de Wet en kan alleen bij wet worden gewijzigd. De president heeft – overeenkomstig het in kort geding gevorderde – de Staat bevolen de 16-jarige zwakbegaafde jongen binnen zes weken te plaatsen in het orthopedagogisch centrum Groot Emaus. Groot Emaus is een inrichting voor verstandelijk gehandicapte jeugdigen en een voorziening uit hoofde van de Algemene wet bijzondere ziektekosten. Groot Emaus is derhalve geen instelling waarop de Wet op de jeugdhulpverlening van toepassing is. Wat daar verder ook van zij, de president heeft de 16-jarige jongen bij voorrang in Groot Emaus doen plaatsen. De president doorbreekt hiermee de (volgorde van de) wachtlijst zonder daarbij de belangen van de andere jeugdigen die op de wachtlijst staan, te wegen. Mede en vooral om de hiervoor genoemde redenen hebben wij besloten de uitspraak voor te leggen aan een hogere rechter. </antwoord>
      <antwoord nummer="5">Onlangs is de eerste fase van bedoeld onderzoek, een primaire inventarisatie en analyse afgerond. Onmiddellijk aansluitend is inmiddels een breder samengestelde werkgroep, met vertegenwoordigers van IPO en Werkgeversorganisaties aan de slag gegaan. Deze werkgroep richt zich op een andere verdieping en detaillering van de huidige plaatsingsproblematiek en zal in juli a.s. haar bevindingen rapporteren. Een overzicht van de resultaten van het onderzoek tot nu toe hebben wij opgenomen in een brief die dezer dagen aan de Voorzitter van de Tweede Kamer wordt toegezonden. Op grond van de eerste resultaten van het onderzoek heeft de staatssecretaris van VWS in het kader van de voorbereiding van de rijksbegroting 1996 een claim voor extra middelen voor jeugdhulpverlening neergelegd. Indien het kabinet erin slaagt om vanaf 1996 structureel extra middelen beschikbaar te stellen voor de Jeugdhulpverlening zal een plan worden ontwikkeld voor gerichte en evenwichtige inzet van deze middelen. Op korte termijn zal daaromtrent overleg plaatsvinden met IPO en Werkgeversorganisaties. Het beoogde plan zal worden gepresenteerd in het Rijksplan Jeugdhulpverlening c.q. macrokader jeugdzorg 1996–1999. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 1986–1987, 19 399, nr. 11, p. 24</noot>
      </noten>
   </antwoorden>
</kvr>
