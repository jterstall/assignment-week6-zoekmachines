<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Defensie over een wervingscampagne voor F-16 piloten. (Ingezonden 9 september 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10313
</item>
         <item attribuut="Inhoud">Vragen over de kosten en effectiviteit van de wervingscampagne van Defensie waarbij 1,2 miljoen 3D-brilletjes zijn ingestoken bij de Telegraaf.</item>
         <item attribuut="Rubriek">Inkomen en rechtspositie (Werving en selectie) Veiligheidsbeleid en defensie (Luchtmacht)</item>
         <item attribuut="Trefwoorden">Luchtmacht Werving en selectie</item>
         <item attribuut="Vindplaats">Kamervragen met antwoord 1999-2000, nr. 60, Tweede Kamer</item>
         <item attribuut="Vraagnr_bij_indiening">2989918120</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-10-05</item>
         <item attribuut="Datum_indiening">1999-09-09</item>
         <item attribuut="Document-id">KVR10313</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="127" allpagenumbers="127 128" vetnummer="2989918120" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10313" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="60" onderwerp="" indiendatum="1999-09-9">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="1999-10-5">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het ANP-bericht «Luchtmacht laat 1,2 miljoen 3D-brilletjes insteken bij Telegraaf»? <voetnoot nummer="1"/>
      </vraag>
      <vraag nummer="2">Is het de bedoeling van deze advertentie en bijbehorende brilletjes ervoor te zorgen dat jongeren met andere ogen naar defensie gaan kijken? Zo ja, welk beeld zouden zij dan van defensie moeten krijgen? Zo neen, waar zijn die brilletjes dan voor bedoeld? </vraag>
      <vraag nummer="3">Is het uiteindelijk beoogde resultaat van deze werving slechts 2 (zegge twee) gekwalificeerde F-16 piloten? Zo ja, rechtvaardigt dat naar uw mening een investering van 750 000 gulden? </vraag>
      <vraag nummer="4">Hoeveel eindexamenkandidaten HAVO en VWO telt Nederland op dit moment? Hoe beoordeelt u de verhouding tussen de omvang van de doelgroep, eindexamenkandidaten van HAVO en VWO, en het aantal (1,2 miljoen) 3D-brilletjes? </vraag>
      <vraag nummer="5">Is het waar dat de luchtmacht in de komende drie jaar 45 miljoen gulden zal besteden aan PR-activiteiten? Hoe verhoudt dit bedrag zich tot bestedingen aan PR-activiteiten bij andere sectoren van de Nederlandse overheid? </vraag>
      <vraag nummer="6">Gaat het bij deze campagnes om meer dan alleen werving van personeel? Zo ja, wat dan? Zo neen, is de wervingsbehoefte van de luchtmacht de komende drie jaar dusdanig groot dat dit een investering van 45 miljoen gulden rechtvaardigt? </vraag>
      <vraag nummer="7">Hoe groot is het totale PR-budget voor werving voor de gehele krijgsmacht? </vraag>
      <vraag nummer="8">Is het niet beter om te wachten met een zeer omvangrijke en kostbare advertentiecampagne tot na de discussie over de nieuwe defensienota, zodat ook duidelijk is wat de werkelijke wervingsbehoefte van elk deel van de krijgsmacht is? </vraag>
      <noten afkomstig="vraag">
         <noot nummer="1" datum="1999-09-8" bron="ANP">ANP, 8 september 1999, 14.15 uur</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Neen. De advertentie is bedoeld om personeel te werven. De brilletjes zijn bedoeld om de foto in de advertentie een driedimensionaal (3D) effect te geven. </antwoord>
      <antwoord nummer="3">De campagne waarvan deze advertentie deel uitmaakt, is erop gericht voldoende kandidaten te vinden voor de vliegopleidingen die in 2000 aanvangen. Er is behoefte aan 45 vliegers. De eenmalige extra uitgaven in verband met de toevoeging van de 3D-brilletjes bedragen f 350 000 en komen ten laste van het reguliere advertentiebudget van de Koninklijke luchtmacht. </antwoord>
      <antwoord nummer="4">Dit jaar zijn er in Nederland 62 000 Havo en VWO-eindexamenkandidaten (bron CBS). De advertentie is in de eerste plaats gericht op het werven van vliegers. Het blijkt dat slechts één op de 90 kandidaten door de selectie komt en vervolgens de opleiding tot vlieger succesvol weet af te sluiten. Om in 2000 in de behoefte van 45 vliegers te voorzien, zijn derhalve ruim 4000 sollicitanten nodig op in totaal 62 000 eindexamenkandidaten. Naast vliegers heeft de Koninklijke luchtmacht ook behoefte aan personeel voor andere functies die een vooropleiding Havo/VWO vereisen. De advertentie is erop gericht ook daarvoor kandidaten te genereren. Ten slotte probeert de Koninklijke luchtmacht door middel van de advertentie de aandacht te trekken van scholieren die in 2000 nog niet aan hun eindexamen toe zijn, maar zich al wel oriënteren op de arbeidsmarkt. </antwoord>
      <antwoord nummer="5">Het bedrag van f 45 miljoen is niet voor pr-activiteiten, maar voor al het drukwerk van de Koninklijke luchtmacht in de komende drie jaar. Slechts een deel van het totaalbedrag wordt aangewend voor drukwerk voor wervingsdoeleinden. Het is mij niet bekend hoe dit zich verhoudt tot de wervingsbudgetten van andere overheidssectoren. </antwoord>
      <antwoord nummer="6">Zie het antwoord op vraag 2 en 5. </antwoord>
      <antwoord nummer="7">De gehele krijgsmacht heeft voor het jaar 2000 67 miljoen gulden begroot voor wervingscampagnes. De verdeling over de krijgsmachtdelen is als volgt: de Koninklijke landmacht 37 miljoen gulden, de Koninklijke luchtmacht 17 miljoen gulden en de Koninklijke marine 13 miljoen gulden. </antwoord>
      <antwoord nummer="8">De wervingsinspanning is erop gericht de krijgsmachtdelen te voorzien van voldoende aantallen gekwalificeerd personeel. Advertentiecampagnes zijn hiervoor een onontbeerlijk hulpmiddel. De opschorting van dergelijke campagnes zou ernstig afbreuk doen aan de wervingsinspanning en de personeelsvoorziening negatief beïnvloeden. Dit zou niet zonder operationele gevolgen blijven. Er is thans reeds een extra wervingsinspanning nodig omdat er in een aantal categorieën, waaronder vliegers, een tekort aan personeel bestaat. </antwoord>
      <noten afkomstig="antwoord"/>
   </antwoorden>
</kvr>
