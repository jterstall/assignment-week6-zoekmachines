<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (VVD) aan de minister van Economische Zaken over de voorgenomen fusie tussen Essent en NUON. (Ingezonden 8 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27431
</item>
         <item attribuut="Inhoud">Aanvullende vragen over de voorwaarden van de NMa over de afbouw van de gezamelijk productiecapaciteit en over gevolgen voor de te realiseren extra productiecapacteit in Nederland. Zie ook vragen van het lid Jansen, ingezonden 1 februari 2007, naar aanleiding van een bericht in De Volkskrant van 31 januari 2007. Gevraagd wordt of de huidige wetgeving toereikend is om te voorkomen dat het door de fusie ontstane bedrijf misbruik gaat maken van zijn bijna-monopoliepositie. Ook stelt vragensteller voor om een wettelijk maximum te stellen aan de winstuitkering op overheidsinvesteringen.</item>
         <item attribuut="Rubriek">Bedrijfsleven en industrie (Concentraties) Energie, water en grondstoffen (Energiebedrijven) Handel en economie (Mededinging)</item>
         <item attribuut="Trefwoorden">Concentraties Energiebedrijven Mededinging</item>
         <item attribuut="Vindplaats">Kamervragen met antwoord 2006-2007, nr. 908, Tweede Kamer</item>
         <item attribuut="Vraagnr_bij_indiening">2060707390</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Zijlstra</persoon>
         </item>
         <item attribuut="Datum_reaktie">2007-03-02</item>
         <item attribuut="Datum_indiening">2007-02-08</item>
         <item attribuut="Document-id">KVR27431</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1943" allpagenumbers="1943 1944" vetnummer="2060707390" code="0607tkkvr908" lopendefooter="Tweede Kamer, vergaderjaar 2006–2007, Aanhangsel" filenaam="KVR27431" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="908" onderwerp="" indiendatum="2007-02-8">
         <vrager partij="VVD" oorsprong="parlement">Zijlstra</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-03-2">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de voorgenomen fusie tussen Essent en Nuon vanwege mededingingsbezwaren waarschijnlijk zal leiden tot een door de Nederlandse Mededingingsautoriteit (NMa) opgelegde remedie in de vorm van de afbouw van de gezamenlijke productiecapaciteit? <voetnoot nummer="1"/>
      </vraag>
      <vraag nummer="2">Is het u voorts bekend dat Nuon in de Eemshaven het eerste aansluitrecht op het hoofdtransportnet van TenneT heeft en daarmee investeringen in productiecapaciteit door andere geïnteresseerde partijen feitelijk kan blokkeren? Hoe waarschijnlijk is het dat Nuon inderdaad zal overgaan tot een grote investering in productiecapaciteit in de Eemshaven, gezien de te verwachten NMa remedie? </vraag>
      <vraag nummer="3">Bent u, gezien de doelstelling om de Nederlandse productiecapaciteit te verhogen en gezien de voorgenomen fusie tussen Essent en Nuon, bereid er bij TenneT op aan te dringen de aansluitprocedure voor de Eemshaven te heropenen om daarmee andere partijen de mogelijkheid te bieden op die locatie een energiecentrale te realiseren en daarmee onnodige vertragingen in de realisatie van extra productiecapaciteit te voorkomen? </vraag>
      <vraag nummer="4">Kunt u aangeven wat de criteria zijn van de aansluitprocedure van TenneT aan de hand waarvan is of wordt beslist welke partij op het 380 KV-station Eemshaven aangesloten wordt en daar een energiecentrale kan realiseren? Is hierbij sprake van een vastgestelde periode waarbinnen de bouw moet zijn gerealiseerd? </vraag>
      <vraag nummer="5">Indien de toewijzingscriteria op basis van «first come first serve» zijn, bent u in dat geval bereid andere criteria te overwegen, zoals bijvoorbeeld het Engelse systeem (borgbetaling) of het Duitse systeem (proportionaliteit)? Toelichting Deze vragen dienen ter aanvulling op eerdere vragen terzake van het lid Jansen (SP), ingezonden 1 februari 2007 (vraagnummer 2060706950). </vraag>
      <noten afkomstig="vraag">
         <noot nummer="1">Visiedocument Concentraties Energiemarkten, Nederlandse Mededingingsautoriteit, Den Haag, november 2006, pagina 92</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik ben op de hoogte van de recente aankondigingen van de fusie. Tevens ben ik bekend met het vorig jaar uitgebrachte visiedocument van de NMa over concentraties in de energiesector. Op het moment van schrijven heeft de NMa nog geen aanmelding van de fusieplannen van Essent en Nuon ontvangen. </antwoord>
      <antwoord nummer="2">Ja, het is mij bekend dat Nuon een aansluitcontract met de netbeheerder TenneT heeft gesloten. Het eerste aansluitrecht ligt nu bij Nuon. Daarmee is de totaal beschikbare vrije aansluitcapaciteit vrijwel uitgeput. TenneT zet nu alle zeilen bij om de capaciteit van de hoogspanningsleidingen die de in Eemshaven geproduceerde elektriciteit naar de afnemergebieden transporteren, zo snel mogelijk structureel te vergroten. Daarnaast worden de mogelijkheden onderzocht om in de tussenliggende periode totdat de structurele capaciteitsuitbreiding een feit is, met tijdelijke operationele maatregelen ruimte te maken voor nieuwe aansluitingen ter plaatse. Het is aan de marktpartijen om te beslissen over hun investeringsprojecten èn sluitingsplannen. Na de aanmelding van het fusievoornemen zal de NMa na een gedegen onderzoek een definitieve beoordeling opstellen. Dan pas wordt bekend of en welke aanpassingen Nuon en Essent zullen moeten treffen op het gebied van productievermogen. </antwoord>
      <antwoord nummer="3">Nee. Zoals aangegeven heeft de NMa nog geen aanmelding van het fusievoornemen ontvangen. Een dergelijke ingreep op dit moment zou de rechtszekerheid van een aansluitcontract te niet doen. Ik zie er op dit moment op toe dat netbeheerder TenneT alle mogelijke technische oplossingen onderzoekt om de capaciteit van het net in de Eemshaven tijdelijk te vergroten. Tevens zal ik in nauwe samenwerking met TenneT werken aan de maximale versnelling van de procedures om de structurele netverzwaring te realiseren. Langs deze twee wegen verwacht ik dat nieuwe partijen voldoende inzicht kan worden gegeven, op welk moment capaciteit voor hen beschikbaar komt. </antwoord>
      <antwoord nummer="4 en 5">Netbeheerder TenneT hanteert inderdaad het «eerst komt – eerst maalt»-systeem. Naar aanleiding van vragen van marktpartijen zal de Directie Toezicht Energie van de Nederlandse Mededingingsautoriteit (DTe) de door TenneT gehanteerde aansluitprocedure tegen het licht houden aan de hand van een aantal uitgangspunten, waaronder het belang van een goed investeringsklimaat. Bij dit onderzoek zullen tevens de Engelse en Duitse voorbeelden worden betrokken. Daarnaast ontwikkelt NMa/DTe een algemeen kader voor het toerekenen van kosten die worden veroorzaakt door met marktpartijen overeengekomen tijdelijke oplossingen. Voorts zal ik NMa/DTe vragen een onderzoek te starten naar de vraag of er in geval van tijdelijke schaarste wellicht ruimte bestaat om te komen tot een meer efficiënte verdeling van de schaarse capaciteit. Ik verwacht dat ik u hierover tegen het einde van het jaar nader kan informeren. </antwoord>
      <noten afkomstig="antwoord"/>
   </antwoorden>
</kvr>
