<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolbert (PvdA) aan de staatssecretaris van Volksgezondheid, Welzijn en Sport over de monitor Geestelijke Gezondheidszorg van het Trimbos Instituut. (Ingezonden 5 april 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28118
</item>
         <item attribuut="Inhoud">Vragen naar aanleiding van Monitor Geestelijke Gezondheidszorg (Trimbos Instituut), waarin geconstateerd wordt dat psychische, psychosociale en depressieve klachten van ouderen door huisartsen niet voldoende worden onderkend en worden doorverwezen. Indiener bepleit het beter inrichten van de opleiding van eerstelijnspsychologen op hulpverlening aan ouderen.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Medische beroepen) Welzijn (Ouderen)</item>
         <item attribuut="Trefwoorden">Artsen Geestelijke gezondheidszorg Ouderen</item>
         <item attribuut="Vindplaats">Kamervragen met antwoord 2006-2007, nr. 1530, Tweede Kamer</item>
         <item attribuut="Vraagnr_bij_indiening">2060711640</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Wolbert</persoon>
         </item>
         <item attribuut="Datum_reaktie">2007-05-14</item>
         <item attribuut="Datum_indiening">2007-04-05</item>
         <item attribuut="Document-id">KVR28118</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3245" allpagenumbers="3245 3246" vetnummer="2060711640" code="0607tkkvr1530" lopendefooter="Tweede Kamer, vergaderjaar 2006–2007, Aanhangsel" filenaam="KVR28118" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1530" onderwerp="" indiendatum="2007-04-5">
         <vrager partij="PvdA" oorsprong="parlement">Wolbert</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-05-14">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u de monitor Geestelijke Gezondheidszorg Ouderen van het Trimbos Instituut? </vraag>
      <vraag nummer="2">Wat vindt u van de constatering van de onderzoekers dat de psychische, psychosociale en depressieve klachten van ouderen door huisartsen niet voldoende worden onderkend en worden doorverwezen? Wat vindt u in dit verband van het gegeven dat slechts een zeer gering aantal cliënten wordt behandeld voor genoemde klachten? </vraag>
      <vraag nummer="3">Bent u van plan de opleidingen van eerstelijnspsychologen beter in te richten op hulpverlening aan ouderen? </vraag>
      <vraag nummer="4">Kunt u toezeggen dat u de ontwikkeling van de aanbevolen kosteneffectieve psychologische en psychosociale interventies gaat stimuleren, zodat verpleeg- en verzorgingshuizen beter kunnen zorgen voor ouderen met chronisch psychiatrische problemen? Wat vindt u in dit verband van de aanbeveling meer deskundige psychologen op te leiden en aan te stellen? </vraag>
      <vraag nummer="5">Bent u van plan de aanbeveling voor het opzetten van specifieke peilstations, zoals de huisartsen peilstations van het Nederlands Instituut voor Onderzoek van de Gezondheidszorg (NIVEL), op te volgen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het in de Monitor Geestelijke gezondheidszorg Ouderen (MGO) geconstateerde feit dat huisartsen psychische klachten bij ouderen onvoldoende onderkennen en gebrekkig verwijzen is een belangrijk aandachtspunt. Het is de vraag of van hen verwacht mag worden in een tien minuten-gesprek voldoende aandacht aan de in sommige gevallen complexe en chronische zorgvraag van ouderen te kunnen schenken. Dit is een van de redenen dat in de eerstelijn initiatieven worden ontplooid om huisartsen met behulp van praktijkondersteuners te ondersteunen bij de vraagverheldering van o.a. ouderen met psychische klachten. Daarnaast zal per 1 januari 2008 een beter sluitende keten van eerstelijns zorg mogelijk zijn, omdat dan 8 zittingen eerstelijnspsychologische zorg onderdeel gaan uitmaken van de Zorgverzekeringswet (Zvw). Dit betekent dat er geen financiële belemmeringen meer hoeven te zijn voor doorverwijzing door een huisarts van ouderen met psychische klachten naar de eerstelijnspsychologische zorg. </antwoord>
      <antwoord nummer="3">De opleiding tot eerstelijnspsycholoog is een postinitiële vakopleiding, die valt onder de verantwoordelijkheid van de betrokken beroepsvereniging; dit betekent dat de eisen die horen bij de kwalificatieregeling tot (her)registratie als eerstelijnspsycholoog worden bepaald onder auspiciën van deze. Ik heb inhoudelijk geen bemoeienis met het curriculum van de opleiding en laat het aan de desbetreffende beroepsvereniging over om te beoordelen in hoeverre aanpassing hiervan op grond van een veranderende zorgvraag van ouderen in de praktijk noodzakelijk is. Een van de voorwaarden voor instroom in de opleiding tot eerstelijnspsycholoog is een registratie als gezondheidszorgpsycholoog volgens artikel 3 van de Wet Beroepen in de Gezondheidszorg (Wet BIG) dan wel deelname aan deze opleiding. Hieruit blijkt dat er voldoende waarborgen zijn voor een kwalitatief hoogstaand opleidingsniveau van eerstelijnspsychologen. </antwoord>
      <antwoord nummer="4">De inhoudelijke ontwikkeling van kostenteffectieve interventies voor ouderen is primair de verantwoordelijkheid van betrokken beroepsgroepen. Binnen het kader van het onderzoeksprogramma Ouderenzorg van ZonMw is tot 2003 kennis verzameld rond dit onderwerp, waar de instellingen die betrokken zijn bij zorg voor ouderen actief gebruik van kunnen maken. Ook binnen de op dit moment lopende programma’s is er ruimte voor nieuwe initatieven op dit vlak, mits ingediende voorstellen voldoen aan de door ZonMw gestelde eisen. Ik ben van mening dat het aanstellingsbeleid voor medewerkers in de ouderenzorg een zaak is van de instellingen zelf en zie hierbij geen bemiddelende rol voor de Minister van Volksgezondheid, Welzijn en Sport weggelegd. Wat betreft de aanbeveling om meer psychologen op te leiden; het is aan het zogeheten College Beroepen en Opleidingen in de Gezondheidszorg (CBOG) om integraal te ramen voor het opleiden van zorgverleners. Ik verwacht dat in de zeer nabije toekomst het CBOG in staat is hierbij de psychologen die een aandeel hebben in de zorg voor ouderen te betrekken. </antwoord>
      <antwoord nummer="5">De haalbaarheidsstudie naar de inrichting van peilstations, als onderdeel van de MGO, heeft nuttige informatie opgeleverd ten bate van het algemene informatiebeleid voor de geestelijke gezondheidszorg. Dat een duidelijk zicht op zowel kwantitatief zorggebruik als de kwaliteit en effectiviteit van zorg aan ouderen noodzakelijk is onderschrijf ik. Wat dit betekent voor de plaats van peilstations binnen de verschillende informatiebronnen die het ministerie ter beschikking staan is op dit moment nog onderwerp van discussie. De mogelijkheid van een pilot met peilstations wordt daarbij serieus in overweging genomen. </antwoord>
      <noten afkomstig="antwoord"/>
   </antwoorden>
</kvr>
