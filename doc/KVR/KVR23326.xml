<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verbeet en Kalsbeek (beiden PvdA) aan de minister-president, minister van Algemene Zaken en de staatssecretaris van Volksgezondheid, Welzijn en Sport over publieksvoorlichting over de Wet Maatschappelijke Ondersteuning (WMO). (Ingezonden 3 juni 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23326
</item>
         <item attribuut="Inhoud">Vragen naar aanleiding van voorlichting op de website van postbus 51 over de Wet Maatschappelijke Ondersteuning (WMO), onder meer over de mededeling dat er geen keuze meer is tussen zorg in natura en het persoonsgebonden budget (PGB). De wet moet nog door beide Kamers worden behandeld, iets wat op de Postbus 51 ebiset onvoldoende duidelijk wordt gemaakt [Aanvulling op eerdere vragen van het lid Bakker (D66), ingezonden 1 juni 2005.]</item>
         <item attribuut="Rubriek">Communicatie, media en informatievoorziening (Overig) Gezondheidszorg (Algemeen) Welzijn (Algemeen)</item>
         <item attribuut="Trefwoorden">Gezondheidszorg Maatschappij en samenleving Overheid Voorlichting Welzijn</item>
         <item attribuut="Vindplaats">Kamervragen met antwoord 2004-2005, nr. 1926, Tweede Kamer</item>
         <item attribuut="Vraagnr_bij_indiening">2040515780</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="PvdA">Verbeet</persoon>
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2005-06-20</item>
         <item attribuut="Datum_indiening">2005-06-03</item>
         <item attribuut="Document-id">KVR23326</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4097" allpagenumbers="4097 4098" vetnummer="2040515780" code="0405tkkvr1926" lopendefooter="Tweede Kamer, vergaderjaar 2004–2005, Aanhangsel" filenaam="KVR23326" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1926" onderwerp="" indiendatum="2005-06-3">
         <vrager partij="PvdA" oorsprong="parlement">Verbeet</vrager>
         <vrager partij="PvdA" oorsprong="parlement">Kalsbeek</vrager>
         <vraagt-aan>de minister-president, minister van Algemene Zaken en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-06-20">
         <antwoorder functie="minister-president" ministerie="">Balkenende, minister van Algemene Zaken</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Waarom is besloten tot publieksvoorlichting via de website van Postbus 51 <voetnoot nummer="1"/>over het voorstel voor een Wet Maatschappelijke Ondersteuning (WMO), dat nog door beide kamers der Staten-Generaal moet worden behandeld? Zijn behalve de website van Postbus 51 al andere kanalen gebruikt of in gebruik voor publieksvoorlichting over de WMO, of zijn hiervoor plannen gemaakt? Zo ja, welke en waarom? </vraag>
      <vraag nummer="2">Is expliciet besloten tot gebruik van de richtlijn voor communicatie over niet-aanvaard beleid? Zo neen, hoe is deze vorm van voorlichting te verklaren? Zo ja, wanneer is hiertoe besloten? Welke zwaarwegende argumenten waren er voor het gebruik van deze richtlijn? Zijn de criteria van de commissie Toekomst Overheidscommunicatie op de voorlichting van toepassing geweest? Kan per criterium worden aangegeven in hoeverre deze in het onderhavige geval opgeld deden en om welke redenen? </vraag>
      <vraag nummer="3">Deelt u de mening dat de WMO gezien de ongerustheid hierover in de samenleving en het feit dat steun van de volksvertegenwoordiging voor het wetsvoorstel niet op voorhand evident is, een controversieel onderwerp is? </vraag>
      <vraag nummer="4">Hoe verhoudt zich de publieksvoorlichting over de WMO tot de mededeling van de minister-president in het algemeen overleg van 12 november 2002 dat bij het toepassen van de richtlijn uiterste terughoudendheid moet worden betracht als sprake is van controversiële onderwerpen? </vraag>
      <vraag nummer="5" voetnoot="2">Kunt u zich voorstellen dat bijvoorbeeld de mededeling op de website dat burgers in de WMO niet meer automatisch de keuze hebben tussen zorg in natura en een persoonsgebonden budget (PGB), terwijl het nog maar zeer de vraag is of dat de uitkomst zal zijn van het debat, voor veel onrust en verwarring zorgt bij betrokkenen? Acht u dit wenselijk? Deelt u de mening dat de vraag of de keuze voor het PGB in de WMO behouden blijft maatschappelijk controversieel is? Hoe verhoudt de voorlichting over het PGB zich tot de met algemene stemmen aanvaarde motie-Arib <voetnoot nummer="2"/>die de regering verzoekt de keuze voor het PGB in de WMO te behouden? </vraag>
      <vraag nummer="6">Waarom wordt maar bij één van de zestien «treffers» WMO op de zoekmachine van de website van Postbus 51 vermeld dat het gaat om een beleidsvoornemen dat nog moet worden goedgekeurd door het parlement, en wordt bij alle overige informatie niet voldaan aan dit criterium uit de richtlijn communicatie over niet-aanvaard beleid? </vraag>
      <vraag nummer="7" voetnoot="3">Waarom is de voorlichting via Postbus 51 niet vermeld of aangekondigd in de antwoorden op vragen 8 en 9 over de implementatiebrief WMO? <voetnoot nummer="3"/>
      </vraag>
      <vraag nummer="8">Bent u bereid de publieksvoorlichting over de WMO te staken totdat het parlement zich over de WMO heeft kunnen uitspreken? Zo neen, waarom niet? </vraag>
      <noten afkomstig="vraag">
         <noot nummer="1" titel="wmo">www.postbus51.nl, zoekmachine met trefwoord «wmo»</noot>
         <noot nummer="2" documenttype="Kamerstuk" kamerstuk-id="29 800 XVI" documentnummer="41">Kamerstuk 29 800 XVI, nr. 41</noot>
         <noot nummer="3" documenttype="Kamerstuk" kamerstuk-id="29 538" documentnummer="16" documentpagina="6">Kamerstuk 29 538, nr. 16, p. 6</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Bakker (D66), ingezonden 1 juni 2005, (vraagnummer 2040515690). </toelichting>
   <antwoorden aantal="8">
      <antwoord nummer="1">Bij Postbus 51 kwamen vragen van burgers binnen over de Wet maatschappelijke ondersteuning (WMO). Wanneer de vragen betrekking hebben op niet-aanvaard beleid wordt afhankelijk van het aantal vragen besloten om de antwoorden op de meest gestelde vragen op de site te plaatsen, duidelijk voorzien van de toevoeging dat het om beleid gaat dat nog niet is aanvaard. Om adequaat op de vragen over de WMO antwoord te kunnen geven, is destijds besloten informatie op de site te verschaffen in de vorm van enkele standaardvragen en antwoorden. Dit past binnen de richtlijnen voor communicatie over niet-aanvaard beleid. Als bron voor deze informatie heeft Postbus 51 gebruik gemaakt van de site van het ministerie van VWS. Zoals bekend, is de publieksvoorlichting namens VWS ondergebracht bij Postbus 51. Er worden geen andere kanalen gebruikt voor publieksvoorlichting. Wel worden de professionals in het veld geïnformeerd door VWS en VNG gezamenlijk. Zo is er de nieuwsbrief Invoering WMO en een website www.invoeringWMO.nl. Hoewel deze informatie niet gericht is op het algemeen publiek, is de informatie vrij toegankelijk. Bij al deze communicatiemiddelen staat de tekst «Het gaat hier om een wetsvoorstel. De beoogde ingangsdatum is 1 juli 2006, dit is echter afhankelijk van goedkeuring door Tweede en Eerste Kamer.» Pas na de goedkeuring van de WMO door de Tweede en Eerste Kamer start er een publiekscampagne in nauwe samenwerking met de gemeenten. </antwoord>
      <antwoord nummer="2">Ja, er is expliciet besloten om gebruik te maken van de richtlijn voor communicatie over niet aanvaard beleid omdat bleek dat er een informatiebehoefte was bij het algemeen publiek. Van de criteria die gelden bij het communiceren over niet aanvaard beleid is alleen de volgende relevant: De overheid mag pro-actief communiceren over niet aanvaard beleid wanneer het geen controversieel onderwerp betreft. De WMO is niet tot een controversieel onderwerp benoemd. Beperkte publieksvoorlichting die voldoet aan de richtlijnen van het communiceren over niet aanvaard beleid zijn toegestaan. </antwoord>
      <antwoord nummer="3">Nee. </antwoord>
      <antwoord nummer="4">De publieksvoorlichting over de WMO heeft zich beperkt tot enkele standaard vragen en antwoorden. Daarmee staat de voorlichting over de WMO niet op gespannen voet met de mededeling van de minister-president. </antwoord>
      <antwoord nummer="5">Verwarring over voornemens van de regering is nooit wenselijk. Nu daar mogelijk aanleiding toe schijnt te zijn zal het antwoord op de vraag op de site helderder worden geformuleerd. De kern van de richtlijn voor communicatie over niet-aanvaard beleid is dat altijd duidelijk moet worden gemaakt dat het om nog niet vastgesteld beleid gaat. </antwoord>
      <antwoord nummer="6">Bij alle teksten op de website van Postbus 51 had apart moeten worden vermeld dat het een beleidsvoornemen betreft. Helaas was dit niet het geval en was de opmerking dat het om een beleidsvoornemen gaat alleen opgenomen in het hoofddocument over de WMO. De teksten met betrekking tot de WMO zijn daarom tijdelijk van de website verwijderd en zullen na aanpassing worden herplaatst. </antwoord>
      <antwoord nummer="7">Vraag 8 over de implementatiebrief WMO had betrekking op communicatie richting de deskundigen in het veld (bijvoorbeeld de gemeenten). Het plaatsen van vragen en antwoorden op Postbus 51 valt niet onder het communicatietraject met de veldpartijen, maar is gericht op het algemeen publiek (burgers). </antwoord>
      <antwoord nummer="8">De beknopte en algemene vragen en antwoorden over de WMO zullen op Postbus 51 blijven staan. Er is immers een informatiebehoefte bij de burgers. Daarnaast is de informatie op de site gebaseerd op openbare stukken. Wel zullen de vragen en antwoorden nogmaals kritisch worden bekeken en zal de toonzetting van de antwoorden zo worden aangepast dat nog duidelijker naar voren komt dat de WMO een wetsvoorstel betreft. Tevens zal bij elke tekst het kader worden geplaatst met de standaard tekst «De WMO is een wetsvoorstel. De beoogde ingangsdatum is 1 juli 2006, dit is echter afhankelijk van goedkeuring door Tweede en Eerste Kamer.» </antwoord>
      <noten afkomstig="antwoord"/>
   </antwoorden>
</kvr>
