<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vliegenthart (PvdA) over het tot stand komen van zogenaamde Melkertbanen in de thuiszorg (Ingezonden 3 mei 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1560
</item>
         <item attribuut="Rubriek">Arbeid (Werkloosheidsbestrijding) Gezondheidszorg (Maatschappelijke gezondheidszorg)</item>
         <item attribuut="Trefwoorden">Thuiszorg Werkloosheidsbestrijding</item>
         <item attribuut="Vindplaats">Kamervragen met antwoord 1994-1995, nr. 913, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1995-06-14</item>
         <item attribuut="Datum_indiening">1995-05-03</item>
         <item attribuut="Document-id">KVR1560</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1865" allpagenumbers="1865 1866" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="913" onderwerp="" indiendatum="1995-05-3">
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="1995-06-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het waar dat de thuiszorg slechts voor 40% van de mogelijkheid gebruik maakt om zogenaamde Melkertbanen tot stand te brengen? </vraag>
      <vraag nummer="2">Wat is de oorzaak van het feit dat er 900 banen minder tot stand komen dan op grond van de afspraken mogelijk is? </vraag>
      <vraag nummer="3">Wat is de stand van zaken met betrekking tot de uitvoering van de regeling bij de bejaardenoorden, de verpleeghuizen, psychiatrische ziekenhuizen en de voorzieningen voor gehandicapten? </vraag>
      <vraag nummer="4">Wat gaat de regering doen om te zorgen dat deze banen alsnog tot stand komen? </vraag>
      <vraag nummer="5">Is de uitvoeringsorganisatie bevoegd om tot een andere verdeling van de gelden over de sectoren te komen? Zo neen, is de regering van plan tot een andere verdeling te komen? </vraag>
      <vraag nummer="6">Is er sprake van een goede afstemming tussen de uitvoeringsorganisaties in de zorgsector (sectorfondsen, COTG en Ziekenfondsraad) en de gemeenten en de RBA’s? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Voor de thuiszorg is in 1995 een bedrag beschikbaar van f 50 miljoen, waarmee na verloop van vier jaar 1250 structurele arbeidsplaatsen van gemiddeld 32 uur kunnen worden geschapen. Op 1 mei 1995 waren er door thuiszorginstellingen zogeheten bereidverklaringen bij het uitvoerend orgaan, in casu het Centraal orgaan tarieven gezondheidszorg (Cotg), voor zo’n f 20 miljoen op kasbasis 1995 ingediend. Er worden volgens de plannen in de loop van 1995 circa 1400 structurele arbeidsplaatsen (32 uren per week) geschapen. In 1996 is hiermee iets meer dan f 50 miljoen gemoeid. Sinds 1 mei 1995 zijn er overigens nog plannen ingediend die de bedragen en het aantal plaatsen iets verhogen. Op structureel niveau komen er dus niet minder banen tot stand. Gekeken naar het kostenbeslag in 1995 is er nog ruimte om plannen in te dienen, waartoe de instellingen ook de gelegenheid is geboden. Hierbij speelt een rol de betrekkelijk korte tijd die de instellingen hebben gehad om plannen te maken en bereidverklaringen in te zenden. </antwoord>
      <antwoord nummer="3 en 4">Om zo snel mogelijk inzicht te hebben en met de toewijzing van plaatsen te kunnen beginnen, is de datum 1 mei in de regeling gehanteerd. Overigens kunnen ook na die datum nog bereidverklaringen binnenkomen en worden toegewezen als het budget in de betreffende sector nog niet op is. Op 1 mei 1995 waren er de volgende bereidverklaringen ontvangen, waarbij het gaat om in 1995 te cree¨ren structurele arbeidsplaatsen van 32 uur: * intramurale sector (ziekenhuizen, psychiatrische ziekenhuizen, verpleeghuizen, zwakzinnigeninstellingen en overige): bijna 3000; * bejaardenoorden: 1170; * dagverblijven en tehuizen voor gehandicapten: 810. Tezamen met de thuiszorg en inclusief de bereidverklaringen sinds 1 mei zijn er ongeveer 6500 arbeidsplaatsen aangemeld. Dit is veel meer dan het beschikbare budget in 1995 (f 100 miljoen) en het daarmee corresponderend aantal arbeidsplaatsen, namelijk ruim 2500. Er is dus vanuit de zorgsectoren een grote bereidheid en behoefte om bedoelde banen te scheppen. Het COTG heeft inmiddels beslist en de overige uitvoerende instanties beslissen zeer binnenkort over de toekenning van plaatsen en middelen aan de instellingen. Wij hebben besloten het hen mogelijk te maken dat in ieder geval alle per 1 mei 1995 aangemelde plaatsen kunnen worden gehonoreerd. Binnen het budget voor 1995 (f 100 miljoen) is daarvoor ruimte, omdat de feitelijke aanstellingsdata in de tweede helft van dit jaar zullen vallen. Dit betekent dat reeds per 1 januari 1996 een groot deel van de voorgenomen plaatsen voor 1996 kan worden gerealiseerd. De middelen voor dat jaar zijn hiermee grotendeels belegd. Voor nieuwe (kleinere) sectoren is in 1996 nog voldoende ruimte beschikbaar. Met dit alles wordt een snel, simultaan en substantieel werkgelegenheidseffect bereikt. Overigens zullen wij met het oog op de toenemende beschikbare middelen in de komende jaren een dringend beroep blijven doen de arbeidsplaatsen vooral te scheppen in de grote steden en te bezetten door werklozen uit die steden. </antwoord>
      <antwoord nummer="5">Voor de thuiszorg geldt dat zowel het Cotg als de Landelijke Vereniging voor Thuiszorg (LVT) de instellingen hebben aangespoord nog bereidverklaringen in te zenden. Mocht op 15 juni 1995 blijken dat er nog sprake is van een onderbesteding op kasbasis in 1995 in die sector, dan zullen de bewindslieden van VWS aangeven hoe de middelen moeten worden herverdeeld over andere sectoren. Het is immers onwenselijk en onnodig gelden onbenut te laten. </antwoord>
      <antwoord nummer="6">We zitten nu in de fase waarin de instellingen plaatsen aanmelden bij de uitvoeringsorganisaties. De instellingen doen daarvan ook een melding aan de betreffende gemeenten en RBA’s. Na toekenning van de plaatsen en middelen dienen de instellingen verder contact op te nemen met gemeenten en RBA’s ten behoeve van de voordracht van personen op de arbeidsplaatsen. Het is derhalve te vroeg om uitspraken te kunnen doen over de afstemming en de werking in de praktijk. </antwoord>
      <noten afkomstig="antwoord"/>
   </antwoorden>
</kvr>
