<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de staatssecretaris van Justitie over illegale gokhallen. (Ingezonden 4 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9168
</item>
         <item attribuut="Inhoud">Vragen over het gedogen, c.q. het bestrijden van illegale gokhallen en de bevoegdheden van gemeenten op dit punt.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Overheidsfinanciën (Kansspelen)</item>
         <item attribuut="Trefwoorden">Criminaliteitsbestrijding Kansspelen Rechtshandhaving</item>
         <item attribuut="Vindplaats">Kamervragen met antwoord 1998-1999, nr. 1193, Tweede Kamer</item>
         <item attribuut="Vraagnr_bij_indiening">2989908930</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">1999-04-16</item>
         <item attribuut="Datum_indiening">1999-03-04</item>
         <item attribuut="Document-id">KVR9168</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2443" allpagenumbers="2443 2444" vetnummer="2989908930" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9168" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1193" onderwerp="" indiendatum="1999-03-4">
         <vrager partij="VVD" oorsprong="parlement">Van den Doel</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="16 april 1999), zie ook Aanhangsel Handelingen nr. 1065, vergaderjaar 1998–1999">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Worden illegale gokhallen in Nederland gedoogd? <voetnoot nummer="1"/>Zo ja, waarom? Zo neen, op welke wijze wordt de bestrijding van illegale gokinrichtingen vormgegeven en welke prioriteit kent dit opsporingsbeleid? </vraag>
      <vraag nummer="2">Wanneer zal de studie naar de omvang van het illegale gokwezen in Nederland, zoals uitgevoerd door het College van Toezicht op de Kansspelen, worden afgerond? Bent u bereid dezes studie zo spoedig mogelijk aan de Kamer te doen toekomen? </vraag>
      <vraag nummer="3">Bestaat er een relatie tussen illegale gokinrichtingen en andere vormen van (georganiseerde) criminaliteit zoals drugs-, wapen- en vrouwenhandel? Zo ja, hoe ziet deze relatie eruit? </vraag>
      <vraag nummer="4">Wilt u als onderdeel van de bestrijding van deze ernstige vormen van criminaliteit, ook prioriteit geven aan de bestrijding van de illegale gokhandel? </vraag>
      <vraag nummer="5">Is het waar dat justitie en gemeenten, illegale casino’s slechts met moeite kunnen sluiten? Is dit het gevolg van het gedogen van dergelijke casino’s? Op welke wijze gaat u vorm geven aan de intensivering van de bestrijding van illegale gokinrichtingen? </vraag>
      <vraag nummer="6">Over welke bevoegdheden beschikken gemeenten om illegale gokinrichtingen te sluiten? </vraag>
      <noten afkomstig="vraag">
         <noot nummer="1" datum="1999-02-23" bron="De Volkskrant">De Volkskrant, 23 februari 1999</noot>
      </noten>
   </vragen>
   <antwoorden aantal="4">
      <antwoord nummer="1 en 5">Het bestuursrecht, strafrecht en civiele recht bieden gezamenlijk voldoende mogelijkheden om tegen illegale gokhallen op te treden. De Wet op de economische delicten (de meeste kansspeldelicten zijn economische delicten) biedt voldoende mogelijkheden om deze gelegenheden te kunnen sluiten. Wel is hiervoor een ruime mate van expertise en de inzet van relatief veel (opsporings)capaciteit vereist. Dit wordt onder meer veroorzaakt doordat steeds nieuwe varianten op bestaande kansspelen worden bedacht, waarin een behendigheidselement wordt ingebracht, waarvan moet worden aangetoond dat het spel als kansspel aangemerkt moet worden. Daarbij moet worden bewezen dat niet behendigheid, maar kans overwegend het resultaat bepaalt. Ook het bewijzen dat een speelgelegenheid voor het publiek is opengesteld en dat bedrijfsmatig gelegenheid wordt gegeven om te spelen vergt veelal veel (opsporings)capaciteit, doordat steeds nieuwe constructies worden bedacht om dit te versluieren. Bij het arrondissementsparket te Amsterdam is een landelijk expertisecentrum in oprichting, dat zich onder meer richt op de kansspelen. Doel is onder andere om een beter beeld te krijgen van de aard, omvang en problematiek van illegale casino’s en kennis en ervaring op dit terrein te bundelen. Zoals verwoord in de nota Kansspelen herijkt (Tweede Kamer, 1995–1996, 24 557, nrs. 1–2), wordt de mate waarin prioriteit wordt toegekend aan het aanpakken van illegale gokgelegenheden, als onderdeel van het integraal veiligheidsbeleid, bepaald door het lokale driehoeksoverleg. Dit overleg bepaalt of, en zo ja op welke wijze (bestuurlijk, civiel, strafrechtelijk of een combinatie hiervan) wordt opgetreden en welke capaciteit hiervoor – gezien de prioriteitstelling – kan worden ingezet. Uitgangspunt hierbij is, dat het strafrechtelijk instrumentarium wordt ingezet als uiterste middel en waar mogelijk wordt gecombineerd met de inzet van het civiele en/of bestuursrechtelijke instrumentarium. </antwoord>
      <antwoord nummer="2">Het College van toezicht op de kansspelen en het Nederlands Kansspel Platform bereiden als opdrachtgevers thans dit breed opgezette onderzoek naar de aard en de omvang van het illegale gokcircuit in Nederland voor. De verwachting van de opdrachtgevers is dat het onderzoek in de loop van volgend jaar gereed zal kunnen zijn. Als ik de resultaten van dit onderzoek dan in ontvangst kan nemen, zal ik het de Kamer doen toekomen. </antwoord>
      <antwoord nummer="3 en 4">Van exploitatie van illegale casino’s/gokhallen door de georganiseerde criminaliteit is tot op heden niet gebleken. Indien zou blijken dat het exploiteren van illegale casino’s/gokhallen tot de (kern)activiteiten behoort van een groepering die zich bezig houdt met georganiseerde criminaliteit, wordt in het kader van het aanpakken van die organisatie bezien aan de vervolging van welke criminele activiteiten prioriteit moet worden gegeven. </antwoord>
      <antwoord nummer="6">Het rapport van de werkgroep Kansspelen herijkt, zoals u dat heeft ontvangen op 1 oktober 1997, geeft een uitgebreide beschrijving van onder andere de bevoegdheden van gemeenten bij het bestrijden van illegale casino’s/gokhallen. In dit kader worden met name genoemd de Algemene Politieverordening (APV), Drank- en horecawet, Wet milieubeheer, bestemmingsplan en leefmilieuverordening. </antwoord>
      <noten afkomstig="antwoord"/>
   </antwoorden>
</kvr>
