<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Economische Zaken, van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer over transgeen maïs. (Ingezonden 28 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12310
</item>
         <item attribuut="Inhoud">Vragen over de levering van maiszaad met genetisch gemodificeerde bestanddelen door het Amerikaanse bedrijf Golden Harvest aan Frankrijk, en meer in het algemeen over het ontbreken van de garantie dat zaaigoed niet-transgeen is. Deze garantie is noodzakelijk voor een biotech-vrije voedselketen en volledige etikettering van voedingsmiddelen.</item>
         <item attribuut="Rubriek">Landbouw (Landbouwproducten) Wetenschap en technologie (Toegepast onderzoek)</item>
         <item attribuut="Trefwoorden">Genetische manipulatie Landbouw</item>
         <item attribuut="Vindplaats">Kamervragen met antwoord 1999-2000, nr. 1821, Tweede Kamer</item>
         <item attribuut="Vraagnr_bij_indiening">2990013240</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-09-18</item>
         <item attribuut="Datum_indiening">2000-06-28</item>
         <item attribuut="Document-id">KVR12310</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4083" allpagenumbers="4083 4084" vetnummer="2990013240" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12310" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1821" onderwerp="" indiendatum="2000-06-28">
         <vrager partij="SP" oorsprong="parlement">Poppe</vrager>
         <vraagt-aan>de ministers van Economische Zaken, van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="18 september 2000), zie ook Aanhangsel Handelingen nr. 1560, vergaderjaar 1999–2000">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Parijs weet al maanden van transgeen maïs»? <voetnoot nummer="1"/>
      </vraag>
      <vraag nummer="2">Is het waar dat door Frankrijk geïmporteerd maïszaad genetisch veranderde elementen bevat? Zo ja, om welke «elementen» gaat het? Om welke hoeveelheden genetisch gemanipuleerd zaad gaat het? </vraag>
      <vraag nummer="3">Is het waar dat dit zaad geleverd wordt door het Amerikaanse zadenbedrijf Golden Harvest? Zo ja, levert Golden Harvest ook zaden aan Nederlandse bedrijven? Zo ja, welke zaden? Op welke wijze wordt er in Nederland gecontroleerd of deze zaden gemodificeerde bestanddelen bevatten? </vraag>
      <vraag nummer="4">Wordt maïs geteeld van de zaden van Golden Harvest verwerkt in veevoerder? Zo ja, wordt deze veevoeder met transgene grondstoffen in Nederland gebruikt? </vraag>
      <vraag nummer="5" voetnoot="2">Is het waar dat de Amerikaanse Official Seed Certifying Agencies (AOSCA) in een brief aan het Griekse Ministerie van Landbouw hebben laten weten dat er geen standaards zijn om zaden te labellen als niet-transgeen, en dat op basis daarvan de Verenigde Staten geen garanties kunnen geven? <voetnoot nummer="2"/>Wat is uw oordeel hierover indien er sprake is van export naar Nederland? </vraag>
      <vraag nummer="6">Kunt u aangeven welke andere Amerikaanse bedrijven zaden exporteren naar Nederland? Leveren deze andere bedrijven ook «genetisch vervuild» zaaigoed? </vraag>
      <vraag nummer="7" voetnoot="3">Hoe denkt u het voornemen tot een volledige etikettering van voedsel over te gaan of het voornemen een gegarandeerd biotech-vrije voedselketen op te zetten, uit te kunnen voeren, als zaadleveranciers geen garanties kunnen geven over de genetische samenstelling van het zaaigoed? <voetnoot nummer="3"/>
      </vraag>
      <vraag nummer="8">Wat is uw oordeel over de oproep aan het bedrijfsleven van bondskanselier Schröder om vrijwillig af te zien van het op de markt brengen van transgene gewassen? Overweegt u een dergelijke oproep aan het Nederlandse bedrijfsleven te doen? Wat is uw oordeel over Schröder’s voornemen om een speciaal onderzoeks- en toezichtsprogramma te ontwikkelen voor de agrarische biotechnologie? </vraag>
      <noten afkomstig="vraag">
         <noot nummer="4"/>
         <noot nummer="1">Trouw internetpagina 26 juni 2000 http://www.trouw.nl/zoeken/285017630.html</noot>
         <noot nummer="2" datum="2000-03-29" bron="Persbericht Greenpeace International">Persbericht Greenpeace International, 29 maart 2000</noot>
         <noot nummer="3" datum="2000-06-20" bron="Agrarisch Dagblad">Agrarisch Dagblad, 20 juni 2000</noot>
         <noot nummer="4" datum="2000-06-24" bron="Agrarisch Dagblad">Agrarisch Dagblad, 24 juni 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. Het betreft conventioneel maïszaad met daarin (sporen van) de genetisch gemodificeerde «elementen», die afkomstig zijn van de volgende, toegelaten ggo-maïslijnen BT 176, BT 11 en MON 810. Het betreffende maïszaad is gezaaid op circa 4000 hectare in vooral Zuid West Frankrijk. </antwoord>
      <antwoord nummer="3">Ja, het betreffende maïszaad is door het bedrijf Golden Harvest geleverd. Volgens opgave van Golden Harvest levert dit bedrijf geen zaden aan Nederlandse bedrijven. In Nederland vindt controle plaats op het voldoen aan de eisen vastgelegd in de Zaaizaad- en Plantgoedwet. Deze wet stelt regels voor de zuiverheid van het zaaizaad, dat verkocht mag worden in Europa. Bij de controle op de raszuiverheid wordt gecontroleerd op vermenging met andere rassen, waaronder rassen voor industriële toepassing of van genetisch gemodificeerde organismen afgeleide rassen. De controle wordt uitgevoerd door de Nederlandse Algemene Keuringsdienst (NAK) door middel van een certificeringsysteem. </antwoord>
      <antwoord nummer="4">Er moet in het algemeen van worden uitgegaan, dat een gewas dat ergens in Europa wordt geteeld, in beginsel overal in de EU als grondstof voor veevoeder kan worden aangewend, mits aan de daarvoor geldende regelgeving wordt voldaan. De Franse overheid heeft op 14 juli jongstleden besloten dat de percelen met het betreffende maïs niet behoeven te worden vernietigd. Dit besluit is gebaseerd op het feit dat de in het maïszaad aangetroffen genetisch gemodificeerde elementen alle een EU toelating hebben onder richtlijn 90/220/EU en derhalve veilig zijn bevonden voor mens en milieu. </antwoord>
      <antwoord nummer="5">Op verzoek heeft de AOSCA schriftelijk verklaard een dergelijke verklaring niet te hebben afgegeven. Op basis van richtlijn 90/220/EU is het verplicht ggo-zaden te voorzien van een etiket waarop dit duidelijk wordt vermeld. Ook Amerikaanse bedrijven dienen aan deze regelgeving te voldoen bij export naar EU-landen. De Europese Commissie heeft onlangs aangekondigd nog dit najaar met voorstellen te zullen komen voor de aanscherping en verduidelijking van de regelgeving voor (de etikettering van) ggo-zaaizaad. Tevens zal de Commissie voorstellen uitwerken voor de zuiverheideisen met betrekking tot de vermenging van zaaizaad met ggo-variëteiten. De Nederlandse regering ondersteunt dit initiatief van de Commissie. </antwoord>
      <antwoord nummer="6">Bij het Hoofdproductschap Akkerbouw is bekend van welke bedrijven buiten de EU zaad van snijmaïs en korrelmaïs in Nederland wordt geïmporteerd. De levering van zaaigoed van Amerikaanse aan Nederlandse bedrijven moet voldoen aan de regelgeving, die in de Europese Unie geldt met betrekking tot de import en teelt van zaaizaad en plantgoed en van genetisch gemodificeerde organismen. Bij de controle van de regelgeving met betrekking tot zaaizaad en plantgoed is tot op heden geen import van zaaigoed geconstateerd, waarbij sprake is van een vermenging met genetisch gemodificeerde variëteiten. </antwoord>
      <antwoord nummer="7">Het kabinet onderzoekt op dit moment op welke wijze de etikettering van ggo-producten door de gehele keten kan worden verbeterd. De ontwikkeling van ketens en producten, die vrij zijn van de toepassing van moderne biotechnologie en de ontwikkeling van biologische ketens, zullen hierbij worden betrokken. Deze bevindingen zullen zonodig op een actieve wijze worden ingebracht in het overleg in Brussel over de voorstellen die de Europese Commissie op dit terrein voor dit najaar heeft aangekondigd. </antwoord>
      <antwoord nummer="8">Onder verwijzing naar de antwoorden op de vragen 17 en 18, Kamerstuk 26 407, nr. 2, spreekt het kabinet zich uit tegen een moratorium voor de marktintroductie van ggo-gewassen in Nederland. Zij is evenwel een sterk voorstander van een spoedige invulling en vervolmaking van de nationale, Europese en internationale regelgeving voor ggo’s. Met dit doel zal het kabinet in de Integrale Beleidsnota Biotechnologie op dit terrein ook een aantal beleidsvoornemens presenteren. </antwoord>
      <noten afkomstig="antwoord"/>
   </antwoorden>
</kvr>
