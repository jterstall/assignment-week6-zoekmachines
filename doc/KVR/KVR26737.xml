<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de fraudegevoeligheid van het Diagnose Behandeling Combinatie (DBC-) systeem. (Ingezonden 19 oktober 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26737
</item>
         <item attribuut="Inhoud">Vragen naar aanleiding van een bericht in De Volkskrant van 16 oktober 2006 over een onderzoek van de Nederlandse Zorgautoriteit (NZa) naar het functioneren van DBC's.</item>
         <item attribuut="Rubriek">Consument (Consumentenprijzen) Gezondheidszorg (Medische beroepen)</item>
         <item attribuut="Trefwoorden">Medische specialisten Prijzen</item>
         <item attribuut="Vindplaats">Kamervragen met antwoord 2006-2007, nr. 303, Tweede Kamer</item>
         <item attribuut="Vraagnr_bij_indiening">2060701670</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-11-09</item>
         <item attribuut="Datum_indiening">2006-10-19</item>
         <item attribuut="Document-id">KVR26737</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="651" allpagenumbers="651 652" vetnummer="2060701670" code="0607tkkvr303" lopendefooter="Tweede Kamer, vergaderjaar 2006–2007, Aanhangsel" filenaam="KVR26737" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="303" onderwerp="" indiendatum="2006-10-19">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-11-9">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u het eens met de conclusie van het onderzoek van de Nederlandse Zorgautoriteit (NZa) naar mogelijke fraude door medisch specialisten, dat de norm voor het declareren zo weinig scherp is dat daardoor weliswaar geen harde aanwijzingen voor onrechtmatig declareren te vinden zijn, maar dat ook niet gezegd kan worden dat correct is gehandeld? <voetnoot nummer="1"/>
      </vraag>
      <vraag nummer="2">Bent u verantwoordelijk voor de invoering van dit DBC-systeem? Zo ja, waarom bent u overgegaan tot invoering van dit systeem, terwijl er geen heldere regels voor declaraties waren en de fraudegevoeligheid kennelijk hoog was? Waarom zijn de huidige problemen ten gevolge van de invoering van DBC’s niet voorzien? </vraag>
      <vraag nummer="3">Wat gaat u doen met de bevinding van de NZa dat de overdaad aan DBC’s het toezicht door verzekeraars blokkeert? </vraag>
      <vraag nummer="4">Hoe voortvarend kunt en wilt u zijn in het aanpakken van de problemen rond DBC’s? Welke concrete maatregelen gaat u nemen om ervoor te zorgen dat het DBC-systeem niet meer fraudegevoelig is, en aan de doelstelling «transparantie» voldoet, zowel voor zorgaanbieders, verzekeraars als zorggebruikers? </vraag>
      <vraag nummer="5">In hoeverre bent u al bezig met voorbereidingen voor de uitbreiding van het deel ziekenhuiszorg met vrije prijzen tot 70% in 2008? Hoeveel ambtenaren op uw ministerie houden zich bezig met deze voorbereidingen? </vraag>
      <vraag nummer="6">Bent u nog steeds van mening dat invoering van het DBC-systeem juist was, en dat dit systeem moet worden uitgebreid? </vraag>
      <noten afkomstig="vraag">
         <noot nummer="1" datum="2006-10-16" bron="de Volkskrant">de Volkskrant, 16 oktober 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. Ik voeg daar aan toe dat het ten aanzien van deze «weinig scherpe normen», op grond van een statistische benadering, gaat om circa 1,2% van de totale DBC omzet. Deze 1,2% van de omzet bevindt zich in negen onderkende risicogebieden. Met betrekking tot deze risicogebieden worden verbeteringen voorgesteld door de taskforce DBC declaraties. Het resterende deel van het systeem kent normen die als objectieve invulling van «correct» gehanteerd kunnen worden. Het DBC systeem kent een controleketen om er voor zorg te dragen dat deze normen gehanteerd worden, opdat er correct gehandeld wordt. </antwoord>
      <antwoord nummer="2">Ik ben verantwoordelijk voor de invoering van het DBC systeem. Zoals bij vraag 1 aangegeven laten de onderzoeksresultaten van de taskforce DBC declaraties zien dat de regels slechts voor een klein gedeelte niet helder genoeg zijn. Ook heeft de NZa vastgesteld dat er geen sprake is van onrechtmatige declaraties, en dat motieven voor fraude ontbreken. Op het moment dat besloten werd om over te gaan tot invoering van het DBC systeem was men voorbereid op problemen. Het systeem was op de tekentafel uitontwikkeld. Verdere ontwikkeling kon alleen plaatsvinden als er eerst praktijkervaring werd opgedaan. Alle partijen beseften daarbij dat er kinderziekten op zouden kunnen treden. Daarom zijn er risico beperkende maatregelen afgesproken. Het onderzoek door de NZa en de taskforce DBC declaraties laten zien dat voornoemde maatregelen adequaat zijn gebleken om de risico’s van deze kinderziekten te beperken. </antwoord>
      <antwoord nummer="3">In het rapport van de NZa wordt enkele keren gerefereerd aan het aantal DBCs, echter niet in de context van toezichtmogelijkheden door de verzekeraars. In het kader van toezicht en controle is niet zozeer het aantal DBCs, als wel de uniformiteit van die DBCs van belang. Omtrent het bereiken van die uniformiteit bevatten zowel de resultaten van de taskforce DBC declaraties, de NZa en het activiteitenplan naar aanleiding van «DBCs: eenvoudig beter» aanbevelingen. In overleg met betrokken partijen worden deze aanbevelingen nu uitgewerkt. </antwoord>
      <antwoord nummer="4">In mijn brief «Ruimte voor betere zorg» die ik op 4 september 2006 aan de Tweede Kamer stuurde, maak ik duidelijk dat ik een stabiel DBC systeem als voorwaarde zie voor verdere deregulering. Dat vraagt een voortvarende aanpak van mijn kant, maar vooral aan de kant van de partijen. De vereenvoudiging wordt op dit moment breed en intensief opgepakt door de partijen. Het activiteitenplan voor vereenvoudiging ligt op dit moment ter beoordeling bij de onderhoudspartijen en de NZa. De NZa is vergevorderd met het opstellen van een toetsingskader voor het DBC systeem. Voor concrete maatregelen omtrent het verbeteren van het DBC systeem op aspecten van rechtmatigheid en controle verwijs ik naar het eindrapport van de taskforce DBC declaraties. Bovenstaande maatregelen geven mij vertrouwen dat het DBC systeem voldoende stabiel zal zijn om per 2008 nadere liberaliseringstappen te zetten. </antwoord>
      <antwoord nummer="5">Ik ben nu niet zozeer bezig met de uitbreiding naar vrije prijzen, maar meer met het uitwerken van het verbeterplan «DBCs: eenvoudig beter» en de uitvoering van de aanbevelingen van de taskforce DBC declaraties m.b.t. de verbeteringen in het DBC systeem. Deze zijn immers randvoorwaardelijk voor een verdere uitbreiding van het deel ziekenhuiszorg met vrije prijzen. Deze voorbereidingen worden, tezamen met diverse andere direct gerelateerde werkzaamheden, uitgevoerd door medewerkers van mijn ministerie en de onderhoudspartijen. Op dit moment worden de planningen en een taakverdeling opgesteld. Binnen mijn ministerie werken ongeveer 5 ambtenaren aan de invoering van DBCs in de ziekenhuiszorg. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
