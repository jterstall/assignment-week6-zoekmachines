<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jacobi (PvdA) aan de staatssecretaris van Verkeer en Waterstaat over het dichtslibben van de vaarroute Holwerd-Ameland. (Ingezonden 29 maart 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27913
</item>
         <item attribuut="Inhoud">Vragen naar aanleiding van artikel 'Veer Ameland moet ploegen door vaargeul' (Leeuwarder Courant, 24 maart 2007). Indiener vraagt naar de oorzaak van het dichtslibben van de vaargeul. Rijkswaterstaat zou zich niet houden aan de plicht om de vaargeul, door uitbaggeren, op 50 meter breed en 3,5 meter diep te houden.</item>
         <item attribuut="Rubriek">Verkeer, vervoer en waterstaat (Vaarveiligheid) Verkeer, vervoer en waterstaat (Vaarwegen)</item>
         <item attribuut="Trefwoorden">Ameland Vaarveiligheid Waddenzee</item>
         <item attribuut="Vindplaats">Kamervragen met antwoord 2006-2007, nr. 1349, Tweede Kamer</item>
         <item attribuut="Vraagnr_bij_indiening">2060710910</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Jacobi</persoon>
         </item>
         <item attribuut="Datum_reaktie">2007-04-25</item>
         <item attribuut="Datum_indiening">2007-03-29</item>
         <item attribuut="Document-id">KVR27913</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2865" allpagenumbers="2865 2866" vetnummer="2060710910" code="0607tkkvr1349" lopendefooter="Tweede Kamer, vergaderjaar 2006–2007, Aanhangsel" filenaam="KVR27913" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1349" onderwerp="" indiendatum="2007-03-29">
         <vrager partij="PvdA" oorsprong="parlement">Jacobi</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-04-25">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het artikel «Veer Ameland moet ploegen door vaargeul»? <voetnoot nummer="1"/>
      </vraag>
      <vraag nummer="2">Is er behalve de hevige winterstormen van afgelopen maanden een andere oorzaak voor het dichtslibben van de vaargeul? </vraag>
      <vraag nummer="3">Waarom houdt Rijkswaterstaat zich niet aan de plicht de vaargeul 50 meter breed en 3,5 meter diep te houden? </vraag>
      <vraag nummer="4">Deelt u de mening dat de huidige baggermethode de meest geschikte wijze van baggeren is, met het oog op de enorme verplaatsingen van zand en slib in het betreffende gebied? </vraag>
      <vraag nummer="5">Deelt u de mening dat het onverantwoord is dat Amelander forenzen dagelijks meer dan een uur te laat op hun werk aan de vaste wal komen? </vraag>
      <vraag nummer="6">Betekent de uitspraak van de woordvoerder van Rijkswaterstaat over «zo gauw mogelijk» uitbaggeren van de geul, dat de werkzaamheden gereed zullen zijn vóór aanvang van het badseizoen? Zo neen, hoe wordt het eiland bereikbaar gehouden voor de badgasten die juist dan in grote groepen tegelijk arriveren? </vraag>
      <vraag nummer="7">Wordt met het «zo gauw mogelijk» baggeren rekening gehouden met de kwetsbaarheid van het gebied en de passende beoordeling die baggeren het liefst beperkt tot de winter? </vraag>
      <vraag nummer="8">Wat zijn de natuureffecten van het ploegen van de zeebodem door de veerboot en de uitstoot veroorzaakt door extra brandstofverbruik? </vraag>
      <vraag nummer="9">Worden de kosten die Rederij Wagenborg moet maken voor extra brandstof, extra materieel en extra personeel vergoed? </vraag>
      <noten afkomstig="vraag">
         <noot nummer="1" datum="2007-03-24" bron="Leeuwarder Courant">Leeuwarder Courant, 24 maart 2007</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het dichtslibben van de vaargeul is een gevolg van een samenloop van omstandigheden, waaronder de bijzondere weersomstandigheden van het laatste half jaar. Hierdoor is de te baggeren hoeveelheid zand en slib uit deze vaargeul onverwacht groot. Rijkswaterstaat heeft met een nieuwe aannemer een prestatiecontract afgesloten om de vaargeul op diepte houden. Rijkswaterstaat controleert de prestaties van de aannemer en heeft geconstateerd dat de nieuwe aannemer nog onvoldoende goed ingespeeld is om op dit soort bijzondere omstandigheden te anticiperen. De aannemer is hierop door Rijkswaterstaat aangesproken. </antwoord>
      <antwoord nummer="3">Bij de laatste nota Waddenzee is met het oog op de natuurlijke dynamiek van de Waddenzee wederom besloten om voor de vaargeulen geen gegarandeerde maar streefdiepten te hanteren. Rijkswaterstaat heeft daarmee de inspanningsverplichting om de genoemde streefdiepte zo goed als mogelijk te handhaven. Voor wat betreft de breedte van de vaargeul wordt in verband met de nautische veiligheid een vaarwegbreedte van 50 m nagestreefd. Rijkswaterstaat zal er zorg voor doen dragen dat de vaargeul weer zo snel mogelijk op de afgesproken streefwaarden komt voor wat betreft breedte en diepte. </antwoord>
      <antwoord nummer="4">Er wordt gebruik gemaakt van verschillende baggermethoden die zoveel mogelijk aangepast en geoptimaliseerd zijn aan de plaatselijke omstandigheden. </antwoord>
      <antwoord nummer="5">Elke reiziger in Nederland wordt geacht rekening mee te houden met bijzondere omstandigheden die zich op het spoor, langs de weg of op het water kunnen voordoen. Dit geldt ook voor de passagiers van de veerboot van Holwerd–Ameland, zeker indien bekend is dat zich vertragingen kunnen voordoen. Alle betrokkenen doen hun uiterste best vertragingen zoveel mogelijk te voorkomen, echter in bijzondere situaties als die van het afgelopen half jaar zijn vertragingen helaas niet altijd te voorkomen, ook niet bij veerboten. </antwoord>
      <antwoord nummer="6">De aannemer verwacht de situatie voor 1 mei 2007 genormaliseerd te hebben. Mocht de aannemer hier niet in slagen, dan zal Rijkswaterstaat passende maatregelen nemen. </antwoord>
      <antwoord nummer="7">Er wordt bij baggerwerk in de Waddenzee altijd rekening gehouden met de kwetsbaarheid van het gebied. Bij het verlenen van de vergunning in het kader van de Natuurbeschermingswet is deze kwetsbaarheid door het ministerie van LNV afgewogen tegen de noodzaak tot uitbaggeren van de vaargeul. Bij het verlenen van deze vergunning heeft tevens de zogenoemde passende beoordeling plaatsgevonden. Seizoensgebonden baggeren is bij deze beoordeling niet als een voorwaarde in de vergunning opgenomen. Gelet op de wisselende seizoensinvloeden en weersgesteldheden, alsmede op de natuurlijke dynamiek van de Waddenzee kan het noodzakelijk blijken om in geval van onverwachte verondiepingen van de vaargeul ook buiten het winterseizoen te baggeren. </antwoord>
      <antwoord nummer="8">De effecten van het «ploegen» over de bodem door de veerboot blijven, door de geringe afmetingen van de vaargeul, beperkt tot locale extra opwervelingen en zandverplaatsingen. Door de relatief geringe afmetingen van de vaargeul zijn de natuureffecten slechts lokaal en niet significant. Het brandstofverbruik is afhankelijk van vele factoren. In relatie tot alle scheepsbewegingen in de Waddenzee en het daarmee samenhangende totale brandstofverbruik zijn extra natuureffecten verwaarloosbaar. </antwoord>
      <antwoord nummer="9">De Rederij Wagenborg heeft een dienstcontract afgesloten en Rijkswaterstaat heeft de inspanningsverplichting de vaargeul zoveel als mogelijk op diepte te houden. De rederij is volledig op de hoogte met deze condities. De extra kosten bij dit soort situaties behoren daarmee tot het maatschappelijk aanvaardbare ondernemersrisico van de rederij. </antwoord>
      <noten afkomstig="antwoord"/>
   </antwoorden>
</kvr>
