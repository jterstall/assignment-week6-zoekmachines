<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de ministers van Verkeer en Waterstaat en van Economische Zaken en de staatssecretaris van Landbouw, Natuurbeheer en Visserij over de mogelijke sluiting van de vuurtoren op Ameland voor het publiek. (Ingezonden 21 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13536
</item>
         <item attribuut="Rubriek">Vrijetijdsbesteding (Toerisme)</item>
         <item attribuut="Trefwoorden">Recreatie Toerisme</item>
         <item attribuut="Vindplaats">Kamervragen met antwoord 2000-2001, nr. 1061, Tweede Kamer</item>
         <item attribuut="Vraagnr_bij_indiening">2000108300</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2001-04-18</item>
         <item attribuut="Datum_indiening">2001-03-21</item>
         <item attribuut="Document-id">KVR13536</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2207" allpagenumbers="2207 2208" vetnummer="2000108300" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13536" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1061" onderwerp="" indiendatum="2001-03-21">
         <vrager partij="CDA" oorsprong="parlement">Atsma</vrager>
         <vraagt-aan>de ministers van Verkeer en Waterstaat en van Economische Zaken en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-04-18">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Economische Zaken en de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat per 1 oktober a.s. de vuurtoren op Hollum (Ameland) zal worden gesloten voor het publiek? </vraag>
      <vraag nummer="2">Wat is de reden om de vuurtoren niet langer open te stellen voor belanghebbenden? Met welke instanties en betrokkenen is over dit voornemen overlegd? </vraag>
      <vraag nummer="3">Deelt u de mening dat sluiting van een voorziening die jaarlijks zo’n 70 000 mensen trekt ingrijpende gevolgen heeft en dat alles moet worden gedaan om de vuurtoren open te houden voor vakantiegangers en dagjesmensen? </vraag>
      <vraag nummer="4">Welke alternatieven heeft u onderzocht? Bent u bereid met het gemeentebestuur van Ameland te zoeken naar mogelijkheden om de vuurtoren als toeristisch-recreatieve attractie open te houden? </vraag>
      <vraag nummer="5">Zijn er meer vuurtorens die dreigen te worden gesloten voor het publiek? Zo ja, welke vuurtorens betreft het en wat zijn de gevolgen van het voornemen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Er bestaat inderdaad het voornemen om per 1 oktober aanstaande de bestaande regeling tussen de gemeente en het Rijk (Dienst der Domeinen), waarin onder bepaalde voorwaarden bezoek aan de vuurtoren mogelijk is, op te zeggen. </antwoord>
      <antwoord nummer="2">Aanleiding voor de afbouw van de bezoekersregeling is het verschijnen van een rapport over de ARBO-wetgeving en de veiligheid, met name bij het ontstaan van calamiteiten. Bij het onderzoek is gekeken naar de veiligheid van de zeeverkeersdienstambtenaren die op de torens van Texel, Terschelling, Ameland en Schiermonnikoog werken. Daarbij is in voorkomende gevallen ook gekeken naar de bestaande bezoekersregelingen. Naar aanleiding van dit ARBO-rapport is een aantal noodzakelijke extra voorzieningen in de vorm van brandmelders en brandblusapparaten getroffen, maar dit neemt niet weg dat iedere toren in principe ongeschikt is voor grotere bezoekersaantallen. Bij een brand werkt de vuurtoren als een schoorsteen en als zich op dat moment in de toren mensen bevinden, zit men boven als ratten in de val. Voor de veiligheid van de op sommige torens aanwezige zeeverkeersdienstambtenaren is daarom ook een zgn. «abseildraad» aangebracht. Een abseildraad is absoluut ongeschikt om grotere aantallen mensen snel te kunnen evacueren. Daarnaast is gebleken dat door veelvuldig bezoek schade aan torens kan gaan ontstaan. Gezien het feit dat alle torens onder Monumentenzorg vallen, brengt het herstel van schades extra kosten met zich mee. De bezoekersregeling van de vuurtoren van Den Helder is mede om deze reden vorig jaar al opgezegd. Over de voorgenomen sluiting van de vuurtoren van Ameland is overleg geweest met de gemeente Ameland, de Dienst der Domeinen en Rijkswaterstaat. De gemeente had begrip voor het standpunt om de vuurtoren vanuit veiligheidsoptiek te sluiten voor het publiek. Uit het overleg met de gemeente bleek dat sluiting per direct niet mogelijk was, omdat er voor het komende zomerseizoen al de nodige activiteiten zijn gepland. Wel ben ik in overleg met de gemeente om aanvullende maatregelen te treffen, zoals beperking van het aantal bezoekers dat de toren gelijktijdig kan bezoeken. Dit om het mogelijke risico zo veel mogelijk te beperken. Uitgangspunt blijft echter dat de vuurtorens zullen worden gesloten voor het publiek. </antwoord>
      <antwoord nummer="3">Op zich heb ik oog voor de genoemde gevolgen, maar ben ik er ook van overtuigd dat zulke grote hoeveelheden mensen in een vuurtoren tot onaanvaardbare risico’s kan leiden. Vuurtorens zijn er niet op gebouwd om grote aantallen bezoekers te ontvangen. Op basis van het verrichte onderzoek ben ik dan ook van mening dat de bezoekersregelingen niet in stand kunnen blijven en dat de vuurtorens in principe gesloten moeten worden voor vakantiegangers en dagjesmensen. Overigens blijft het wel mogelijk om de vuurtorens te bezoeken als er sprake is van bezoek met een educatief karakter of bij persbezoek. Dan gaat het in principe om kleine groepen mensen, die van tevoren moeten zijn aangemeld. </antwoord>
      <antwoord nummer="4">Ik acht het zoeken naar alternatieven primair een zaak voor het gemeentebestuur. Gezien de hierboven geschetste situatie en mogelijke risico’s acht ik het onhaalbaar om binnen redelijke kosten aan de vuurtoren zelf voorzieningen te treffen waarmee de bezoekersregeling in stand zou kunnen blijven. Niettemin is overleg met Monumentenzorg gaande om de mogelijkheid van een buitenom gelegen trap te bezien. Mijn uitgangspunt daarbij is overigens dat de kosten van een dergelijke voorziening niet voor rekening van mijn begroting zullen komen. Bij de vuurtoren van Ameland geldt overigens dat de ruimte van de zeeverkeersdienstambtenaren op basis van het ARBO-rapport hoe dan ook verbouwd moet worden om de kwaliteit van de werkplek weer op een aanvaardbaar niveau te brengen. Hiervoor is ook de ruimte van de trap nodig die nu door de toeristen wordt gebruikt om op de hoger gelegen uitkijkring te komen. Die verbouwing kan niet eerder geschieden dan na beëindiging van de bezoekersregeling. </antwoord>
      <antwoord nummer="5">Er bestaan nog bezoekersregelingen voor de bij het Rijk in beheer zijnde vuurtorens bij Egmond en Westkapelle. Het ligt in de bedoeling om ook daar de bezoekersregelingen op te zeggen. De vuurtoren op Vlieland kent eveneens een bezoekersregeling. Direct naast de toren is een aparte uitkijktoren gebouwd. Het ligt in het voornemen om voor deze locatie een noodtrap te maken naar de uitkijktoren en daarmee is het wellicht mogelijk om het bezoek aan de toren van Vlieland in stand te kunnen houden. Ook voor deze voorziening geldt dat de kosten voor een dergelijke voorziening niet voor rekening van mijn begroting zullen komen. Voor de vuurtorens bij Ouddorp, Haamstede en op Schiermonnikoog, Texel en Terschelling (Brandaris) bestaan geen bezoekersregelingen. Wel is het mogelijk om in de Brandaris te trouwen, maar dit ook alleen onder stringente voorwaarden. Op dit moment wordt bekeken of nadere voorwaarden moeten worden gesteld. </antwoord>
      <noten afkomstig="antwoord"/>
   </antwoorden>
</kvr>
