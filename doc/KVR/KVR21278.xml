<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister-president, minister van Algemene Zaken en de ministers van Binnenlandse Zaken en Koninkrijksrelaties en van Justitie over het oordeel van de Nationale Ombudsman inzake de behandeling van de heer Tak. (Ingezonden 1 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21278
</item>
         <item attribuut="Inhoud">Betreft de partijdigheid van de Raad van State. Gevraagd wordt onder meer of het tijd wordt om de Raad van State te vervangen door een ander rechtsprekend orgaan dat geen enkele band met de overheid heeft.</item>
         <item attribuut="Rubriek">Staats- en bestuursrecht (Administratieve rechtspraak) Staats- en bestuursrecht (Raad van State)</item>
         <item attribuut="Trefwoorden">Administratieve rechtspraak Raad van State</item>
         <item attribuut="Vindplaats">Kamervragen met antwoord 2004-2005, nr. 83, Tweede Kamer</item>
         <item attribuut="Vraagnr_bij_indiening">2030420410</item>
         <item attribuut="Afkomstig_van">Algemene Zaken (AZ) Minister-President (MP) Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-10-04</item>
         <item attribuut="Datum_indiening">2004-09-01</item>
         <item attribuut="Document-id">KVR21278</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="179" allpagenumbers="179 180 181" vetnummer="2030420410" code="0405tkkvr83" lopendefooter="Tweede Kamer, vergaderjaar 2004–2005, Aanhangsel" filenaam="KVR21278" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="83" onderwerp="" indiendatum="2004-09-1">
         <vrager partij="SP" oorsprong="parlement">De Wit</vrager>
         <vraagt-aan>de minister-president, minister van Algemene Zaken en de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2004-10-4">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister-president, minister van Algemene Zaken (Zalm a</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Kent u het rapport van de Nationale Ombudsman <voetnoot nummer="1"/>naar aanleiding van de klacht van prof. Mr. A.Q.C. Tak, auteur van het boek Nederlands bestuursrecht in theorie en praktijk, over de uitlatingen uwerzijds bij de beantwoording van mijn Kamervragen, 9 augustus 2002 <voetnoot nummer="2"/>en over de behandeling door u van diens brieven hierover aan u? </vraag>
      <vraag nummer="2">Wat is uw commentaar op het oordeel van de Nationale Ombudsman dat u onjuist en onbehoorlijk heeft gehandeld jegens de heer Tak? Op welke wijze gaat u hem genoegdoening verschaffen? </vraag>
      <vraag nummer="3" voetnoot="2">Wat is uw reactie op het oordeel van de Nationale Ombudsman dat uw beantwoording van mijn Kamervragen <voetnoot nummer="2"/>feitelijk onjuist is omdat u de in het boek van de heer Tak (genoemd in vraag 1) wel degelijk aanwezige onderbouwing volledig over het hoofd heeft gezien en dat u onvoldoende zorgvuldigheid in uw beantwoording hebt betracht? Deelt u deze kwalificaties? Zo neen, waarom niet? Hoe is het mogelijk dat u de onderbouwing niet hebt opgemerkt? </vraag>
      <vraag nummer="4">Welke consequentie(s) trekt u uit het onjuist respectievelijk onvoldoende zorgvuldig informeren van de Kamer? </vraag>
      <vraag nummer="5">Wilt u thans met inachtneming van de uitspraken van de Nationale Ombudsman de vragen 2 tot en met 5 van 9 augustus 2002 opnieuw beantwoorden? </vraag>
      <vraag nummer="6">Welke oplossing staat u voor ogen om elke schijn van partijdigheid uit het rechtssysteem te bannen? Acht u het tijd om de Raad van State te vervangen door een ander rechtsprekend orgaan dat geen enkele band met de overheid heeft? </vraag>
      <vraag nummer="7" voetnoot="3">Hoe staat het in dit verband met de definitieve vormgeving van het hoger beroep in de Algemene wet bestuursrecht (de derde fase)? Heeft u werkelijk besloten hiervan af te zien? <voetnoot nummer="3"/>Zo ja, op welke gronden? </vraag>
      <vraag nummer="8">Wilt u deze vragen beantwoorden vóór het gesprek van de vaste commissies voor Justitie en van BZK uit de Tweede Kamer met de Raad van State van 7 september aanstaande? </vraag>
      <noten afkomstig="vraag">
         <noot nummer="1">Openbaar rapport: 2003.04684; 2003.04686; 2003.04688</noot>
         <noot nummer="2" documenttype="Kamervragen" documentnummer="1592" documentjaargang="2001-2002">Aanhangsel Handelingen, nr. 1592, vergaderjaar 2001–2002.</noot>
         <noot nummer="3">Polak, Nederlands Juristenblad 2004, pag. 492</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Wij hebben kennisgenomen van het oordeel van de Nationale ombudsman dat de klacht van de heer Tak op onderdelen gegrond is. De mededeling dat de heer Tak in zijn boek zelf heeft aangegeven dat zijn oordelen gebaseerd zijn op impressies en niet zijn onderbouwd met sociaal-wetenschappelijk en/of bestuurskundig onderzoek, acht de Nationale ombudsman feitelijk onjuist en daarmee jegens de heer Tak onzorgvuldig. Daarbij onthoudt de Nationale ombudsman zich overigens uitdrukkelijk van een oordeel over de mate waarin de door de heer Tak gegeven onderbouwing de wetenschappelijke conclusies kan dragen. Bij het rapport tekenen wij verder aan dat bij de klachtafhandeling al is aangegeven dat en waardoor deze vertraging heeft ondervonden en dat wij daarvoor reeds verontschuldigingen hebben aangeboden. Hiermee en met het oordeel van de Nationale ombudsman, alsmede de aandacht in de media die dit heeft meegebracht, is de heer Tak genoegdoening verschaft. </antwoord>
      <antwoord nummer="3">In de antwoorden op de genoemde kamervragen hebben wij aangegeven dat wij in het door de heer Tak aangevoerde geen grond zagen om hem in zijn conclusies te volgen. Dit standpunt is niet gewijzigd. Het oordeel van de Nationale ombudsman heeft ook niet betrekking op dit standpunt. De Nationale ombudsman oordeelt uitsluitend dat bij de beantwoording van de kamervragen is miskend dat de heer Tak zijn boek, blijkens de inleiding van hoofdstuk 16, kennelijk zelf wel zag als een overvloedige onderbouwing van zijn eerder in het Nederlands Juristenblad ingenomen stellingen. Op dat laatste punt acht de ombudsman het antwoord op de kamervragen feitelijk onjuist en daarmee onbehoorlijk jegens de heer Tak. In de beantwoording van vraag 5 wordt dit rechtgezet. Dit betekent niet dat wij de kwalificaties van de ombudsman op dit punt delen. Ons standpunt, zoals opgenomen in de rapportage van de Nationale ombudsman over zijn onderzoek en bevindingen in deze zaak, is niet gewijzigd (zie onze reactie op het eerste onderdeel van de klacht van de heer Tak in onderdeel C van de bevindingen). Wij lezen verder in het rapport van de Nationale ombudsman geen oordeel over de wijze waarop wij de Kamer hebben geïnformeerd. Dat lijkt ons ook terecht. Op dat punt past de ombudsman de grootst mogelijke terughoudendheid. </antwoord>
      <antwoord nummer="4">Als gezegd lezen wij het oordeel van de Nationale ombudsman aldus dat er met de gewraakte passage onzorgvuldig is gehandeld jegens de heer Tak. Bij de (hernieuwde) beantwoording van de betrokken vraag is de desbetreffende zin weggelaten (zie het antwoord op vraag 5). </antwoord>
      <antwoord nummer="5">Het oordeel van de Nationale ombudsman geeft aanleiding vraag 2 van Aanhangsel Handelingen nr. 1592, vergaderjaar 2001–2002 als volgt te beantwoorden. </antwoord>
      <antwoord nummer="2">Het is niet duidelijk wat bedoeld wordt met de «gevestigde orde». Indien de strekking van het begrip «gevestigde orde» inhoudt dat de Afdeling bestuursrechtspraak zich bij haar rechtspraak houdt aan geldend recht en dat toepast, zijn wij van oordeel dat de Afdeling haar taak daarmee juist vervult. Indien bedoeld is dat de Afdeling bestuursrechtspraak haar rechtsbeschermende taak niet op een juiste wijze vervult, kunnen wij in het door genoemde hoogleraren aangevoerde noch anderszins grond vinden om hen daarin te volgen. Wij wijzen erop dat de diverse takken van rechtspraak een aantal belangrijke kenmerken gemeenschappelijk hebben, zoals de vereisten van onafhankelijkheid, onpartijdigheid, hoor en wederhoor en openbaarheid. Er zijn echter ook belangrijke verschillen tussen bijvoorbeeld bestuursrechtspraak en burgerlijke rechtspraak. Die verschillen zijn terug te voeren op de onderscheiden aard van de geschillen en de uiteenlopende benadering die dit van de rechter vergt. In het burgerlijk recht staan de partijen principieel in een gelijke verhouding tot elkaar. Zij kunnen hun onderlinge rechtsbetrekkingen binnen de grenzen van de wet bij wederzijds goedvinden bepalen. In geval van geschillen heeft de rechter als taak vast te stellen welke rechtsbetrekking tussen partijen bestaat en zonodig na afweging van hun wederzijdse belangen de knoop door te hakken. Hij is scheidsrechter. In het bestuursrecht ligt dit anders. Daar is het allereerst een bevoegdheid van het bestuursorgaan de rechtsbetrekking met de burger vast te stellen en moet de rechter in geval van geschillen beoordelen of het bestuursorgaan die bevoegdheid in overeenstemming met het recht heeft uitgeoefend. Hij is grensrechter. Het is niet zijn taak de bestuurlijke belangenafweging te vervangen door een rechterlijke belangenafweging. Deze taakopvatting van de bestuursrechter ingevolge de Algemene wet bestuursrecht vloeit voort uit de beginselen van de democratische rechtstaat. Binnen de door het recht bepaalde grenzen behoeft het overheidshandelen een politieke legitimatie die de rechter uiteraard ontbeert. Bestuursrechtspraak vergt dan ook van de rechter dat hij zich weet te beperken tot zijn taak: controle aan de grenzen van de bevoegdheid van het bestuur. Het bestuur voert de wet uit, de rechter toetst de uitvoering. Soms is de ruimte binnen die grenzen groot, soms is hij beperkt. Het is steeds de wetgever die de grenzen trekt. Ten aanzien van de verantwoordelijkheid van de leden van de Afdeling bestuursrechtspraak voor de uitspraken geldt dat deze niet afwijkt van die van iedere andere rechter in dit land. Hun feitelijke betrokkenheid bij de totstandkoming van de uitspraken wijkt evenmin af van wat bij andere bestuursrechterlijke colleges gebruikelijk is. Het oordeel van de Nationale ombudsman geeft geen aanleiding tot enige wijziging in de beantwoording van de vragen 3 tot en met 5 van Aanhangsel Handelingen nr. 1592, vergaderjaar 2001–2002. </antwoord>
      <antwoord nummer="6">Bij brief van 28 april 2004 heeft het kabinet u geïnformeerd over de toekomstige structuur van de Raad van State en de zogeheten derde fase van de herziening van de rechterlijke organisatie (Kamerstukken II 2003/04, 25 425, nr. 7). In die brief heeft het kabinet uiteengezet waarom hij het wenselijk acht binnen de Raad van State een Afdeling wetgeving in te stellen. Voorop staat dat zulks wenselijk is met het oog op het behoud en verbetering van de kwaliteit van de advisering over wetgeving. In een Afdeling wetgeving zullen een kleiner aantal staatsraden een groter deel van hun werktijd kunnen besteden aan deze adviestaak. In het, in de brief genoemde, arrest-Kleyn van het Europese Hof voor de Rechten van de Mens is bevestigd dat art. 6 EVRM zich niet verzet tegen het onderbrengen van zowel adviserende als rechtsprekende taken bij één Raad van State, noch tegen het gelijktijdig deelnemen aan beide taken door één persoon. Niettemin is het wenselijk, de wettelijke waarborgen voor de objectieve onpartijdigheid van de Afdeling bestuursrechtspraak te versterken. De instelling van een Afdeling wetgeving draagt daar aan bij. Daarnaast is in de eerder genoemde brief voorgesteld om de in de praktijk gehanteerde regel, dat een staatsraad niet deelneemt aan de behandeling van een beroepszaak indien hij betrokken is geweest bij advisering over dezelfde aangelegenheid, in de Wet op de Raad van State neer te leggen. Zie hierover uitgebreider de genoemde brief van 28 april 2004. </antwoord>
      <antwoord nummer="7">In de hiervoor genoemde brief over de derde fase heeft het kabinet uitleg gegeven over zijn keuze om de bestuursrechtspraak niet verder te integreren in de gewone rechterlijke macht. De reden daarvoor is dat de bestuursrechtspraak wezenlijk verschilt van andere takken van rechtspraak, zoals ook bij de beantwoording van vraag 5 is opgemerkt, en dat volledige integratie tot gevolg zou hebben dat voor een deel van de bestuursrechtelijke geschillen een rechtsgang in drie instanties zou openstaan. Dit laatste zou voor grote delen van het bestuursrecht maatschappelijk ongewenst zijn. Bovendien wordt de kwaliteit van de bestuursrechtspraak gediend met het behoud van rechtspraak in hoogste aanleg door op de onderscheiden deelterreinen van bestuursrecht gespecialiseerde colleges. Alleen zo kan recht worden gedaan aan het onderscheiden karakter van de bestuursrechtspraak en andere rechtspraak, zoals toegelicht in het antwoord op vraag 5. Voorts zou verdere integratie een ingrijpende reorganisatie van de bestuursrechtspraak in hoogste aanleg met zich brengen, met alle negatieve gevolgen van dien voor afdoeningscapaciteit en de doorlooptijden van zaken. Voor zo’n ingrijpende reorganisatie bestaat onvoldoende grond, mede gelet op het feit dat de rechtspraak onlangs al een ingrijpend reorganisatieproces heeft doorgemaakt. Dat het huidige stelsel op hoofdlijnen wordt gehandhaafd, neemt niet weg dat op onderdelen enige aanpassingen nodig zijn. Het kabinet heeft in zijn eerder genoemde brief onder meer aangegeven dat het wil komen tot een rechtseenheidsvoorziening in het algemene bestuursrecht. Het kabinet heeft daarbij een rechtseenheidskamer voor ogen van de hoogste bestuursrechters (de Afdeling bestuursrechtspraak, de Centrale Raad van Beroep en het College van Beroep voor het bedrijfsleven), waaraan deze rechters in voorkomende gevallen prejudiciële vragen zullen kunnen stellen. </antwoord>
      <antwoord nummer="8">Zorgvuldige beantwoording maakt het helaas niet mogelijk aan dit verzoek gehoor te geven. </antwoord>
      <noten afkomstig="antwoord"/>
   </antwoorden>
</kvr>
