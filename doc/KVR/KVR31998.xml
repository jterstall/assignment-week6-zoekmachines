<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden De Krom en Teeven (beiden VVD) aan de ministers van
Verkeer en Waterstaat en van Justitie over de fraude met kentekenpapieren.
(Ingezonden 26 maart 2008); Antwoord</item>
         <item attribuut="Bestand">18Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31998</item>
         <item attribuut="Inhoud">Vragen naar aanleiding van het artikel 'Fraude met kentekenpapieren'
in De Telegraaf van 20 maart 2008.</item>
         <item attribuut="Rubriek">Criminaliteit en openbare orde (Fraude)
Verkeer, vervoer en waterstaat (Motorrijtuigen)</item>
         <item attribuut="Trefwoorden">Fraude
Kentekens</item>
         <item attribuut="Vindplaats">Kamervragen met antwoord 2007-2008, nr. 2370, Tweede Kamer</item>
         <item attribuut="Vraagnr_bij_indiening">2070815650</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Teeven</persoon>
         </item>
         <item attribuut="Datum_reaktie">2008-05-19</item>
         <item attribuut="Datum_indiening">2008-03-26</item>
         <item attribuut="Document-id">KVR31998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4857" allpagenumbers="4857 4858" vetnummer="2070815650" code="0708tkkvr2370" lopendefooter="Tweede Kamer, vergaderjaar 2007–2008, Aanhangsel" filenaam="KVR31998" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2370" onderwerp="" indiendatum="2008-03-26">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Teeven</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2008-05-19">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «Fraude met kentekenpapieren»? <voetnoot nummer="1"/>
      </vraag>
      <vraag nummer="2">Bent u bereid de voorlichting aan consumenten te verbeteren? Kan daarbij worden gedacht aan voorlichting door de Rijksdienst voor het Wegverkeer (RDW)? </vraag>
      <vraag nummer="3">Welke maatregelen gaat u nemen om deze vorm van criminaliteit te voorkomen en aan te pakken? Hoe draagt u er zorg voor dat landelijk gezien het overzicht blijft bestaan over de gebruikte fraudepatronen? </vraag>
      <vraag nummer="4">Bent u bereid de opsporing en vervolging van dit crimineel handelen met prioriteit in handen te stellen van een landelijk georganiseerd rechercheteam? Zo neen, bent u bereid een team van de bovenregionale recherche hiermee blijvend te belasten? </vraag>
      <vraag nummer="5">Bent u bekend met de wensen van het Verzekeringsbureau Voertuigcriminaliteit (VbV)? Bent u bereid een aantal van deze wensen in te willigen , teneinde de overlast van dit soort criminaliteit te beperken voor consumenten? </vraag>
      <noten afkomstig="vraag">
         <noot nummer="1" datum="2008-03-20" bron="De Telegraaf" titel="Fraude met kentekenpapieren">De Telegraaf, 20 maart 2008: «Fraude met kentekenpapieren»</noot>
      </noten>
   </vragen>
   <antwoorden aantal="5">
      <antwoord nummer="1">Ja. Naar aanleiding van dit artikel heb ik contact opgenomen met betrokken instanties en heb ik gevraagd naar de ernst van de zaak en wat er aan gedaan kan worden. Dat contact heeft er allereerst toe geleid dat ik het artikel van De Telegraaf op een drietal punten kan verduidelijken. 1. Het is mij niet bekend dat blanco kentekenbewijzen via internet worden aangeboden. Wel dat dit helaas het geval is met originele kentekenpapieren van auto’s die ten onrechte nog in het actuele RDW-register staan, terwijl ze feitelijk zijn geëxporteerd of gesloopt en dus niet meer op de (Nederlandse) weg verschijnen. Een levendige handel daarin is mij overigens niet bekend. Te koop aangeboden originele kentekenbewijzen kunnen worden gebruikt voor het omkatten van in Nederland of in het buitenland gestolen auto’s. 2. De in het Telegraafartikel genoemde 70 gevallen betreft overigens niet dit verschijnsel van te koop aangeboden kentekenbewijzen, maar een ander verschijnsel, te weten de duplo-auto’s: er rijden twee voertuigen met dezelfde identiteit rond, waarvan één met valse documenten. Bij duplo-auto’s komt de fraude vroeg of laat aan het licht bij bijvoorbeeld de APK, overschrijving of belastinginning. In geval van het omkatten van een gestolen auto met behulp van een origineel kentekenbewijs van een ander, zich niet meer op de Nederlandse weg bevindend, voertuig, is het veel moeilijker om vast te stellen dat er fraude in het spel is. 3. De in het artikel genoemde identiteitsonderzoeken (geen verdubbeling, maar een verhoging van ruim 800 naar bijna 1200) betreffen de door de RDW in samenwerking met de politie uitgevoerde extra onderzoeken vanwege mogelijke fraude bij met name de invoer van uit het buitenland afkomstige voertuigen. </antwoord>
      <antwoord nummer="2">Ofschoon er al voorlichting op dit terrein plaats vindt, ga ik samen met de RDW na of de voorlichting verbeterd kan worden, Daarbij komen een tweetal zaken in aanmerking, te weten het beschikbaar stellen van een checklist en het via internet toegankelijk maken van het zogenaamde gestolen signaal. Maar allereerst is het de (aspirant-) koper zelf die kan en moet voorkomen dat hij een omgekatte auto koopt. Helaas zijn er nog veel kopers die op goed vertrouwen een auto kopen zonder even na te gaan of alles wel klopt. De voorlichting vanuit de verschillende betrokken partijen zoals de Stichting Aanpak Voertuigcriminaliteit (AVc), de Stichting Verzekeringsbureau Voertuigcriminaliteit (VbV) en de RDW is er dan ook op gericht om de consument hier zoveel mogelijk op te wijzen. Zowel AVc als VbV bieden momenteel een checklist via de eigen site aan voor degenen die van plan zijn om een voertuig te kopen. Aan de hand van deze checklist kan meer zekerheid worden verkregen over de betrouwbaarheid van de voorgenomen aankoop. Ik heb naar aanleiding van deze kamervragen aan de RDW gevraagd te onderzoeken of deze checklist ook kan worden ingezet bij de voorlichting vanuit de RDW aan potentiële autokopers. Via de website van de RDW wordt nu al informatie over individuele voertuigen aan de burger ter beschikking gesteld. Deze informatie kan helpen bij de afwegingen die kopers maken bij de aanschaf van een auto. Ik heb verder een adviesaanvraag ingediend bij het College Bescherming Persoonsgegevens om de RDW-website uit te breiden met de mogelijkheid om te checken of een gekentekend voertuig naar aanleiding van een aangifte bij de politie als gestolen geregistreerd staat. Informatie over kilometerstanden en private gegevens over bijvoorbeeld vermiste voertuigen, zoals ook in het artikel wordt vermeld, kunnen eveneens informatie geven over de vraag of de voorgenomen aanschaf geen kat in de zak (omgekat, gestolen of gemanipuleerd voertuig) zal zijn, en daarmee of de aan te schaffen auto voorzien is van zijn originele kentekenbewijs. </antwoord>
      <antwoord nummer="3">Over het aanpakken van deze vorm van criminaliteit zijn afspraken gemaakt die naar tevredenheid werken. Verder wordt er regelmatig gezocht naar methoden om de effectiviteit van de aanpak te vergroten. De resultaten van onderzoek van het Landelijk Informatiecentrum voor Voertuigcriminaliteit (LIV) waarbij fraude met kentekenbewijzen of voertuigen aan het licht komt, worden ter beschikking gesteld aan de politie. Hiermee is verzekerd dat bedoelde gegevens door de politie landelijk zijn te raadplegen. Voor wat betreft het op internet aanbieden van kentekenbewijzen speurt het LIV regelmatig het internet af om dit op te sporen. Bij ontdekking wordt onderzoek gedaan en wordt het kentekenbewijs ongeldig verklaard. Door de ongeldig verklaring wordt het kentekenbewijs waardeloos en kan het niet meer worden misbruikt om gestolen auto’s om te katten. Het kentekenbewijs kan dan namelijk niet meer worden gebruikt voor het overschrijven van het voertuig. Daarnaast worden regelmatig preventieve maatregelen ontwikkeld en getroffen om fraude met kentekenpapieren en voertuigen zoveel mogelijk te voorkomen. Naast de samenwerking tussen meerdere publieke en private partijen binnen AVc en tussen politie, verzekeraars en RDW binnen het LIV, worden bijvoorbeeld met de verzekeraars afspraken gemaakt om voertuigen die bij een ongeluk zware schade oplopen, goed te registreren om te voorkomen dat deze zonder keuring bij de RDW weer in het circuit kunnen worden gebracht. Belangrijke ontwikkelingen op dit terrein die zich wellicht aandienen voor de toekomst, zijn de toepassing van elektronische voertuigidentificatie, de ontwikkeling van het kentekenbewijs als smartcard op creditcard-formaat en de toepassing van microdots of andere vormen van het markeren van een groot aantal onderdelen van voertuigen. </antwoord>
      <antwoord nummer="4">Zoals u reeds is medegedeeld in de antwoorden op de vragen met betrekking tot het zogenaamde autoklonen (Aanhangsel Handelingen Tweede Kamer 2007–2008, nr. 1562), dient de strafrechtelijke aanpak van fraude niet voorop te staan, maar vormt deze het sluitstuk van een ketenbenadering. De inzet van opsporingscapaciteit vindt - binnen de gestelde prioriteitskaders - plaats op basis van criminaliteitsbeelden en criminaliteitsanalyses. Langs bestaande regionale, bovenregionale of landelijke overlegstructuren wordt beslist welke onderzoeken in behandeling worden genomen. Tot op heden is er op basis van de voorhanden zijnde informatie geen aanleiding een landelijk of bovenregionaal rechercheteam (al dan niet permanent) met de opsporing van fraude met kentekenbewijzen te belasten. </antwoord>
      <antwoord nummer="5">Ik ben bekend met de wensen van het VbV en over deze wensen vindt overleg plaats binnen de daarvoor geëigende instanties. Het VbV werkt samen met publieke en private organisaties binnen de voertuigketen aan de aanpak van voertuigcriminaliteit en het voorkomen van fraude met voertuigen en documenten. Binnen hun verantwoordelijkheden en bevoegdheden zijn de departementen van Justitie en Verkeer en Waterstaat met regelmaat betrokken bij deze aanpak. Uit nader contact tussen RDW en VbV is mij gebleken dat VbV vooral pleit voor een goede opvolging door de politie en het Openbaar Ministerie indien uit onderzoeken van bijvoorbeeld het LIV fraude met voertuigen of documenten is gebleken. Het LIV en VbV hebben aangegeven dit punt via het daarvoor bestaande kanaal van AVc onder de aandacht te zullen brengen van de Raad van Hoofdcommissarissen. Overigens is bovenregionale voertuigcriminaliteit opgenomen in de bovenregionale monitoring van het KLPD, waardoor voertuigcriminaliteit structureel aandacht heeft naast andere georganiseerde delicten. Het VbV is tevens voorstander van een voortvarende ontwikkeling van de smartcard kentekenbewijs. Daarover kan ik zeggen dat de RDW hier momenteel actief aan werkt, maar het moment van invoering is mede afhankelijk van de mogelijkheden om over het uitlezen van een smartcard kentekenbewijs met andere EU-landen afspraken te maken. </antwoord>
      <noten afkomstig="antwoord"/>
   </antwoorden>
</kvr>
