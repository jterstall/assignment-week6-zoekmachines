<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kamp en De Vries (beiden VVD) aan de minister van Onderwijs, Cultuur en Wetenschappen en de staatssecretaris van Justitie over gebruik van vervalste documenten bij aanvraag van een MVV. (Ingezonden 26 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13214
</item>
         <item attribuut="Inhoud">Vragen over het verlenen van een machtiging voorlopig verblijf (MVV) aan inwoners van Marokko. Zij hadden met vervalste documenten om toelating tot de Katholieke Universiteit Nijmegen en de Universiteit van Amsterdam verzocht.</item>
         <item attribuut="Rubriek">Hoger onderwijs (Studenten) Hoger onderwijs (Universiteiten en hogescholen) Welzijn (Vreemdelingen en asielzoekers)</item>
         <item attribuut="Trefwoorden">Legitimatie Studenten Universiteiten Vreemdelingen</item>
         <item attribuut="Vindplaats">Kamervragen met antwoord 2000-2001, nr. 776, Tweede Kamer</item>
         <item attribuut="Vraagnr_bij_indiening">2000105380</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Kamp</persoon>
            <persoon partij="VVD">De Vries</persoon>
         </item>
         <item attribuut="Datum_reaktie">2001-03-02</item>
         <item attribuut="Datum_indiening">2001-01-26</item>
         <item attribuut="Document-id">KVR13214</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1607" allpagenumbers="1607 1608" vetnummer="2000105380" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13214" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="776" onderwerp="" indiendatum="2001-01-26">
         <vrager partij="VVD" oorsprong="parlement">Kamp</vrager>
         <vrager partij="VVD" oorsprong="parlement">De Vries</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2 maart 2001), zie ook Aanhangsel Handelingen nr. 711, vergaderjaar 2000–2001">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hoeveel verzoeken tot toelating aan de Katholieke Universiteit Nijmegen en de Universiteit van Amsterdam zijn in de periode 1996 tot en met 2000 gedaan voor inwoners van Marokko? Zijn er aanwijzingen dat bij deze verzoeken vervalste documenten worden gebruikt? Zo ja, in welke mate is dit het geval? </vraag>
      <vraag nummer="2">Aan hoeveel van deze aanvragers is vervolgens een machtiging voorlopig verblijf (MVV) verstrekt? </vraag>
      <vraag nummer="3">Hoeveel van deze aanvragers hebben zich daarna ook daadwerkelijk ingeschreven bij beide universiteiten? Zijn er aanwijzingen dat slechts in 4% van de gevallen dat een MVV wordt verstrekt, inschrijving bij de universiteit volgt? </vraag>
      <vraag nummer="4">In hoeverre is bij andere onderwijsinstellingen sprake van een vergelijkbare situatie, ook met betrekking tot personen uit andere landen dan Marokko? </vraag>
      <vraag nummer="5">Is deze situatie bij u bekend? Zo ja, sinds wanneer? Welke beleidsmaatregelen heeft u getroffen dan wel bent u voornemens te treffen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De Katholieke Universiteit Nijmegen kan geen exact aantal noemen van verzoeken van niet-Nederlanders tot toelating aan de KUN, omdat deze verzoeken zowel mondeling als schriftelijk worden ingediend en zeer gedifferentieerd van aard zijn en veelal incompleet. In de periode 1996 tot en met 2000 zijn door het College van Bestuur van de KUN op basis van complete dossiers 101 toelatingsbeschikkingen afgegeven aan aspirant-studenten met een Marokkaanse vooropleiding. Aan de Universiteit van Amsterdam zijn in de periode 1996 tot en met 2000 ongeveer 3000 verzoeken tot toelating gedaan door aspirant-studenten met een Marokkaanse vooropleiding. Aan 49 studenten (1,6%) is een toelatingsbeschikking gegeven. De KUN en de UvA hebben geen aanwijzingen dat bij deze verzoeken vervalste documenten (diploma’s en/of cijferlijsten) zijn gebruikt. </antwoord>
      <antwoord nummer="2">De KUN en de UvA beschikking niet over informatie waarmee deze vraag kan worden beantwoord. De universiteiten zijn niet betrokken bij de aanvraag van een MVV. De universiteiten worden noch door de aspirant-studenten, noch door politie en justitie geïnformeerd over zaken die het verkrijgen van een MVV betreffen. De IND is bezig met een onderzoek naar de vraag hoeveel verzoeken door aspirant-studenten worden ingediend met overlegging van het bewijs van toelating van een universiteit. Aangezien het een zeer specifieke vraag betreft, vergt het onderzoek veel tijd: het computersysteem waarin deze reguliere aanvragen worden opgeslagen, is niet ingericht op het op een eenvoudige wijze kunnen selecteren van dit soort gegevens. Zodra deze informatie beschikbaar is, zal de staatssecretaris van Justitie u deze informatie toezenden. </antwoord>
      <antwoord nummer="3">Van de 49 studenten die van de UvA een toelatingsbeschikking kregen hebben 37 zich daadwerkelijk als student ingeschreven bij de UvA. Dit is 75,5%. Van de 101 personen aan wie de KUN een toelatingsbeschikking heeft gegeven hebben zich 10 daadwerkelijk ingeschreven als student. Dit is 10%. </antwoord>
      <antwoord nummer="4">Er zijn bij andere universiteiten evenmin als bij de KUN en de UvA aanwijzingen, dat gebruik wordt gemaakt van vervalste documenten bij verzoeken om toelating tot de universiteit. Zo meldt de Universiteit Utrecht dat het aantal verzoeken om toelating vanuit Marokko bijzonder hoog is (ca. 400 per jaar), maar dat de meeste worden afgewezen vanwege onvoldoende vooropleiding en/of onvoldoende kennis van Engels en Nederlands. De UU toetst alleen of de aspirant-student in staat is om binnen één jaar (de tijd die een niet-EU-student krijgt om deficiënties weg te werken) te voldoen aan de toelatingseisen van de universiteit. Indien de student geen of nauwelijks kennis heeft van de Engelse èn de Nederlandse taal is hij bij voorbaat kansloos en wordt zijn verzoek afgewezen. De Vrije Universiteit Amsterdam meldt, dat jaarlijks enige tientallen verzoeken uit Marokko worden ontvangen. De VU geeft in ongeveer 10 gevallen per jaar een verklaring af, dat voorbereiding op de studie (Nederlands leren en deficiënties wegwerken) in één jaar mogelijk is. In ongeveer 20% van die gevallen schrijft de student zich later daadwerkelijk in. Bij de Katholieke Universiteit Brabant komen 175 à 200 aanvragen vanuit Marokko binnen, die in de meeste gevallen op grond van het vooropleidingsniveau worden afgewezen. Bij de Rijksuniversiteit Groningen gaat het om minder dan tien aanvragen per jaar. Bij de Erasmus Universiteit Rotterdam gaat het om 449 aanvragen in de periode 1996 t/m 2000. Van deze aanvragen is 85% stopgezet en uiteindelijk zijn 12 (2,7%) aanvragers daadwerkelijk tot de universiteit toegelaten. Ook van de overige universiteiten zijn vergelijkbare antwoorden ontvangen. Alleen de Technische Universiteit Delft heeft gemeld dat het in de afgelopen 5 jaar éénmaal is voorgekomen dat een buitenlandse aspirant-student (i.c. een Chinees) een vals document heeft overgelegd. Samenvattend: er worden bij de Nederlandse universiteiten veel aanvragen om toelating vanuit Marokko ingediend, maar verreweg de meeste worden afgewezen vanwege het vooropleidingsniveau. Er zijn geen aanwijzingen, dat bij aanvragen vervalste documenten zouden zijn gebruikt, met uitzondering van één geval. </antwoord>
      <antwoord nummer="5">Het vóórkomen van verzoeken om toelating bij universiteiten met gebruikmaking van valse documenten was mij niet bekend. Wel is mij sinds vorig jaar een vergelijkbaar probleem bekend, dat de Informatie Beheer Groep (IB-Groep) bij mij heeft aangekaart. De IB-Groep kan op grond van de Wet op het hoger onderwijs en wetenschappelijk onderzoek aan buitenlanders toestaan om een bepaalde Nederlandse titel te voeren. Daarnaast heeft de IB-Groep een taak bij het toekennen van onderwijsbevoegdheden aan buitenlanders. Voor het verlenen van deze rechten, vergelijkt de Informatie Beheer Groep het opleidingsniveau van buitenlandse opleidingen met vergelijkbare Nederlandse opleidingen. In toenemende mate wordt de IB-Groep geconfronteerd met diploma’s waarvan het (zeer) waarschijnlijk is dat deze vals zijn. Op mijn verzoek heeft de IB-Groep voorstellen gedaan om de procedure zodanig aan te scherpen, dat de kans op het ten onrechte verlenen van genoemde rechten sterk wordt teruggedrongen. Bij het ontwerpen van deze procedure heeft de IB-Groep overleg gevoerd met instanties die met vergelijkbare problemen te kampen hebben, zoals IND en de technische recherche. Ook bij de uitvoering zal van hun kwaliteiten gebruikgemaakt worden. De IB-Groep heeft al een start gemaakt met het tot uitvoering brengen van deze verscherpte procedure. Hoewel het feitenmateriaal geen directe aanleiding biedt om drastische maatregelen te nemen ten aanzien van de universiteiten, zal ik dit onderwerp in mijn regulier overleg met hen aan de orde stellen waarbij ik zal wijzen op de bestaande IDW-structuur (internationale diplomawaardering) en dat deze instanties over de benodigde expertise hieromtrent beschikken. </antwoord>
      <noten afkomstig="antwoord"/>
   </antwoorden>
</kvr>
