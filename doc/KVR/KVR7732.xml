<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boorsma (CDA) inzake: Schenking door De Nederlandsche Bank N.V. (Ingezonden 20 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7732
</item>
         <item attribuut="Inhoud">Betreft de schenking van meer dan 100 miljoen gulden aan de Stichting Fonds Nationaal Kunstbezit, de bevoegdheden van De Nederlandsche Bank N.V. ter zake van de winstbestemming, en voorlegging aan de Staten-Generaal.</item>
         <item attribuut="Rubriek">Cultuur en taal (Beeldende kunsten) Overheidsfinanciën (Comptabiliteitsvoorschriften) Overheidsfinanciën (De Nederlandsche Bank)</item>
         <item attribuut="Trefwoorden">Beeldende kunst Comptabiliteitsvoorschriften De Nederlandsche Bank Schenkingen</item>
         <item attribuut="Vindplaats">Kamervragen met antwoord 1997-1998, nr. 30, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Boorsma</persoon>
         </item>
         <item attribuut="Datum_reaktie">1998-09-04</item>
         <item attribuut="Datum_indiening">1998-08-20</item>
         <item attribuut="Document-id">KVR7732</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="61" allpagenumbers="61 62" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR7732" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="30" onderwerp="" indiendatum="1998-08-20">
         <vrager partij="CDA" oorsprong="parlement">Boorsma</vrager>
         <vraagt-aan/>
      </vraagdata>
      <antwoorddata antwoorddatum="1998-09-4">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Ervan uitgaande dat de recente schenking door De Nederlandsche Bank N.V. van meer dan 100 miljoen gulden aan een nieuwe stichting Stichting Fonds Nationaal Kunstbezit met u is besproken, rijst de vraag of het doel niet willekeurig is. Zijn er niet veel meer goede nationale doelen? </vraag>
      <vraag nummer="2">Welke bevoegdheden heeft De Nederlandsche Bank N.V., waarvan de Staat de enige aandeelhouder is, ter zake van de winstbestemming? </vraag>
      <vraag nummer="3">Indien de statutaire winstreserve groot genoeg is, moet een overschot dan niet worden uitgekeerd aan de aandeelhouder? Heeft de Raad van Bestuur van deze naamloze Vennootschap de statutaire bevoegdheid om zulk een schenking te doen ten laste van de winst of van de reserve? </vraag>
      <vraag nummer="4">Had zulk een schenking niet voorgelegd moeten worden aan de Staten-Generaal? </vraag>
      <vraag nummer="5">Bent u met de CDA-fractie van de Eerste Kamer van mening dat er grond is voor bijstelling van de statuten van De Nederlandsche Bank en van de Comptabiliteitswet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De Nederlandsche Bank N.V. heeft het initiatief genomen om bij gelegenheid van de toetreding van de Bank tot het Europees Stelsel van Centrale Banken een bijzonder gebaar richting de Nederlandse samenleving te maken. Daarbij gingen de gedachten specifiek uit naar het beschikbaar stellen van middelen voor bijzondere kunstaankopen te bestemmen door een kunstfonds. De Bank heeft mij omtrent dit initiatief gepolst. Na overleg met de Minister-President heb ik aan de Bank overgebracht dat haar initiatief met sympathie werd beoordeeld. De ter beschikking te stellen middelen worden niet ten laste van de jaarlijkse winstafdracht aan de Staat maar ten laste van de winstinhouding (en daarmee de reserves) van de Bank gebracht. De Bank heeft aan de schenking de voorwaarde gesteld dat de kunstwerken, aangekocht met deze middelen, eigendom worden van de Staat ten behoeve van openbare collecties in Nederland. Bij het verlies van de gulden als cultuurgoed wordt een schenking voor aankopen van kunstwerken die van evident belang zijn voor Nederlandse openbare collecties passend geacht. </antwoord>
      <antwoord nummer="2 en 3">De relevante bepalingen betreffen artikel 22.2 van de statuten van De Nederlandsche Bank N.V. (de winst staat ter beschikking aan de aandeelhouder) alsmede artikel 16.2 van de Bankwet 1998 en artikel 19.4 van de statuten (de Bank is bevoegd reserves na winstvaststelling te vormen; stortingen in en onttrekkingen aan deze reserves behoeven de toestemming van de Minister van Financiën). Tussen de Minister van Financiën en De Nederlandsche Bank N.V. bestaan duidelijke afspraken omtrent de bestemming van de winst. Een deel van de winst wordt ingehouden en aan de reserves van de Bank toegevoegd en een deel van de winst wordt aan de aandeelhouder afgedragen. Recent zijn de terzake sinds 1974 geldende afspraken (Kamerstukken II, vergaderjaar 1974–1975, 13 100 IXB, nr. 2) geactualiseerd: een vast percentage van 5 procent van de winst zal jaarlijks worden ingehouden en aan de reserves worden toegevoegd, de resterende 95 procent zal worden uitgekeerd aan de aandeelhouder (zie mijn brief aan de Tweede Kamer van 9 juli 1998). Er bestaat geen specifieke bepaling of afspraak waarin is vastgelegd dat indien de reserves van De Nederlandsche Bank N.V. groot genoeg zijn een overschot aan de aandeelhouder moet worden uitgekeerd. In dit verband wijs ik overigens op mijn brief aan de Tweede Kamer van 9 juli 1998 inzake afspraken tussen De Nederlandsche Bank N.V. en de Staat naar aanleiding van de start van de derde fase van de Economische en Monetaire Unie en de aankondiging daarin dat de Bank een eenmalige afdracht van reserves ter waarde van 5 miljard gulden aan de aandeelhouder zal doen. </antwoord>
      <antwoord nummer="4">Gelet op het bepaalde omtrent winstbestemming en reservevorming in de statuten van De Nederlandsche Bank N.V. en de Bankwet 1998 bestaat daartoe geen noodzaak. </antwoord>
      <antwoord nummer="5">Gelet op het bepaalde omtrent winstbestemming en reservevorming in de statuten van De Nederlandsche Bank N.V. en de Bankwet 1998 deel ik die mening niet. </antwoord>
      <noten afkomstig="antwoord"/>
   </antwoorden>
</kvr>
