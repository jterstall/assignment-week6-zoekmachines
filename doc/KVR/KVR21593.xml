<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretarissen van Onderwijs, Cultuur en Wetenschap, mevrouw Van der Laan, en van Buitenlandse Zaken (Europese Zaken) over een gesubsidieerd televisiedebat op RTL 4. (Ingezonden 11 oktober 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21593
</item>
         <item attribuut="Inhoud">Vragen over de verleende opdracht aan Endemol om een televisiedebat over de Europese Unie te maken. Door dit debat uit te zenden op commerciële zender RTL4 is het publieksbereik groter, wat het deomocratisch proces ten goede komt. Het subsidiebedrag zou wel gekort moeten worden op de NOS, die de wettelijke taak heeft aandacht te besteden aan de EU.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Overig) Staats- en bestuursrecht (Politiek)</item>
         <item attribuut="Trefwoorden">Omroepen Politiek Voorlichting</item>
         <item attribuut="Vindplaats">Kamervragen met antwoord 2004-2005, nr. 365, Tweede Kamer</item>
         <item attribuut="Vraagnr_bij_indiening">2040501470</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2004-11-10</item>
         <item attribuut="Datum_indiening">2004-10-11</item>
         <item attribuut="Document-id">KVR21593</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="763" allpagenumbers="763 764" vetnummer="2040501470" code="0405tkkvr1" lopendefooter="Tweede Kamer, vergaderjaar 2004–2005, Aanhangsel" filenaam="KVR21593" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="365" onderwerp="" indiendatum="2004-10-11">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretarissen van Onderwijs, Cultuur en Wetenschap, mevrouw Van der Laan, en van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="10 november 2004), zie ook Aanhangsel Handelingen nr. 298, vergaderjaar 2004–2005">
         <antwoorder functie="staatssecretaris" ministerie="Buitenlandse Zaken, ">Nicolaï</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u televisieproducent Endemol de opdracht verleend een televisiedebat over de Europese Unie te maken, dat zal worden uitgezonden op RTL 4? <voetnoot nummer="1"/>
      </vraag>
      <vraag nummer="2">Welke overwegingen liggen ten grondslag aan de beslissing van het kabinet om het EU-televisiedebat op RTL 4 te laten uitzenden? </vraag>
      <vraag nummer="3">Welke overwegingen liggen ten grondslag aan de beslissing van het kabinet om het EU-televisiedebat niet op de publieke omroep te laten uitzenden? </vraag>
      <vraag nummer="4">Deelt u de mening dat het uitzenden van het EU-televisiedebat op RTL 4 het publieksbereik van met gemeenschapsgeld gefinancierde programma’s over het Europese democratische proces ten goede komt? </vraag>
      <vraag nummer="5">Deelt u de mening dat gesubsidieerde uitzendingen op commerciële zenders het publieksbereik van met gemeenschapsgeld gefinancierde programma’s ten goede kunnen komen? Zo ja, hoe kan een optimaal publieksbereik structureel worden gerealiseerd? </vraag>
      <vraag nummer="6">Ten laste van welke begroting komt de subsidie van € 300.000 voor deze uitzending? </vraag>
      <vraag nummer="7">Wordt de NOS, die de wettelijke taak heeft aandacht te besteden aan Europese parlementaire aangelegenheden, met een bedrag van € 300.000 gekort? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-10-6" bron="Algemeen Dagblad" titel="Endemol maakt politieke variant songfestival">Algemeen Dagblad, 6 oktober 2004: «Endemol maakt politieke variant songfestival»</noot>
      </noten>
   </vragen>
   <antwoorden aantal="7">
      <antwoord nummer="1">Ja. Teneinde de burger in heel Europa meer te betrekken bij de actuele ontwikkelingen in het Europese integratieproces heeft het kabinet gemeend om aan de vooravond van de Europese Raad een voor een breed publiek bestemd televisieprogramma te laten maken over Europa. Het is de bedoeling het programma ook in andere lidstaten uit te doen zenden. Na inventariserende contacten met verschillende partijen, is besloten drie producenten te vragen een voorstel voor een televisieprogramma in te dienen: Ivo Niehe Producties, IDTV en Endemol. Na zorgvuldige afweging van de ingediende voorstellen is gekozen voor het concept «Eurovisie» van Endemol, dat in Nederland zal worden uitgezonden op RTL 4. </antwoord>
      <antwoord nummer="2">Een van de belangrijkste doelstellingen van het kabinet met het televisieprogramma is om een breed publiek te bereiken. Het concept zoals dat werd voorgelegd door producent Endemol, voldoet aan deze doelstelling. Niet alleen het publiek in de studio, tevens de kijker thuis, wordt actief bij het debat betrokken. De overwegingen die ten grondslag liggen aan het besluit het programma uit te zenden op RTL 4 zijn het goede tijdslot dat RTL 4 kon bieden, namelijk aan de vooravond van de Europese Raad, en het feit dat de zender een breed bereik heeft. </antwoord>
      <antwoord nummer="3">Het voorstel dat werd gedaan door Endemol, namelijk het voeren van een debat over aansprekende en actuele onderwerpen, waarbij tevens de kijkers thuis worden betrokken door middel van sms, sluit aan bij de wensen van het kabinet om de Nederlandse bevolking actief te betrekken bij de Europese Unie. Verwachting is dat de zender RTL 4 en het tijdstip van uitzenden een goede basis vormen voor het gewenste bereik. Een specifieke afweging van het verwachte bereik bij RTL 4 tegen het mogelijke bereik bij de publieke omroep heeft in het voorbereidingsproces niet plaatsgevonden. Verder is bij de financiering van het programma voorzien in sponsoring door Achmea. Op grond van artikel 52a van de Mediawet is dit bij de publieke omroep niet toegestaan. Ook heeft de Publieke Omroep sinds enige tijd zijn beleid ten aanzien van integriteit en onafhankelijkheid aanzienlijk aangescherpt. Dit leidt tot grotere terughoudendheid bij het sluiten van overeenkomsten voor coproducties. Dit is onder meer het gevolg van de discussie over de relatie tussen politiek en media en de aanbevelingen van het onderzoek dat het Commissariaat voor de Media recent heeft verricht (Externe financiering programma’s publieke omroep, 27 september 2004). </antwoord>
      <antwoord nummer="4">Naar het oordeel van het kabinet is voor dit met gemeenschapsgeld gefinancierd programma een vorm gevonden welke kan bijdragen aan kennis van en belangstelling voor Europese samenwerking bij een breed publiek. Dit komt het Europese democratische proces ten goede. </antwoord>
      <antwoord nummer="5">De rijksoverheid is zeer terughoudend met het bekostigen van afzonderlijke omroepprogramma’s. Daarom moeten eventuele financiële bijdragen passen binnen de afspraken die gemaakt zijn voor coproducties. Dit beleid is recentelijk aangescherpt en neergelegd in de Aanwijzingen inzake coproductie en andere omroepprogramma’s die per 1 januari a.s. ingaan (zie de brief van de minister-president, kamerstukken II, 2003–2004, 29 200 III, nr. 21). In bredere zin ligt de opdracht om met gemeenschapsgeld programma’s te maken bij de publieke omroep. Deze heeft daarbij de opdracht structureel een optimaal publieksbereik te realiseren. De publieke omroepen slagen daarin voldoende, maar verbeteringen met het oog op bepaalde doelgroepen zijn wenselijk. Op hoofdlijnen wordt thans gewerkt aan prestatie-afspraken met de Publieke Omroep waarvan ook het publieksbereik onderdeel uit zal maken. </antwoord>
      <antwoord nummer="6">De kosten voor de coproductie van het programma komen ten laste van de begroting van het Ministerie van Buitenlandse Zaken. De exacte hoogte van het bedrag zal op korte termijn worden bepaald. </antwoord>
      <antwoord nummer="7">Nee. Het dreigen met een korting, indien de NOS niet op eigen initiatief en geheel met eigen middelen dit programma verzorgt, zou in strijd zijn met de bepaling «Er is geen voorafgaand toezicht op de inhoud van een radio- of televisie-uitzending.» (Grondwet art. 7, 2e lid). De NOS heeft overigens in de periode voor de verkiezingen van het Europese Parlement veel extra aandacht aan Europa besteed, onder meer in de serie «Lijn 25» (zie www.nos.nl/lijn25/) en geeft naast de berichtgeving in de journaals aandacht aan het Nederlandse EU-voorzitterschap op zijn website. De verwijzing naar de «verslaglegging van de Europese parlementaire aangelegenheden» (art. 16, 1e lid, onder a, Mediabesluit) is hier niet relevant omdat het beoogde televisiedebat niet tot deze categorie behoort. Het toezicht – achteraf – op de naleving van de mediawettelijke bepalingen voor de publieke omroep berust in voorkomende gevallen niet bij de regering, maar bij de onafhankelijke toezichthouder, het Commissariaat voor de Media. </antwoord>
      <noten afkomstig="antwoord"/>
   </antwoorden>
</kvr>
