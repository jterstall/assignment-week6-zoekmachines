<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Buitenlandse Zaken en de minister van Volkshuisvesting, Ruimtelijke Ordening en Milieubeheer over de Hoge Flux reactor in Petten. (Ingezonden 31 januari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15218
</item>
         <item attribuut="Inhoud">Vragen over een 'framework agreement' dat de Europese Commissie zou hebben getekend met de Russische overheid voor de mogelijke levering van 600 kg hoogverrijkt uranium voor de Hoge Flux Reactor (HFR) van het NRG te Petten.</item>
         <item attribuut="Rubriek">Energie, water en grondstoffen (Overig) Wetenschap en technologie (Onderzoeksinstituten)</item>
         <item attribuut="Trefwoorden">ECN Onderzoeksinstituten</item>
         <item attribuut="Vindplaats">Kamervragen met antwoord 2001-2002, nr. 759, Tweede Kamer</item>
         <item attribuut="Vraagnr_bij_indiening">2010205320</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2002-03-07</item>
         <item attribuut="Datum_indiening">2002-01-31</item>
         <item attribuut="Document-id">KVR15218</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1591" allpagenumbers="1591 1592" vetnummer="2010205320" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15218" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="759" onderwerp="" indiendatum="2002-01-31">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Buitenlandse Zaken en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="7 maart 2002), zie ook Aanhangsel Handelingen nr. 659, vergaderjaar 2001–2002">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat de Europese Commissie een «framework agreement» heeft getekend of gaat tekenen met de Russische overheid voor de mogelijke levering van 600 kg hoogverrijkt uranium voor de Hoge Flux Reactor (HFR) van het NRG te Petten <voetnoot nummer="1"/>? Zo ja, deelt u de mening dat dit in strijd is met de omschakelingsovereenkomst tussen de Europese Commissie en de Verenigde Staten, waarin de VS in 2000 beloofde nog vier jaar verrijkt uranium te leveren aan de HFR en uitgewerkte brandstof terug te nemen in ruil voor de omschakeling van de HFR naar het niet voor de productie van kernwapens geschikte laagverrijkte uranium? Bent u bereid protest aan te tekenen bij de Europese Commissie tegen dit «framework agreement» en er bij de Commissie op aan te dringen het niet te tekenen? </vraag>
      <vraag nummer="2">Heeft de Europese Commissie, nu aangetoond is dat een omschakeling naar laagverrijkt uranium technisch en economisch haalbaar is en het besluit tot omschakeling reeds genomen is, redenen terug te komen op dit overschakelingsbesluit? Zo ja, welke? </vraag>
      <vraag nummer="3">Kunt u garanderen dat de HFR binnen de vastgestelde tijd omgeschakeld zal zijn naar laagverrijkt uranium en het gebruik van hoogverrijkt uranium uit Rusland uitgesloten zal zijn? Zo nee, waarom niet? </vraag>
      <vraag nummer="4">Overweegt het NRG gebruik te maken van deze overeenkomst voor de import van Russisch hoogverrijkt uranium voor de productie van bestralingstabletten (targets) om isotopen voor medisch diagnostische doeleinden mee te produceren? Is de minister bereid er bij de Europese Commissie op aan te dringen ook voor de productie van isotopen over te schakelen op laagverrijkt uranium? </vraag>
      <vraag nummer="5">Kan het hoogverrijkte uranium dat door Rusland geleverd zou kunnen worden, onder het framework agreement ook benut worden door andere Europese onderzoeksreactoren? Zo ja, welke? </vraag>
      <vraag nummer="6">Is het juist dat het hoogverrijkt uranium dat de VS nu nog levert onder het omschakelingsprogramma, juist door het nucleaire proliferatierisico, onder militaire bewaking per vliegtuig aangeleverd wordt? Kunt u aangeven welke beveiligingsmaatregelen er bij het transport en daarna in Nederland genomen worden? </vraag>
      <vraag nummer="7">Deelt u de mening dat er, gezien het proliferatierisico van hoogverrijkt uranium, een algeheel verbod op het gebruik van hoogverrijkt uranium in Petten moet komen? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-01-21" bron="Nuclear Fuel">Nuclear Fuel, 21 januari 2002</noot>
      </noten>
   </vragen>
   <antwoorden aantal="7">
      <antwoord nummer="1">Het betreft slechts een reeds twee jaar oud ontwerp van een (kader)overeenkomst tussen de overheid van de Russische Federatie en de Europese Commissie voor de levering van hoogverrijkt uranium ten behoeve van de HFR in Petten. Over dit ontwerp heeft de Europese Commissie (EC) met de Russische overheid destijds onderhandeld omdat zij zich zorgen maakte over stopzetting van de levering van hoogverrijkt uranium door de VS. Dit ontwerp dateert van vóór de door de EC met de VS overeengekomen omschakelingsovereenkomst van januari 2000. De hierboven genoemde ontwerpovereenkomst met de Russische Federatie is een kaderovereenkomst en bevat geen verplichting tot afname. </antwoord>
      <antwoord nummer="2">De Europese Commissie ziet geen enkele reden om de door haar aangegane verplichting met de VS, tot conversie naar het gebruik van laagverrijkt uranium, niet na te komen. </antwoord>
      <antwoord nummer="3">Volgens de tijdsplanning zal de beoogde conversie uiterlijk 2006 gerealiseerd zijn. De EC ziet geen reden, gegeven de belofte van de VS tot levering van hoogverrijkt uranium totdat conversie een feit zal zijn, dit uranium uit Rusland te betrekken. </antwoord>
      <antwoord nummer="4">Het ontwerp van de bovengenoemde kaderovereenkomst voorziet niet in de levering van nucleair materiaal voor de productie van bestralingstabletten (targets). </antwoord>
      <antwoord nummer="5">De ontwerpovereenkomst heeft uitsluitend betrekking op de (mogelijke) levering van hoogverrijkt uranium voor de HFR in Petten. </antwoord>
      <antwoord nummer="6">Levering vindt niet per vliegtuig plaats maar over de weg vanuit Frankrijk. Met betrekking tot dit type transporten zijn beveiligingsmaatregelen getroffen met het oog op het voorkomen dat het materiaal in handen van onbevoegden kan komen. Over de maatregelen wordt geen publieke informatie verstrekt. Wel vindt afstemming plaats met de betrokken gemeenten. </antwoord>
      <antwoord nummer="7">Het mogelijke proliferatierisico van hoogverrijkt uranium is de voornaamste reden voor de omschakeling van hoogverrijkt naar laagverrijkt uranium waartoe de Europese Commissie besloten heeft. In de tussentijd zal de HFR door moeten gaan met het gebruik van hoogverrijkt uranium. De faciliteit staat echter onder een goed functionerend beveiligings- en inspectieregime dat er zorg voor draagt dat het hoogverrijkt uranium niet aan het proces onttrokken of misbruikt wordt. </antwoord>
      <noten afkomstig="antwoord"/>
   </antwoorden>
</kvr>
