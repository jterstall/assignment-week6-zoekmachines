<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de aanstaande verkiezingen in Wit-Rusland. (Ingezonden 23 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24768
</item>
         <item attribuut="Inhoud">Vragen over de mensenrechtensituatie in Wit-Rusland, mede naar aanleiding van de arrestatie van de oppositieleider Mikola Statkevich en vragen over organisatie van de verkiezingswaarnemingen tijdens de verkiezingen in Wit-Rusland en Oekraïne.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Mensenrechten Verkiezingen Wit-Rusland</item>
         <item attribuut="Vindplaats">Kamervragen met antwoord 2005-2006, nr. 758, Tweede Kamer</item>
         <item attribuut="Vraagnr_bij_indiening">2050605350</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-01-23</item>
         <item attribuut="Datum_indiening">2005-12-23</item>
         <item attribuut="Document-id">KVR24768</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1607" allpagenumbers="1607 1608" vetnummer="2050605350" code="0506tkkvr758" lopendefooter="Tweede Kamer, vergaderjaar 2005–2006, Aanhangsel" filenaam="KVR24768" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="758" onderwerp="" indiendatum="2005-12-23">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-01-23">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Op welke wijze dringen de Nederlandse regering en de EU aan op onafhankelijke verkiezingswaarneming in Wit-Rusland? <voetnoot nummer="1"/>Kunt u, nu de verkiezingscampagnes Wit-Rusland en Oekraïne vrijwel gelijktijdig plaatsvinden, garanderen dat de inspanningen voor de één niet ten koste gaan van de ander? Bent u bereid een extra inspanning te doen? </vraag>
      <vraag nummer="2">Welke stappen onderneemt u in dit kader ook ten opzichte van de Russische Federatie om mogelijkheden voor betrouwbare en onafhankelijke verkiezingswaarnemingen te scheppen? </vraag>
      <vraag nummer="3">Welke politieke analyse maakt u ten aanzien van de verwachtingen voor democratische verkiezingen in Wit-Rusland en de relatie tussen Wit-Rusland en de Russische Federatie? </vraag>
      <vraag nummer="4" voetnoot="2">Kunt u aangeven wat op dit moment de stand van zaken is met betrekking tot de arrestatie van oppositieleider Mikola Statkevich? Onder welke omstandigheden wordt hij vastgehouden? Bent u bereid concrete politieke druk uit te oefenen voor zijn vrijlating? <voetnoot nummer="2"/>
      </vraag>
      <vraag nummer="5">Bent u bereid om in aanloop naar de verkiezingen binnen de EU het initiatief te nemen en krachtig te pleiten voor directe vrijlating van oppositieleiders in Wit-Rusland? </vraag>
      <vraag nummer="6" voetnoot="3">Bent u bereid om kracht bij te zetten aan de protesten van de Europese studentenvakbond (ESIB) tegen de schorsing van Taciana Khoma van de «Belarus State Economic University» wegens deelname aan een ESIB-bijeenkomst in Frankrijk, door u uit te spreken tegen deze schorsing bij de Wit-Russische autoriteiten? <voetnoot nummer="3"/>
      </vraag>
      <vraag nummer="7">Ziet u mogelijkheden voor verdergaande economische sancties, zoals het stopzetten van bestaande handelsvoordelen en aanscherping van het bestaande visumbeleid naar onder meer leiders van staatsbedrijven die geen onafhankelijke vakbonden erkennen en leden van de verkiezingscommissies? Zo ja welke? Zo neen, waarom niet? </vraag>
      <vraag nummer="8">Kunt u garanderen dat Nederland noch de EU indirect aan het Wit-Russische regime gelieerde ngo’s steunt, bijvoorbeeld in het kader van stedenbanden waarbij nauw samengewerkt dient te worden met de Wit-Russische overheid? </vraag>
      <noten afkomstig="vraag">
         <noot nummer="1" datum="2005-12-17" bron="Novum" titel="Wit-Russen kiezen in maart president">Novum, 17 december 2005: «Wit-Russen kiezen in maart president»</noot>
         <noot nummer="2">Zie onder meer www.alfredmozerstichting.nl</noot>
         <noot nummer="3">Zie www.ESIB.org</noot>
      </noten>
   </vragen>
   <antwoorden aantal="7">
      <antwoord nummer="1">Nederland acht het van belang dat internationale onafhankelijke waarnemers toezicht houden op het verloop van de verkiezingen in Wit-Rusland en in Oekraine. De EU heeft Wit-Rusland opgeroepen om tijdig internationale verkiezingswaarnemers uit te nodigen. Deze oproep is ook vervat in de conclusies van de Raad Algemene Zaken en Externe Betrekkingen (RAZEB) van 7 november 2005. Nederland is voornemens waarnemers toe te voegen aan de missies die OVSE/ODIHR uitstuurt naar Wit-Rusland en Oekraïne. </antwoord>
      <antwoord nummer="2">Verkiezingswaarneming wordt georganiseerd door OVSE/ODIHR in overeenstemming met een daarvoor ontwikkelde methodologie. De Russische Federatie, als lid van de OVSE, neemt doorgaans ook deel aan OVSE/ODIHR verkiezingswaarnemersmissies. In de OVSE wordt mede op initiatief van de Russische Federatie gesproken over het stroomlijnen van de genoemde methodologie, waarbij Nederland zich in EU-verband op het standpunt stelt dat de onafhankelijkheid van OVSE/ODIHR missies gegarandeerd moet blijven. </antwoord>
      <antwoord nummer="3">De OVSE/ODIHR-waarnemingsmissie oordeelde destijds dat de parlementaire verkiezingen in 2004 niet eerlijk en vrij waren verlopen. Tevens oordeelde de Venetië Commissie van de Raad van Europa, dat het referendum in 2004 om de termijn van de president te verlengen, onwettig was. De regering van Wit-Rusland heeft geen maatregelen genomen om de vastgestelde tekortkomingen te corrigeren. De laatste maanden is de druk op onafhankelijke media en oppositieleiders verhoogd. In de dialoog met de Russische Federatie heeft de EU de zorg over de ontwikkelingen in Wit-Rusland overgebracht en verzocht de autoriteiten in Minsk hierop aan te spreken. </antwoord>
      <antwoord nummer="4 en 5">Oppositieleider Statkevich werd op 31 mei 2005 in Minsk tot drie jaar gevangenisstraf veroordeeld in verband met zijn betrokkenheid bij een demonstratie na de parlementsverkiezingen van oktober 2004. Zijn straf werd in het kader van een amnestiewet teruggebracht naar twee jaar. Statkevich bevindt zich onder huisarrest. De EU heeft na zijn arrestatie en veroordeling de procesgang bekritiseerd en krachtig gepleit voor de vrijlating van Statkevich en andere oppositieleiders. De EU zal dat blijven doen. </antwoord>
      <antwoord nummer="6">Nederland heeft de schorsing van Taciana Khoma in de Europese Unie aan de orde gesteld. Als gevolg daarvan heeft de EU op 19 januari 2006 in de Permanente Raad van de OVSE in algemene zin kritiek geuit op het wegsturen van studenten van onderwijsinstellingen om politieke redenen. </antwoord>
      <antwoord nummer="7">In de conclusies die de RAZEB aannam op 7 november jl. wordt de mogelijkheid tot aanvullende restrictieve maatregelen tegen personen verantwoordelijk voor mensenrechtenschendingen nadrukkelijk genoemd. De aard van de maatregelen zal afhangen van de aard van de schendingen. </antwoord>
      <antwoord nummer="8">Neen. Nederland draagt geen verantwoordelijkheid voor andere EU-landen of voor niet-gouvernementele organisaties. Bij subsidieverlening door de Nederlandse overheid, zoals in het MATRA programma voor Wit-Rusland, ligt de nadruk op versterking van het maatschappelijk middenveld door ondersteuning van samenwerking tussen Nederlandse en Wit-Russische non-gouvernementele organisaties. </antwoord>
      <noten afkomstig="antwoord"/>
   </antwoorden>
</kvr>
