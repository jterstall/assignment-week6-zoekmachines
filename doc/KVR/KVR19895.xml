<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kalsbeek (PvdA) aan de minister van Justitie en de staatssecretaris van Volksgezondheid, Welzijn en Sport over de wachtlijsten bij het Advies- en Meldpunt Kindermishandeling. (AMK) (Ingezonden 8 maart 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19895
</item>
         <item attribuut="Inhoud">Vragen naar aanleiding van de binnen een paar maanden tijd bijna twee keer zo lang geworden wachtlijst bij het AMK in Noord-Holland, mogelijk als gevolg van de publiekscampagne van de AMK's.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdhulpverlening Kindermishandeling</item>
         <item attribuut="Vindplaats">Kamervragen met antwoord 2003-2004, nr. 1196, Tweede Kamer</item>
         <item attribuut="Vraagnr_bij_indiening">2030409970</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2004-03-31</item>
         <item attribuut="Datum_indiening">2004-03-08</item>
         <item attribuut="Document-id">KVR19895</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2535" allpagenumbers="2535 2536" vetnummer="2030409970" code="0304tkkvr1196" lopendefooter="Tweede Kamer, vergaderjaar 2003–2004, Aanhangsel" filenaam="KVR19895" issn-nummer="ISSN 0921 -7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1196" onderwerp="" indiendatum="2004-03-8">
         <vrager partij="PvdA" oorsprong="parlement">Kalsbeek</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-31">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat de wachtlijst bij het AMK in Noord-Holland in een paar maanden bijna twee keer zo lang is geworden? </vraag>
      <vraag nummer="2">Is deze langere wachtlijst een gevolg van de publiekscampagne van de AMK’s? </vraag>
      <vraag nummer="3">Hebben alle AMK’s deelgenomen aan deze publiekscampagne? </vraag>
      <vraag nummer="4">Hoeveel zijn de wachtlijsten voor de AMK’s in de verschillende provincies langer geworden? </vraag>
      <vraag nummer="5">Hoe is geanticipeerd op een toenemende hulpvraag ten gevolge van de publiekscampagne? Moet de conclusie getrokken worden dat daarop onvoldoende is geanticipeerd? </vraag>
      <vraag nummer="6">Hoe worden de ontstane wachtlijsten zo snel mogelijk weggewerkt? Wanneer zouden de wachtlijsten moeten zijn weggewerkt? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, ook de eerste signalen van de taskforce wachtlijsten jeugdzorg inzake de meting van 1 januari 2004 wijzen hierop. </antwoord>
      <antwoord nummer="2">Sinds het meten van de wachtlijsten is sprake van een stijging van het aantal wachtenden bij het AMK. De taskforce wachtlijsten jeugdzorg signaleert echter bij de laatste meting van 1 januari 2004 een opmerkelijke stijging van het aantal contacten. Gelet op het feit dat in deze periode de regionale publiekscampagnes door de AMK’s zijn uitgevoerd, is het logisch te veronderstellen dat hiertussen een verband bestaat. </antwoord>
      <antwoord nummer="3">Op drie AMK’s na hebben alle AMK’s deelgenomen aan de regionale publiekscampagnes. De drie AMK’s die niet hebben meegedaan zijn die in de provincies Utrecht en Zeeland en in de grootstedelijke regio Rotterdam. </antwoord>
      <antwoord nummer="4">De eerste signalen met betrekking tot de nieuwe meting van de taskforce wachtlijsten jeugdzorg over het vierde kwartaal van 2004, hetgeen de periode is waarin de regionale campagnes zijn uitgevoerd, laat het volgende landelijke beeld zien. Het totaal aantal contacten met de AMK’s is in het vierde kwartaal met ruim 20% toegenomen. Met name het aantal adviezen is sterk gestegen. Ook de productie, het aantal onderzoeken door de AMK’s, is gestegen. Deze stijging lijkt echter niet toereikend geweest te zijn voor het opvangen van de enorme piek, een stijging van ruim 20%, in het aantal contacten in het vierde kwartaal. </antwoord>
      <antwoord nummer="5">De ministeries van VWS en Justitie hebben in 2002 gezamenlijk de opdracht voor het ontwikkelen van het campagnemateriaal aan het NIZW verstrekt. Aan deze opdracht was de voorwaarde verbonden dat het bij de uitvoering zou moeten gaan om regionale campagnes en niet om een landelijke. De reden hiervoor was gelegen in het feit dat met regionale campagnes de mogelijkheid bestaat om per regio te bepalen wanneer het beste met de campagne gestart kon worden. Met het beste moment wordt dan onder meer bedoeld het moment waarop het AMK er klaar voor is, dat wil zeggen dat het AMK kan inspelen op een toenemende vraag. Dit klaar stomen van de AMK’s, het anticiperen op een toenemende hulpvraag bij de AMK’s, is de verantwoordelijkheid van de provincies en de AMK’s. In de praktijk is hier invulling aan gegeven doordat bij de start van de campagne, of toen bleek dat het aantal meldingen in sommige provincies alarmerend toenam, door een aantal provincies extra middelen beschikbaar zijn gesteld. Met de inzet van deze middelen kunnen de wachtlijsten in een relatief korte tijd worden weggewerkt. </antwoord>
      <antwoord nummer="6">Zoals ik hiervoor bij het antwoord op vraag 5 heb aangegeven zijn of worden door een aantal provincies extra middelen beschikbaar gesteld. Zo hebben de stadsregio Haaglanden en de provincie Noord Holland extra middelen beschikbaar gesteld om de wachtlijsten bij de AMK’s weg te werken. Naar verwachting zal op 1 januari 2005 de wachtlijst bij het AMK in Haaglanden volledig weg zijn, althans wanneer de meldingenstroom in 2004 zich overeenkomstig de verwachtingen ontwikkelt. In Noord-Holland wordt verwacht dat de achterstanden nog dit jaar voor een belangrijk deel weggewerkt zullen zijn. Meer in het algemeen merk ik op dat het kabinet in het hoofdlijnenakkoord extra geld heeft uitgetrokken voor preventie en jeugdzorg. Hiervan is € 12 miljoen in 2004 oplopend tot € 40 miljoen in 2007 bestemd voor productievergroting in de jeugdzorg, bij onder meer de AMK’s. Daarnaast is gebleken dat de AMK’s, gezien hun geringe omvang, kwetsbare organisaties zijn voor onder meer ziekteverzuim en personeelsverloop. Bij invoering van de Wet op de jeugdzorg maken de AMK’s officieel deel uit van het bureau jeugdzorg. De verwachting is dat het AMK daarmee minder kwetsbaar zal zijn voor bovengenoemde factoren. Op uw vraag wanneer de wachtlijsten bij de AMK’s zouden moeten zijn weggewerkt is het antwoord zo snel mogelijk. </antwoord>
      <noten afkomstig="antwoord"/>
   </antwoorden>
</kvr>
