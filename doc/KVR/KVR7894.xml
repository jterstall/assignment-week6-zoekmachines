<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van de Camp en Stroeken (beiden CDA) over het sluiten van drugspanden. (Ingezonden 18 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7894
</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Handhaving openbare orde)</item>
         <item attribuut="Trefwoorden">Drugsbestrijding Openbare orde en veiligheid</item>
         <item attribuut="Vindplaats">Kamervragen met antwoord 1998-1999, nr. 83, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Van de Camp</persoon>
            <persoon partij="CDA">Stroeken</persoon>
         </item>
         <item attribuut="Datum_reaktie">1998-09-30</item>
         <item attribuut="Datum_indiening">1998-08-18</item>
         <item attribuut="Document-id">KVR7894</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="169" allpagenumbers="169 170" vetnummer="2979815340" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7894" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="83" onderwerp="" indiendatum="1998-08-18">
         <vrager partij="CDA" oorsprong="parlement">Van de Camp</vrager>
         <vrager partij="CDA" oorsprong="parlement">Stroeken</vrager>
         <vraagt-aan/>
      </vraagdata>
      <antwoorddata antwoorddatum="1998-09-30">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de ministers van Justitie en voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van het bericht dat het sluiten van drugspanden in diverse gemeenten, bijvoorbeeld in Venlo, in de praktijk niet werkt? <voetnoot nummer="1"/>
      </vraag>
      <vraag nummer="2">Kunt u begrip opbrengen voor de klachten van buurtbewoners tegen de langdurige sluitingsprocedure? </vraag>
      <vraag nummer="3">Deelt u de mening dat door de moeizame sluiting van drugspanden de geloofwaardigheid van de overheid wordt aangetast? </vraag>
      <vraag nummer="4">Waren de problemen die thans in de praktijk bestaan al voor de invoering van de wet door burgemeesters van verschillende gemeenten gesignaleerd? </vraag>
      <vraag nummer="5">Kunt u een overzicht geven van de ervaring van gemeenten met deze wet tot nog toe? Bent u bereid de wet sluiting drugspanden op basis van de ervaringen in de praktijk te evalueren en zo nodig de sluitingsprocedure te vereenvoudigen? </vraag>
      <vraag nummer="6">Kan het initiatiefwetsvoorstel Korthals/Van Heemst (Wet Victor) een oplossing bieden voor de in de praktijk gebleken procedurele problemen? </vraag>
      <noten afkomstig="vraag">
         <noot nummer="1" datum="1998-08-11" bron="Dagblad de Limburger">Dagblad de Limburger, 11 augustus 1998</noot>
         <noot nummer="2" documenttype="Kamerstuk" kamerstuk-id="24 549">Kamerstuk 24 549</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 5">Wij kunnen begrip opbrengen voor de situatie waarin omwonenden van overlastgevende drugspanden zich bevinden. Juist met het oog op hun situatie is destijds artikel 174a in de Gemeentewet ingevoegd. De sluiting van woningen is met veel waarborgen omgeven. De noodzaak daartoe dient door de burgemeester te worden aangetoond. Bij sluiting van woningen is immers het recht op eerbiediging van de persoonlijke levenssfeer in het geding. Het Europees Verdrag voor de Rechten van de Mens (EVRM) stelt eisen aan de uitoefening van de sluitingsbevoegdheid en aan de voorbereiding daarvan. Ingevolge dit verdrag kan uitsluitend bij zeer ernstige vormen van overlast tot sluiting worden overgegaan. Daarbij geldt voorts de eis dat geen ander probaat middel voorhanden is dat niet of in mindere mate ingrijpt in de privacy van de bewoners. De burgemeester moet een afweging maken tussen de diverse instrumenten. Alleen indien minder ingrijpende middelen geen soelaas hebben geboden of niet het gewenste effect zullen bieden, kan het sluitingsinstrument – als ultimum remedium – worden ingezet. Een aantal gemeenten heeft ervaring met de toepassing van de sluitingsbepaling. Het betreft in elk geval de gemeenten Vlissingen, Rotterdam, Alphen aan den Rijn, Roermond en Raalte. In Rotterdam zijn reeds circa 25 woningen op basis van artikel 174a gesloten. De ervaringen van deze gemeenten zijn positief te noemen. De gemeente Rotterdam zal binnenkort een handboek uitbrengen waarin de ervaringen van de gemeente met sluiting zijn verwerkt. Verder besteedt het steun- en informatiepunt Drugs en Veiligheid in voorlichtingsbrochures en -bijeenkomsten veel aandacht aan het sluitingsinstrument. Voorts is van belang de uitspraak van de president van de rechtbank te Zwolle in een voorlopige voorzieningsprocedure, waarin deze heeft ingestemd met de toepassing van de sluitingsbevoegdheid in artikel 174a Gemeentewet door de burgemeester van Raalte. Met betrekking tot de effectiviteit van de sluitingsbevoegdheid kan erop worden gewezen dat het in het vooruitzicht stellen van een sluiting de overlastgever reeds ertoe kan bewegen de overlastgevende handelingen te beëindigen, zoals in de praktijk ook blijkt. Verder is het mogelijk om de voorbereidingsprocedure in spoedeisende gevallen in te korten. De evaluatie van de doeltreffendheid en de effecten van artikel 174a Gemeentewet in de praktijk is bij wet geregeld (artikel II van de wet tot invoering van artikel 174a Gemeentewet, Stb. 1997, nr. 132). De regeling voorziet erin dat de Staten-Generaal binnen drie jaar na inwerkingtreding een verslag hieromtrent ontvangt. Aangezien de wet op 26 maart 1997 in werking is getreden, zal de evaluatie begin 2000 worden afgerond. Naar aanleiding van de uitkomsten van het evaluatie-onderzoek zal worden bezien of de sluitingsprocedure wellicht vereenvoudiging behoeft. </antwoord>
      <antwoord nummer="4">Bij de voorbereiding van het wetsvoorstel tot invoeging van artikel 174a in de Gemeentewet, zijn diverse gemeenten en de VNG betrokken geweest. Veel van de door hen gemaakte opmerkingen die betrekking hadden op de effectiviteit van de sluiting zijn in het wetsvoorstel verwerkt. Zo is bij nota van wijziging ingebracht dat de sluitingsbevoegdheid zich uitstrekt tot álle situaties waarin de openbare orde wordt verstoord en is de sluitingsbevoegdheid derhalve niet beperkt tot drugsoverlast, zoals voorkwam in de oorspronkelijke tekst van het wetsvoorstel. </antwoord>
      <antwoord nummer="6">Nee. Het initiatief-wetsvoorstel Korthals/Van Heemst (Wet Victor) voorziet in bevoegdheden ter beperking van drugsoverlast die vólgen op de sluiting van een woning, een niet voor publiek toegankelijk lokaal of een bij de woning of dat lokaal behorend erf. Dat wetsvoorstel ziet dus niet op de fase waarop artikel 174a Gemeentewet betrekking heeft. </antwoord>
      <noten afkomstig="antwoord"/>
   </antwoorden>
</kvr>
