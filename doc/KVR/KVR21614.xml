<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over het schrappen van de conducteur op enkele zogenaamde onrendabele lijnen. (Ingezonden 29 oktober 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21614
</item>
         <item attribuut="Inhoud">Vragen naar aanleiding van een bericht in het Algemeen Dagblad van 27 oktober 2004.</item>
         <item attribuut="Rubriek">Criminaliteit en openbare orde (Veiligheid) Verkeer, vervoer en waterstaat (Spoorwegen)</item>
         <item attribuut="Trefwoorden">Openbare orde en veiligheid Spoorwegen</item>
         <item attribuut="Vindplaats">Kamervragen met antwoord 2004-2005, nr. 385, Tweede Kamer</item>
         <item attribuut="Vraagnr_bij_indiening">2040502510</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-11-09</item>
         <item attribuut="Datum_indiening">2004-10-29</item>
         <item attribuut="Document-id">KVR21614</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="803" allpagenumbers="803 804 805" vetnummer="2040502510" code="0405tkkvr385" lopendefooter="Tweede Kamer, vergaderjaar 2004–2005, Aanhangsel" filenaam="KVR21614" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="385" onderwerp="" indiendatum="2004-10-29">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-11-9">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat u het verdwijnen van de conducteur als reële bezuinigingsoptie ziet voor de zogenaamde onrendabele lijnen? <voetnoot nummer="1"/>Bent u bereid de vertrouwelijke brief aan de NS hierover naar de Tweede Kamer te sturen? Zo neen, waarom niet? </vraag>
      <vraag nummer="2">Kunt u aangeven wat de gevolgen van het verdwijnen van de conducteur voor de dienstverlening zullen zijn? Wat is uw mening hierover? Wat vindt u er van dat, naast het sluiten van allerlei loketten, deze maatregel er toe zal leiden dat er geen persoonlijk contact met NS-personeel meer is? </vraag>
      <vraag nummer="3">Kunt u aangeven wat de gevolgen van het verdwijnen van de conducteur voor de sociale veiligheid zullen zijn? Wat is uw mening hierover? </vraag>
      <vraag nummer="4">Kunt u aangeven waarom u de conducteur niet nodig acht op de Hofpleinlijn en de Zoetermeerlijn terwijl u wel voor miljoenen investeert in conducteurs op de tramlijnen in enkele steden? </vraag>
      <vraag nummer="5">Bent u bereid met het Landelijk Overleg Consumentenbelangen Openbaar Vervoer (LOCOV) te overleggen alvorens akkoord te gaan met het voorstel om de conducteur op enkele trajecten te schrappen? Zo neen, waarom niet? </vraag>
      <vraag nummer="6">Wat is uw mening over de uitspraken van de vakbonden VVMC, FNV en CNV die allen deze maatregel als onwenselijk voor de sociale veiligheid betitelen? Bent u bereid om met de vakbonden te overleggen voordat de conducteur verdwijnt? Zo neen, waarom niet? </vraag>
      <vraag nummer="7">Bent u bereid om aan de hand van het FNV-rapport «Lijnen naar de toekomst» te onderzoeken of het mogelijk is de onrendabele spoorlijnen weer rendabel te maken door elders te bezuinigingen en een impuls te geven aan het spoorvervoer? Zo ja, wanneer denkt u met de resultaten hiervan te kunnen komen? Zo neen, waarom niet? </vraag>
      <vraag nummer="8">Kunt u deze vragen uiterlijk 8 november 2004? beantwoorden, zodat we deze zonodig kunnen betrekken bij het Algemeen Overleg over openbaar vervoer op 10 november 2004? </vraag>
      <noten afkomstig="vraag">
         <noot nummer="1" datum="2004-10-27" bron="Algemeen Dagblad">Algemeen Dagblad, 27 oktober 2004</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1 1">In de afgelopen dagen hebben diverse media gemeld dat ik van mening zou zijn dat conducteurs moeten verdwijnen van contractsectordiensten. Dit is niet het geval. De Nederlandse Spoorwegen (NS) heeft mij aangegeven dat zij op de contractsectordiensten verlies maakt onder de huidige voorwaarden en dat zij voor het instandhouden van de huidige contractvoorwaarden meer geld nodig hebben. Dit geld heb ik niet in mijn begroting. Hierover heb ik u op 13 april 2004 geïnformeerd (brief met kenmerk DGP/SPO/U.04 01368). Voor vier diensten heeft NS de huidige contracten opgezegd. Het gaat hierbij om de Zoetermeerlijn, de Hofpleinlijn, Arnhem–Tiel en Dordrecht–Geldermalsen. De huidige afspraken voor deze vier diensten met NS lopen af op 31 maart 2005. Ik ben met NS en andere vervoerders in gesprek om afspraken te maken over tijdelijke voortzetting van deze diensten, binnen de huidige financiële kaders van de begroting. Hierover heb ik u eerder op 27 augustus 2004 geïnformeerd (brief met kenmerk DGP/SPO/U.0402832). In opdracht van Verkeer en Waterstaat heeft een onafhankelijk bureau onderzocht welke mogelijkheden er zijn voor resultaatsverbeteringen op alle contractsectordiensten. Dit ook mede in het kader van het gesprek dat ik op dit moment met de decentrale overheden heb over de decentralisatie. Dit onderzoek doet geen uitspraak over de wenselijkheid van bepaalde maatregelen. Het is aan de vervoerder om te bepalen of en in hoeverre bepaalde maatregelen door te voeren zijn. Ik heb naar aanleiding van dit onderzoek aan NS gevraagd of zij ook bereid is het gesprek over andere maatregelen te voeren, niet enkel over meer geld, daar een aanvullende bijdrage niet mogelijk is binnen de randvoorwaarden van mijn begroting. U heeft mij gevraagd om een afschrift van deze vertrouwelijke brief. Ik wil benadrukken dat deze brief niet vertrouwelijk is, zoals in het Algemeen Dagblad is gesuggereerd. In de bijlage heb ik een afschrift van deze brief bijgevoegd. <voetnoot nummer="1"/>Zoals u in die brief kunt zien, is van de zijde van Verkeer en Waterstaat niet aan NS voorgesteld om de conducteur op contractsectordiensten te schrappen. In de brief is tevens gesteld dat besluitvorming over het doorvoeren van bepaalde maatregelen een zaak van interne bedrijfsvoering van NS is. Daar blijf ik bij. Ter illustratie heb ik in de brief aan NS enkele mogelijkheden uit dit onderzoek genoemd, waaronder een flexibele personeelsinzet die al een aantal jaar bij Syntus praktijk is. Andere mogelijke maatregelen zijn aanpassing van de dienstregeling, gebruik van ander (goedkoper) materieel, efficiëntere «operations» (bijvoorbeeld eenmansbediening) en de inzet van kortere treinen waar mogelijk. Ik ga er vanuit dat NS in hun overwegingen zorgvuldig zal kijken naar de effecten op de reiziger van mogelijke maatregelen en dat zij, voor wat betreft maatregelen die betrekking hebben op de sociale veiligheid, hier indien nodig, de betrokken partijen op lokaal en regionaal niveau zal betrekken. Naar aanleiding van de berichtgeving de afgelopen dagen, heb ik dit schriftelijk herbevestigd aan de NS. Bijgevoegd vind u een afschrift van deze brief. <voetnoot nummer="1"/>Overigens is het zo dat er op diverse trajecten in Nederland al een aantal jaren treinen zonder conducteur rijden. In die zin is het exploiteren van treindiensten met een andere inzet van personeel een in de praktijk werkende maatregel gebleken. </antwoord>
      <antwoord nummer="2">Het is te vroeg hier iets over te zeggen. Zoals gezegd is dit een zaak van interne bedrijfsvoering van NS. NS maakt, indien zij maatregelen overweegt, inzichtelijk wat de effecten van maatregelen zijn. Op basis hiervan zal zij een besluit nemen over de inzet van bepaalde maatregelen. Daar waar nodig zal zij hierover met regionale partijen overleggen. </antwoord>
      <antwoord nummer="3">Deze vraag is niet aan de orde, daar NS op dit moment geen besluit heeft genomen. Uitgangspunt voor NS is het waarborgen van sociale veiligheid in de treinen en op de stations, waarbij NS verantwoordelijk is voor de afstemming met de betrokken partijen zoals gemeente, regiopolitie en het openbaar ministerie. De aanwezigheid van de conducteur is een middel om hier invulling aan te geven. Er zijn ook andere maatregelen denkbaar. Elke lijn vraagt vanwege lokale kenmerken om maatwerk. </antwoord>
      <antwoord nummer="4">Ik heb geen uitspraken gedaan over het al dan niet nodig zijn van een conducteur op de Hofpleinlijn en de Zoetermeerlijn. Het al dan niet inzetten van conducteurs op bepaalde diensten, is een zaak van NS. Daar blijf ik bij. NS dient de sociale veiligheid van reizigers te waarborgen. Of zij dit doet met conducteurs of op andere wijze, dat is aan NS. </antwoord>
      <antwoord nummer="5">Op dit moment is er geen sprake van het schrappen van conducteurs op enkele trajecten. Voor alle contractsectordiensten worden onder de nieuwe Concessiewet personenvervoer per trein, wijziging van de Wet personenvervoer 2000, concessies opgesteld. De consumentenorganisaties die lid zijn van het LOCOV hebben een adviesrecht op deze concessies. Ik ben reeds met hen in gesprek om deze adviesaanvraag voor te bereiden. </antwoord>
      <antwoord nummer="6">Ik ben niet voornemens om met de vakbonden hierover te overleggen. De inbreng van de vakbonden is op een andere wijze geregeld: indien NS voornemens is om minder of geen conducteurs meer op treinen in te zetten dient NS dit soort maatregelen te bespreken met werknemers en werknemersvertegenwoordigers. De Minister van Verkeer en Waterstaat heeft in dat kader geen rol. Voor wat betreft de concessieverlening door de Minister aan spoorvervoerders, zoals bijvoorbeeld de NS, komt de vraag van wel of geen inzet van conducteurs op treinen, aan de orde bij concrete invulling van het begrip sociale veiligheid. Ik toets of de sociale veiligheid voldoende geborgd is. Het is aan vervoerders om te bepalen met welke maatregelen zij deze veiligheid het best kunnen borgen. Indien vervoerders besluiten geen conducteurs in te zetten, maar bijvoorbeeld cameratoezicht hanteren, zal ik toetsen of zij met deze maatregel nog voldoen aan de afspraken. Ik wil mij niet bemoeien met de interne bedrijfsvoering van vervoerders. </antwoord>
      <antwoord nummer="7">Zoals in mijn antwoord op vraag 6 is aangegeven, zijn de vakbonden in dit kader een gesprekspartner voor de directie van NS, niet voor de Minister. Ik ga er vanuit dat de werknemers bepalen of en in hoeverre zij dit rapport zullen inbrengen in hun gesprek met hun werkgever. Overigens is mijn beleid deze diensten te decentraliseren met als doel een beter en efficiënter regionaal openbaar vervoer te realiseren. De decentrale overheden hebben ook de verantwoordelijkheid voor het overige regionale openbaar vervoer. Door meer afstemming en integratie in het regionale openbaar vervoer zijn efficiencyvoordelen te behalen. Daarnaast kunnen regionale spoorvervoerders de treindiensten goedkoper exploiteren, door bijvoorbeeld een betere afstemming van vraag en capaciteit (doordat ze niet gebonden zijn aan een landelijk netwerk). </antwoord>
      <antwoord nummer="8">Ja, bij deze voldoe ik aan dat verzoek. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
