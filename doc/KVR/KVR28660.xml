<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over klachten inzake tandartszorg. (Ingezonden 25 mei 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28660
</item>
         <item attribuut="Inhoud">Vragen naar aanleiding van een uitzending van het tv-programma Nova over klachten inzake onzorgvuldige, onvolledige of onnodige tandartszorg. Indiener vraagt onder andere naar de handhaving van de kwaliteitseisen volgens het Kwaliteitsregister van de Nederlandse Maatschappij tot bevordering der Tandheelkunde (NMT) en de rol van de Inspectie voor de Gezondheidszorg hierbij. Ook signaleert hij dat patiënten vaak niet weten waar zij met klachten terecht kunnen. Ten slotte gaat hij in op het tekort aan tandartsen en op de tandartsrekeningen.</item>
         <item attribuut="Rubriek">Gezondheidszorg (Tandheelkunde)</item>
         <item attribuut="Trefwoorden">Tandheelkunde</item>
         <item attribuut="Vindplaats">Kamervragen met antwoord 2006-2007, nr. 2032, Tweede Kamer</item>
         <item attribuut="Vraagnr_bij_indiening">2060716220</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-05-25</item>
         <item attribuut="Document-id">KVR28660</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4301" allpagenumbers="4301 4302 4303" vetnummer="2060716220" code="0607tkkvr2032" lopendefooter="Tweede Kamer, vergaderjaar 2006–2007, Aanhangsel" filenaam="KVR28660" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2032" onderwerp="" indiendatum="2007-05-25">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op berichten dat het aantal klachten over onzorgvuldige, onvolledige of zelfs onnodige tandartsenzorg in Nederland fors is toegenomen? <voetnoot nummer="1"/>
      </vraag>
      <vraag nummer="2">Hoe kan het zijn dat er tandartspraktijken zijn waar geen gediplomeerde tandartsen werken? Hoe wordt dit gecontroleerd? </vraag>
      <vraag nummer="3">Deelt u de mening dat alle tandartsen aan de kwaliteitseisen die in het Kwaliteitsregister van de Nederlandse Maatschappij tot bevordering der Tandheelkunde (NMT) worden gesteld, moeten voldoen? Zo ja, welke maatregelen gaat u nemen om er voor te zorgen dat patiënten er van op aan kunnen dat zij een gekwalificeerde tandarts voor zich hebben? Zo neen, waarom niet? </vraag>
      <vraag nummer="4">Op welke wijze houdt de Inspectie voor de Gezondheidszorg toezicht op de kwaliteit van de tandartsenzorg? </vraag>
      <vraag nummer="5" voetnoot="1">Wat vindt u van het standpunt van professor Abbas van de tandheelkundige opleiding in Groningen dat het toezicht van de overheid op de tandzorg in Nederland onvoldoende is? Deelt u de mening dat het gewenst is dat de Inspectie actiever toezicht houdt? <voetnoot nummer="1"/>
      </vraag>
      <vraag nummer="6">Is het waar dat de Inspectie niet voldoende capaciteit heeft om op een adequate manier toezicht te houden op de tandartszorg? Zo ja, welke maatregelen gaat u nemen, opdat het toezicht wordt verbeterd? </vraag>
      <vraag nummer="7" voetnoot="1">Wat is uw reactie op berichten <voetnoot nummer="1"/>dat het voor gedupeerde patiënten vaak onduidelijk is waar zij een klacht kunnen indienen over de behandeling? Deelt u de mening dat dit ongewenst is? Zo ja, bent u bereid bij de Inspectie een meldpunt tandzorg op te zetten, zoals dat eerder is gebeurd bij het meldpunt verpleeghuiszorg? </vraag>
      <vraag nummer="8" voetnoot="1">Klopt het bericht <voetnoot nummer="1"/>dat er te weinig tandartsen zijn? Deelt u de mening dat het ongewenst is dat mondhygiënistes en studenten vanwege deze tekorten handelingen verrichten die alleen een tandarts zou mogen doen? Hoe gaat u dit probleem oplossen? </vraag>
      <vraag nummer="9">Onderschrijft u het standpunt dat, omdat de tandzorg in de aanvullende verzekering zit, de commercialisering van de tandzorg toeneemt? Zo neen, waarom niet? </vraag>
      <vraag nummer="10">Wat is uw reactie op het bericht dat veel klachten over tandartsen gaan over het direct moeten betalen van tandartsrekeningen? Deelt u de mening dat het ongewenst is als mensen omwille van de kosten afzien van een behandelingen? Bent u bereid dit te onderzoeken? </vraag>
      <noten afkomstig="vraag">
         <noot nummer="1"/>
         <noot nummer="1" datum="2007-05-17" bron="NOVA-uitzending">NOVA-uitzending, 17 mei 2007</noot>
      </noten>
   </vragen>
   <antwoorden aantal="10">
      <antwoord nummer="1">Indien het aantal klachten over de tandarts toeneemt, vind ik dat een zorgelijke ontwikkeling. Uit contact met de Nederlandse Maatschappij ter bevordering der Tandheelkunde (NMT), blijkt evenwel dat de toename genuanceerder is dan in NOVA verwoord. Bij de de NMT worden jaarlijks rond de 400 klachten ingediend en dit aantal blijkt door de jaren heen vrijwel stabiel. Ook de Inspectie voor de Gezondheidszorg meldt geen opmerkelijke verandering in het aantal klachten. Overigens worden de meeste klachten via bemiddeling door de beroepsgroep opgelost. </antwoord>
      <antwoord nummer="2">Een in Nederland werkzame tandarts dient in bezit te zijn van een op grond van de Wet beroepen in de individuele gezondheidszorg (Wbig) gekwalificeerd diploma. Als een tandarts niet aldus gediplomeerd is, mag hij of zij, uitsluitend voorbehouden handelingen (boren, verdoving middels injectie, tandvleesoperaties, röntgenfoto’s en dergelijke) uitvoeren, als hiertoe een opdracht is verleend door een gekwalificeerde tandarts. Deze laatste dient zich te vergewissen van de bekwaamheid van de opdrachtnemer, toezicht te houden op de uitvoering van de behandeling en de mogelijkheid te hebben om tussenbeide te komen. In praktische zin betekent dat veelal dat een BIG-geregistreerde tandarts in de praktijk aanwezig dient te zijn. Voor mondhygiënisten geldt dit niet: zij mogen in opdracht van een tandarts boren en vullen, mits hiertoe bekwaam, zonder dat de tandarts toezicht houdt. Het is aan de Inspectie voor de Gezondheidszorg (IGZ) om erop toe te zien dat aan deze bepalingen wordt voldaan. De inspectie zal binnenkort een circulaire aan de tandheelkundige beroepsbeoefenaren verzenden, waarin de van toepassing zijnde bepalingen nog eens worden toegelicht. </antwoord>
      <antwoord nummer="3">Bij het handhaven van de kwaliteitseisen voor tandartsen is het gestelde in de Wbig leidend. Op grond van artikel 20 van deze wet moet een in Nederland werkzame tandarts voldoen aan het gestelde in het Besluit opleidingseisen tandarts ex Wbig. Het kwaliteitsregister van de NMT heeft, in tegenstelling tot het BIG-register, geen wettelijke grondslag en kan dus niet als handhavingsinstrument worden gebruikt. Niettemin ben ik blij met het initiatief van de NMT om een kwaliteitsregistratie op te zetten. Vanaf de zomer is dit register via internet openbaar, waardoor de burger een middel in handen krijgt om een gekwalificeerde tandarts te zoeken. Om geregistreerd te worden moet de tandarts, naast zijn BIG-inschrijving, voldoen aan eisen ten aanzien van gedragsregels, praktijkrichtlijnen, na- en bijscholing en het bijhouden van vakliteratuur. Ook moet de tandarts beschikken over een inzichtelijke klachtenregeling. De tandartsen die bij de NMT en de Associatie Nederlandse Tandartsen (ANT) zijn aangesloten (90% van de tandartsenpopulatie) beschikken over een klachtenregeling. Voorts ben ik met het brede veld van de mondzorg doende om afspraken te maken over uitgangspunten op het gebied van kwaliteit, patiëntveiligheid en transparantie. Hierbij is ook de Inspectie voor de Gezondheidszorg betrokken. Bedoeling is om vlak na de zomer een gezamenlijke intentieverklaring gereed te hebben, die als basis dient voor een brede en inzichtelijke kwaliteitsstructuur voor de mondzorg. </antwoord>
      <antwoord nummer="4">De Inspectie voor de Gezondheidszorg vult haar toezichthoudende taak op grond van aanwijzingen en signalen die vanuit de samenleving worden afgegeven. Daarbij zal in de nabije toekomst gebruik worden gemaakt van de kwaliteitsafspraken die in het gezamenlijk overleg, zoals genoemd bij vraag 1, worden vastgesteld. </antwoord>
      <antwoord nummer="5">De Inspectie voor de Gezondheidszorg is in staat om adequaat op signalen uit de samenleving te reageren en heeft geen achterstand in de behandeling daarvan. Het gaat in de tandartsenzorg om relatief lage gezondheidrisico’s die geen grotere inzet van inspectiecapaciteit vergen. Voorts blijkt uit navraag bij de NMT dat veel klachten betrekking hebben op onduidelijkheid in het declaratieverkeer. Deze klachten vallen buiten het domein van de inspectie. </antwoord>
      <antwoord nummer="6">zie antwoord op vraag 5. </antwoord>
      <antwoord nummer="7">In de Wet klachtrecht cliënten zorgsector is duidelijk geregeld dat tandartsen een klachtenregeling dienen te hebben. Beide tandheelkundige beroepsverenigingen hebben klachtencommissies ingesteld. De Inspectie voor de Gezondheidszorg heeft regelmatig contact met deze beroepverenigingen over het functioneren van deze klachtencommissies. Daarnaast kan de burger te allen tijde via het digitale IGZ-loket (maar ook telefonisch of schriftelijk) meldingen doen van falende of gebrekkige mondzorg. Het instellen van een meldpunt tandzorg acht ik dan ook niet noodzakelijk. </antwoord>
      <antwoord nummer="8">In Nederland is er geen tekort aan tandartsen. De huidige patiënt/tandarts-ratio bedraagt 1 op 2200, en blijkt in de praktijk geen problemen op te leveren. Om die reden bestaat er geen aanleiding om niet volledig gekwalificeerde beroepskrachten, zoals studenten en tandartsassistenten, handelingen te laten uitvoeren die krachtens de Wbig aan tandartsen zijn voorbehouden. Een andere zaak is echter de taakherschikking in de mondzorg die mijn voorgangers met succes hebben ingezet. Dit beleid is erop gericht om die handelingen te laten verrichten door de professional die hiertoe qua attitude, achtergrond en opleiding het meest geschikt is. Zo worden mondhygiënisten opgeleid om naast hun preventieve werkzaamheden, in opdracht van een tandarts, te kunnen boren en vullen. Preventie en curatie worden hierdoor meer in verband gebracht, waardoor de tandarts zijn of haar handen vrij krijgt om mondzorg op academisch niveau te bedrijven. Met deze aanpak komt een hoogwaardig arbeidspotentieel in de mondzorg ter beschikking, afgestemd op de huidige en toekomstige zorgvraag van de burger. </antwoord>
      <antwoord nummer="9">Neen, dit standpunt onderschrijf ik niet. Het feit dat een groot deel van de mondzorg buiten de basisverzekering valt, is op zichzelf geen prikkel voor commercialisering. Bovendien biedt het huidige stelsel, met wettelijke maximumtarieven en gereguleerde verrichtingen weinig ruimte voor marktwerking in de mondzorg. </antwoord>
      <antwoord nummer="10">De klachten over het direct afrekenen hebben primair betrekking op behandelingen van volwassen patiënten. Deze vallen buiten de dekking van de Zorgverzekeringswet, en daarmee buiten mijn zeggingskracht. De burger kan zelf besluiten om wel of niet een aanvullende verzekering voor de tandarts af te sluiten en welke betalingsvoorwaarden van toepassing zijn. Ruim 80% van de Nederlanders heeft zich aanvullend verzekerd voor tandartskosten. Uit gegevens van het College voor zorgverzekeringen, blijkt dat 5% van de verzekerden ooit eens om financiële redenen heeft afgezien van tandheelkundige behandeling. </antwoord>
      <noten afkomstig="antwoord"/>
   </antwoorden>
</kvr>
