<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) aan de minister van Volkshuisvesting, Ruimtelijke Ordening en Milieubeheer over het hergebruik van toners en cartridges. (Ingezonden 5 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12292
</item>
         <item attribuut="Inhoud">Bedrijven die gebruikte toners en cartridges inzamelen zijn in de ene provincie wel gehouden tot het hebben van een milieuvergunning en in de andere provincie niet. Daarbij worden gebruikte toners en cartgridges in Nederland gezien als afvalstof; België ziet deze producten als tweedehands goederen die hergebruikt kunnen worden. Gevraagd wordt om tot een eenduidige regelgeving te komen in Nederland en binnen de EG om zodoende de belemmeringen voor hergebruik weg te nemen.</item>
         <item attribuut="Rubriek">Milieu (Afvalstoffen) Milieu (Recycling)</item>
         <item attribuut="Trefwoorden">Afvalstoffen Recycling</item>
         <item attribuut="Vindplaats">Kamervragen met antwoord 1999-2000, nr. 1806, Tweede Kamer</item>
         <item attribuut="Vraagnr_bij_indiening">2990013480</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2000-09-14</item>
         <item attribuut="Datum_indiening">2000-07-05</item>
         <item attribuut="Document-id">KVR12292</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4051" allpagenumbers="4051 4052" vetnummer="2990013480" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12292" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1806" onderwerp="" indiendatum="2000-07-5">
         <vrager partij="VVD" oorsprong="parlement">Klein Molekamp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-09-14">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u de mening dat milieuverantwoord hergebruik van afvalstoffen bevorderd moet worden? </vraag>
      <vraag nummer="2">Kunnen Nederlandse bedrijven die gebruikte toners en cartridges inzamelen, het voor hergebruik geschikte deel van deze producten in eigen land verhandelen en zo de levenscyclus van deze producten verlengen? Is het u bekend dat het verhandelen van deze voor hergebruik geschikte producten over de landsgrenzen heen niet mogelijk is omdat uw ministerie stelt dat het hier niet gaat om hergebruikproducten maar om afvalstoffen? Hoe is dit verschil te verklaren? </vraag>
      <vraag nummer="3">Is het u bekend dat bijvoorbeeld het bevoegd gezag in België deze producten ziet als tweedehands goederen die hergebruikt kunnen worden en niet als afvalstoffen en dat het om die reden zowel nationale als internationale handel in deze producten toestaat? </vraag>
      <vraag nummer="4">Hoe is te verklaren dat in Nederland een herbruikbare cartridge als afvalstof wordt aangemerkt en in België niet? Vanuit welke EU-grondslag is dit verschil te verklaren? </vraag>
      <vraag nummer="5">Bent u bereid om de Belgische interpretatie over te nemen? Bent u bereid om een eenduidige Europese interpretatie te bevorderen en zodoende onnodige belemmeringen voor het hergebruik weg te nemen? </vraag>
      <vraag nummer="6">Acht u het juist dat bedrijven die gebruikte toners en cartridges inzamelen, in de ene provincie wel gehouden zijn tot het hebben van een milieuvergunning en in de andere provincie niet? Zo neen, bent u bereid op dit punt een uniformering bij de provincies te bewerkstelligen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Herbruikbare tonercartridges kunnen in Nederland worden verhandeld, mits alle handelingen plaatsvinden binnen de regels gesteld in de Wet Milieubeheer voor afvalstoffen. Herbruikbare tonercartridges kunnen ook over de landsgrenzen heen worden verhandeld, mits alle handelingen plaatsvinden binnen de regels gesteld in de Europese verordening overbrenging van afvalstoffen (EVOA). Er is dus geen verschil in de binnen- en buitenlandse verhandelbaarheid van herbruikbare tonercartridges. </antwoord>
      <antwoord nummer="3">Volgens informatie verkregen van de Openbare Afvalstoffenmaatschappij voor het Vlaamse gewest worden in het Vlaamse gewest alleen die tonercartridges, die nog geschikt zijn om opnieuw gevuld te worden en dan weer gebruikt worden als tonercartridge, niet aangemerkt als een afvalstof. </antwoord>
      <antwoord nummer="4">Op grond van artikel 1 van de Richtlijn 75/442/EEG (kaderrichtlijn afvalstoffen) is elke stof of elk voorwerp behorende tot in bijlage 1 (van genoemde richtlijn) genoemde categorieën waarvan de houder zich ontdoet, voornemens is zich te ontdoen of zich moet ontdoen, een afvalstof. De desbetreffende categorieën van bijlage 1 zijn zeer breed geformuleerd en nader uitgewerkt in de Europese afvalcatalogus. Onder categorie 080309 van de Europese afvalcatalogus is «tonerafval (inclusief patronen)» opgenomen. Doorslaggevend bij de bepaling of een stof of een voorwerp een afvalstof is, is of er sprake is van «zich ontdoen van». Gebruikte tonercartridges zijn niet meer geschikt voor het oorspronkelijk doel en daarom ontdoet de gebruiker zich er van door afgifte aan de inzamelaar. Om deze reden moeten gebruikte tonercartridges beschouwd worden als afvalstof. In het Correspondentenoverleg – het EU-overlegorgaan waarin vragen in verband met de uitvoering van de EVOA worden besproken – is de indeling van tonercartridges besproken. Hierbij is door geen enkele lidstaat de status van tonercartridge als afvalstof ter discussie gesteld. Het overleg over de tonercartridges heeft geleid tot het vaststellen van een Informationsheet waarin duidelijkheid wordt gegeven over de indeling van de afvalstof «tonercartridges» op de groene, oranje of rode lijst. Tonercartridges van fotokopieerapparaten en printers zijn ingedeeld als een afvalstof van de groene lijst onder de voorwaarde dat zij geen toner bevatten met gevaarlijke eigenschappen. Andere tonercartridges zijn ingedeeld als een afvalstof van de oranje lijst. Voor de overbrenging van tonercartridges ingedeeld op de groene lijst van afvalstoffen is, mits deze nuttig worden toegepast, geen kennisgevingsprocedure als bedoeld in de EVOA vereist. Voor de overbrenging van andere tonercartridges is dit wel het geval. Het standpunt van de Vlaamse overheid met betrekking tot het beschouwen van een deel van de tonercartridges als niet-afvalstof komt niet overeen met de in Europees kader overeengekomen Informationsheet. </antwoord>
      <antwoord nummer="5">Gelet op het recente arrest van het Europese Hof van 15 juni 2000 in de gevoegde zaken C-418/97 en C-419/97 betreffende het begrip afvalstof, is het aanmerken van herbruikbare tonercartridges als een niet-afvalstof niet te verdedigen. Uit dit arrest kan in navolging van eerdere arresten worden opgemaakt dat het begrip afvalstof ruim moet worden uitgelegd. </antwoord>
      <antwoord nummer="6">Wettelijk zijn de provincies vrij om te bepalen in welke gevallen de inzameling van bedrijfsafvalstoffen, waaronder tonercartridges, onderworpen is aan een vergunningplicht. Met de inwerkingtreding van het wetsvoorstel tot Wijziging van de Wet milieubeheer (structuur verwijdering afvalstoffen) wordt de bevoegdheid om te bepalen voor welke afvalstoffen een inzamelvergunning noodzakelijk is, gelegd bij de Minister. Het inzamelregiem geldt dan per definitie landelijk. Overigens heb ik niet het voornemen de inzameling van herbruikbare tonercardridges vergunningplichtig te maken. </antwoord>
      <noten afkomstig="antwoord"/>
   </antwoorden>
</kvr>
