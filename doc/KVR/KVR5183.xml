<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser (D66), Klein Molekamp (VVD) en Crone (PvdA) over schone-grondverklaringen. (Ingezonden 2 juni 1997); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5183
</item>
         <item attribuut="Inhoud">Vragen naar aanleiding van het artikel 'Laboratoria en opdrachtgevers verzwijgen gifschandalen: een monster zonder waarde' in het Utrechts Nieuwsblad van 28 mei 1997. Tweede-Kamerlid Poppe (SP) heeft over dit onderwerp ook vragen gesteld (zie Aanhangsel van de Handelingen 1996-1997, kamervraag nr. 1434).</item>
         <item attribuut="Rubriek">Milieu (Bodemverontreiniging) Wetenschap en technologie (Onderzoeksinstituten)</item>
         <item attribuut="Trefwoorden">Bodemverontreiniging Certificatie Onderzoeksinstituten</item>
         <item attribuut="Vindplaats">Kamervragen met antwoord 1996-1997, nr. 1435, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="VVD">Klein Molekamp</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">1997-06-23</item>
         <item attribuut="Datum_indiening">1997-06-02</item>
         <item attribuut="Document-id">KVR5183</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2929" allpagenumbers="2929 2930 2931" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1435" onderwerp="" indiendatum="1997-06-2">
         <vrager partij="D66" oorsprong="parlement">Augusteijn-Esser</vrager>
         <vrager partij="VVD" oorsprong="parlement">Klein Molekamp</vrager>
         <vrager partij="PvdA" oorsprong="parlement">Crone</vrager>
         <vraagt-aan/>
      </vraagdata>
      <antwoorddata antwoorddatum="1997-06-23">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Bent u bekend met het artikel «laboratoria en opdrachtgevers verzwijgen gifschandalen: een monster zonder waarde»? <voetnoot nummer="1"/>
      </vraag>
      <vraag nummer="2">Komt de inhoud van het artikel overeen met uw eigen bevindingen op dit onderwerp? </vraag>
      <vraag nummer="3">Welke maatregelen denkt u te nemen om aan de misstanden een eind te maken? </vraag>
      <vraag nummer="4">In hoeverre heeft het toezicht van de Raad voor de Accreditatie gefaald? Welke beleidsmatige consequenties wilt u daaruit trekken? </vraag>
      <vraag nummer="5">Welke maatregelen denkt u te nemen om de analysemethoden en -apparatuur van de laboratoria met elkaar in overeenstemming te brengen en een minimumkwaliteit te garanderen? </vraag>
      <vraag nummer="6">Op welke wijze wilt u de controle op de uitvoering van de onlangs opgestelde scherpere normen (AP 04-besluit) verscherpen? </vraag>
      <vraag nummer="7">Behoort het tot de mogelijkheden dat er bij de bouwlokaties, met name in Drenthe, gebouwd is op ernstig verontreinigde grond als gevolg van verkeerde analyses door laboratoria? Bent u bereid hiernaar een onderzoek in te stellen? </vraag>
      <vraag nummer="8">Hebt u de indruk dat in plaats van de betrouwbaarheid en de kwaliteit vaak de in de offerte van het laboratorium genoemde prijs de doorslag geeft? </vraag>
      <vraag nummer="9">Hebben in het geval van de openbare aanbesteding van de analyse van een groot aantal bodem- en grondmonsters, milieuambtenaren van de gemeente Rotterdam u op de hoogte gesteld van hun twijfels over de betrouwbaarheid van de gegevens? </vraag>
      <vraag nummer="10">Acht u het mogelijk schade door onzorgvuldige meettechnieken, te verhalen op het betrokken laboratorium? </vraag>
      <vraag nummer="11">Zo ja, bent u dan bereid als eerstverantwoordelijke voor een schone grond procedures tot schadevergoeding in gang te zetten? </vraag>
      <noten afkomstig="vraag">
         <noot nummer="1" datum="1997-05-28" bron="Utrechts Nieuwsblad">Utrechts Nieuwsblad, 28 mei 1997</noot>
      </noten>
   </vragen>
   <antwoorden aantal="11">
      <antwoord nummer="1">Ja. Daarbij wil ik opmerken dat in het artikel wordt gesproken over «schone grond verklaringen». Dit is een enigszins verwarrende benaming die in het artikel en meer algemeen in het dagelijks spraakgebruik wordt gehanteerd voor de uitkomst van verschillende soorten bodem- en grondonderzoek, waarbij in lang niet alle gevallen sprake is van schone grond of bodem in de zin dat grond of bodem voldoen aan de streefwaarden bodemkwaliteit. De regelgeving kent de term «schone grond-verklaring» dan ook niet. Allereerst moet onderscheid worden gemaakt tussen bodem (liggende bodem) en grond (ontgraven materiaal). Vervolgens kan er nog een verschil worden gemaakt in het doel waarvoor het onderzoek wordt uitgevoerd: – Onderzoek van de bodem met als doel vast te kunnen stellen of de kwaliteit van de bodem voldoet aan de eisen die daaraan door een gemeente worden gesteld in het kader van het verlenen van een bouwvergunning. Dit is een vereiste uit de Woningwet waarvan de uitvoering is opgedragen aan de gemeenten. – Onderzoek aan partijen grond om vast te stellen of deze kunnen worden gebruikt als schone grond of als categorie 1 dan wel categorie 2 grond in het kader van het IPO-beleid «Werken met secundaire grondstoffen» (per 1 januari 1998 het Bouwstoffenbesluit). – Onderzoek aan bodem op basis van de Wet Bodembescherming, (bijvoorbeeld onderzoek in het kader van de BSB-operatie of het Besluit verplicht Bodemonderzoek (Bodemsanering Bedrijfsterreinen)). – Onderzoek van de bodem om de kwaliteit daarvan vast te stellen i.v.m. koop of verkoop onroerend goed. Hierop is geen directe (milieu)regelgeving van toepassing. </antwoord>
      <antwoord nummer="2">Ik ben op de hoogte van de forse concurrentiestrijd tussen onderzoekslaboratoria met betrekking tot bodem- en grondonderzoek. Hierdoor kan niet worden uitgesloten dat dit ten koste van de kwaliteit gaat. In ieder geval gaat dit ten koste van de vergelijkbaarheid tussen laboratoria. </antwoord>
      <antwoord nummer="3" voetnoot="1">Juist omdat ik al enige tijd onderken dat de vergelijkbaarheid te veel onder druk staat heb ik diverse initiatieven genomen. In 1993 is een beleid uitgezet voor milieumetingen in de Nota Kwaliteit van Milieumetingen <voetnoot nummer="1"/>. Dit beleid bestaat uit drie hoofdlijnen: 1) Normalisatie (en validatie) van milieumetingen 2) Kwaliteitsborging van de uitvoering van milieumetingen 3) Een goede verankering en aansluiting in de milieuregelgeving Dit beleid maakt dus gebruik en stimuleert de totstandkoming van de van privaatrechtelijke instrumenten normalisatie, certificatie en accreditatie binnen het kader van regelgeving. Inmiddels heeft de eerste hoofdlijn geleid tot een vijfjarig actieprogramma normalisatie en validatie van milieumeetmethoden. In samenwerking met branchepartijen (VGLI en ONRI) zijn vele nieuwe en verbeterde NEN-normen tot stand gekomen, waaronder die voor bodem- en grondonderzoek. De tweede hoofdlijn heeft voor het bodem- en grondonderzoek geleid tot aanvulling op de al bestaande (privaatrechtelijke) STERLAB-accreditatie. In zogenaamde accreditatieprogramma’s (AP’s) is een betere afstemming bereikt tussen STERLAB-accreditatie en gewenste uitvoering door onderzoeksinstanties zoals die in de regelgeving is vastgelegd. Op deze wijze is een minimumkwaliteit vastgelegd voor de naleving van de normstelling van de regelgeving. Per concreet regelgevingsproduct zal dan ook een AP worden opgesteld indien deze vanuit de uitvoeringspraktijk gewenst is. De derde hoofdlijn heeft geleid tot regelgeving waarin via Ministeriële regelingen duidelijk is aangegeven hoe het onderzoek moet worden uitgevoerd. Dit gebeurt door de eerder genoemde privaatrechtelijke NEN-normen in de regelingen te incorporeren en door te eisen dat de instanties die het onderzoek concreet uitvoeren voldoen aan de eisen die in de AP’s worden gesteld. De eerste resultaten van deze benadering zijn er inmiddels voor het Bouwstoffenbesluit. Op basis van het eerste deel van een concreet AP (AP04) zijn door mij en de minister van V&amp;W de eerste laboratoria in april 1997 aangewezen. Op dit moment wordt gewerkt aan de uitbreiding van het accrediteringsprogramma waarin naast laboratoriumonderzoek ook het onderwerp monsterneming zal worden meegenomen. Dit project zal eind 1997 afgerond worden. Ook voor bodemonderzoek op basis van de Wet Bodembescherming zal dit jaar nog een project worden gestart dat uiterlijk begin 1998 tot een definitief AP (AP06) moet leiden, en op basis daarvan tot de aanwijzing van laboratoria. Met de bevoegde gezagen vindt overleg plaats over het gebruik dat zij gaan maken van de hierboven genoemde instrumenten, teneinde deze daadwerkelijk betekenis te geven bij de uitvoering en de handhaving van de regelgeving. Dit heeft er al toe geleid dat in het IPO-beleid «Werken met Secundaire Bouwstoffen» gebruik wordt gemaakt van hetzelfde instrumentarium (AP04 en aangewezen laboratoria) dat voor het Bouwstoffenbesluit is opgezet. </antwoord>
      <antwoord nummer="4">Ik heb niet de indruk dat het toezicht van de Raad voor Accreditatie (RvA) heeft gefaald. Het toezicht van de RvA, in concreto STERLAB, is gebaseerd op internationale normen (EN 450001, ISO guide 25, EN 45003) voor de accreditatie van laboratoria. Deze laten toe dat laboratoria zogenaamde «eigen» methoden gebruiken. Deze methoden zijn vaak technisch geavanceerder en binnen een laboratorium reproduceerbaar uit te voeren. Er worden echter door verschillende laboratoria verschillende «eigen» methoden gebruikt en deze methoden zijn onderling niet vergelijkbaar, ondanks het feit dat zij individueel technisch goed zijn. Het principe van eigen methoden is overigens wenselijk met betrekking tot technologische vooruitgang (zie ook het antwoord op vraag 5). Inmiddels heeft de RvA wel aangegeven dat hij aan opdrachtgevers duidelijk zal maken of een laboratorium geaccrediteerd is voor een (inter)nationale norm of voor een «eigen» methode. De huidige situatie heeft er voorts toe geleid dat de huidige STERLAB-accreditatie onvoldoende bleek in het licht van de gewenste kwaliteitseisen voor de regelgeving met betrekking tot bodem- en grondonderzoek. Daarom is in overleg met de RvA, onafhankelijke deskundigen en vertegenwoordigers uit de branche de afgelopen jaren gewerkt aan het opstellen van de al in het antwoord op vraag 3 genoemde AP’s waarvan de eerste onlangs in werking is getreden. </antwoord>
      <antwoord nummer="5">Zoals hierboven aangegeven heeft mijn ministerie, in samenwerking met andere, al enige tijd geleden het initiatief genomen AP’s op te stellen (zie antwoord op vraag 4). Deze accreditatieprogramma’s moeten een minimumkwaliteit garanderen gebaseerd op eisen uit de regelgeving. AP’s zijn een duidelijke aanvulling op de huidige STERLAB-accreditatie. Het is echter niet de bedoeling dat deze eisen leiden tot stilstand in de technologische ontwikkelingen. Daarom wordt in accreditatieprogramma’s geëist dat gewerkt wordt met een referentiemethode (meestal een door het Nederlands Normalisatieinstituut genormaliseerde methode (NEN-norm)) dan wel met een daarvan afwijkende methode indien (volgens in het AP aangegeven protocol) is aangetoond dat deze methode gelijkwaardige resultaten geeft. De reden hiervoor is dat de analyse van bodem- en grondmonsters een complexe materie is, waarin bovendien nog steeds technologische ontwikkelingen plaatsvinden. Het voorschrijven van één techniek zou deze ontwikkelingen frustreren. Dat zou noch bevorderlijk zijn voor een verdere ontwikkeling van de kwaliteit waarmee analyses worden uitgevoerd, noch voor de ontwikkeling van de economie van het analyseproces. Daarom is bewust gekozen voor het toestaan van meerdere technieken, mits de onderlinge vergelijkbaarheid daarvan gewaarborgd is. Met het AP is dit in technische zin tot stand gebracht. Daarmee zijn in Nederland de voorwaarden geschapen om de Nederlandse milieulaboratoria tot een internationaal hoogstaande en concurrerende positie te brengen. </antwoord>
      <antwoord nummer="6">Er zijn niveaus van controle te onderscheiden: 1. De controle door RvA/STERLAB of laboratoria voldoen aan de eisen die in het AP04 staan. 2. Het toezicht van het bevoegd gezag of de regelgeving (in dit specifieke geval het Bouwstoffenbesluit) correct wordt uitgevoerd. Daarin wordt bevoegd gezag op zijn beurt weer door de Inspectie Milieuhygiëne gecontroleerd. Aangezien AP04 duidelijk aanvullende, en in een aantal gevallen scherpere, eisen bevat ten opzichte van de normale STERLAB-accreditatie, is een striktere en concretere controle van de laboratoria door de RvA nu sinds enkele maanden mogelijk geworden. De controle door het bevoegd gezag zal eruit bestaan dat het er op toeziet dat opdrachtgevers voor het onderzoek van grond gebruik maken van laboratoria die door mij en door mijn collega van V&amp;W zijn aangewezen. In feite betekent dit een aanzienlijke vereenvoudiging van de handhavingsinspanning van de overheid. Ook in geval van eigen controles door het bevoegd gezag moet gebruik worden gemaakt van aangewezen laboratoria. Ik heb de Inspectie Milieuhygiëne gevraagd om in hun tweede lijnstoezicht ook bij te dragen aan een goed gebruik van het «AP04-besluit» door de bevoegde gezagen </antwoord>
      <antwoord nummer="7">Ik kan op dit moment niet beoordelen in hoeverre de in het artikel gesuggereerde zaken zich hebben voorgedaan. Ik heb de Inspectie Milieuhygiëne gevraagd de in het artikel genoemde concrete gevallen waar mogelijk na te gaan om te zien of deze op waarheid berusten. Indien zou blijken dat er zich daarbij zaken hebben voorgedaan die niet door de beugel kunnen, dan zal ik de RvA vragen na te gaan wat de rol van het laboratorium daarin is geweest. </antwoord>
      <antwoord nummer="8">Ik heb inderdaad de indruk dat de prijs een belangrijke rol speelt. Zolang het voor de gemiddelde opdrachtgever zo goed als onmogelijk is om eventuele verschillen in betrouwbaarheid en kwaliteit op te merken zal de prijs vaak de doorslag geven. Dit zou voor laboratoria daarom aanleiding kunnen zijn vooral op prijs te concurreren waardoor de kwaliteit, vooral de vergelijkbaarheid, secundair wordt. Dit is voor mij dan ook aanleiding geweest om via AP’s ook voor de gemiddelde opdrachtgever een duidelijk herkenbare vloer in de kwaliteit te leggen. </antwoord>
      <antwoord nummer="9">In de reguliere contacten tussen overheden waarin gesproken wordt over het beleid op het gebied bodem en grond is natuurlijk ook de zorg over de kwaliteit van het bodem- en grondonderzoek in zijn algemeenheid regelmatig onderwerp van gesprek. Dezerzijds is echter niet bekend dat in het kader van genoemde aanbesteding door vertegenwoordigers van de gemeente Rotterdam op enigerlei wijze contact gezocht is met mijn departement. Voorzover in voorkomende gevallen door andere overheden advies van mijn ministerie gevraagd wordt in het kader van de uitbesteding van werkzaamheden aan laboratoria, wordt dezerzijds in het algemeen geadviseerd om op een eenduidige wijze de vereiste kwaliteit van de te verrichten werkzaamheden in de offerte- of aanbestedingsprocedure vast te leggen. </antwoord>
      <antwoord nummer="10">Of schade te verhalen is, hangt sterk af van de wijze waarop de opdracht voor onderzoek contractueel is geregeld. Indien de schadelijder een contractuele band heeft met het laboratorium, kan hij de schade verhalen als er sprake is van toerekenbaar niet nakomen van verplichtingen. Indien er geen contractuele band is kan schade worden verhaald indien er sprake is van een onrechtmatige daad. Dit geldt bijvoorbeeld voor derden die afgaan op onderzoeksresultaten die gebaseerd zijn op fouten. </antwoord>
      <antwoord nummer="11">Aangezien vooralsnog niet bekend is dat de Staat direct schade lijdt kan ik op dit moment niet beoordelen of het zinvol is om een procedure tot eventuele schadevergoeding in gang te zetten. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 061" documentnummer="2">Kamerstuk 23 061, nr. 2</noot>
      </noten>
   </antwoorden>
</kvr>
