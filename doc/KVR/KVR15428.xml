<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en voor Ontwikkelingssamenwerking over sancties tegen Al Barakaat. (Ingezonden 6 maart 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15428
</item>
         <item attribuut="Inhoud">Betreft onder meer de vermeende steun van Al Barakaat in Somalië aan terroristische organisaties en de relatie tussen Al Barakaat en Al-Qaida.</item>
         <item attribuut="Rubriek">Criminaliteit en openbare orde (Veiligheid) Handel en economie (Handelsbelemmeringen) Internationale betrekkingen (Overig)</item>
         <item attribuut="Trefwoorden">Economische sancties Somalië Terrorisme</item>
         <item attribuut="Vindplaats">Kamervragen met antwoord 2001-2002, nr. 942, Tweede Kamer</item>
         <item attribuut="Vraagnr_bij_indiening">2010207470</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2002-04-03</item>
         <item attribuut="Datum_indiening">2002-03-06</item>
         <item attribuut="Document-id">KVR15428</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1983" allpagenumbers="1983 1984 1985" vetnummer="2010207470" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15428" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="942" onderwerp="" indiendatum="2002-03-6">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-04-3">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="16">
      <vraag nummer="1" voetnoot="1">Op basis van welke informatie heeft de Nederlandse regering ingestemd met sancties tegen Al Barakaat? <voetnoot nummer="1"/>Kunt u de Kamer van informatie voorzien die een relatie tussen Al Barakaat en Al-Qaida bevestigen? Zo neen, waarom niet? </vraag>
      <vraag nummer="2">Bent u op hoogte van de activiteiten van Al Barakaat in Somalië? Is het waar dat Al Barakaat in het door de burgeroorlog geteisterde Somalië in staat was de bevolking te helpen als bank, telecommunicatie en distributie van de post? </vraag>
      <vraag nummer="3">Bent u op de hoogte dat niet alleen de Somaliers, maar ook het EU-kantoor, VN-instellingen en NGO’s gebruik maakten van de financiële dienstverlening van Al Barakaat? </vraag>
      <vraag nummer="4">Hebben de EU of VN-instellingen die gebruik maakten van de diensten Al Barakaat, op enige wijze informatie verkregen over de vermeende steun van Al Barakaat aan terroristische organisaties? </vraag>
      <vraag nummer="5">Kunt u de Kamer informeren over de consequenties van de sancties tegen Al Barakaat voor de Somalische bevolking? </vraag>
      <vraag nummer="6">Is het waar dat een Somalische warlord – Hussein Aideed – brieven (d.d. 27 augustus en 14 september 2001) aan de Amerikaanse president heeft geschreven waarin hij Al Barakaat beschuldigt van het onderhouden van relaties met Al-Qaida? Zo ja, in hoeverre heeft de verstrekte informatie door een van de rivalen van Transitional National Government een rol gespeeld binnen de besluitvorming over Al Barakaat in de VS, VN en de EU? </vraag>
      <vraag nummer="7">Hoe betrouwbaar acht u de geuite beschuldigingen door een krijgsheer die een eigen politieke agenda hanteert? </vraag>
      <vraag nummer="8">Deelt u de mening dat de Somalische bevolking het recht heeft om geïnformeerd te worden over het bewijs tegen Al Barakaat gezien het belang van dit bedrijf voor de Somalische bevolking? </vraag>
      <vraag nummer="9">Indien de beschuldigingen van de VS juist blijken te zijn, dat een aandeelhouder van Al Barakaat – Shaykh Ahmed Nur Jimale – relaties heeft onderhouden met Al-Qaida, waarom wordt deze persoon dan niet ter verantwoording geroepen, in plaats van het hele bedrijf waarvan vele Somaliërs afhankelijk zijn, te straffen? </vraag>
      <vraag nummer="10">Bent u bereid om u in EU-verband in te zetten voor de openbaarmaking van het bewijs tegen Al Barakaat? Zo neen, waarom niet? Bent u bereid het besluit Al Barakaat te sanctioneren, te toetsen naar rechtmatigheid en de consequenties voor de Somalische bevolking? </vraag>
      <vraag nummer="11">Bent u bereid u in te zetten voor de berechting van individuele verdachten en te pleiten voor opheffing van collectieve sancties tegen Al Barakaat? </vraag>
      <vraag nummer="12">Welk beleid hebben de EU en Nederland ten aanzien van de regionale vredesinitiatieven in het kader van IGAD inzake Somalië? </vraag>
      <vraag nummer="13">Op welke wijze wordt Kenia ondersteund door Nederland en/of EU in haar rol als leidend land voor het vredesproces in Somalië? </vraag>
      <vraag nummer="14">Bent u bereid in EU-verband te pleiten voor de benoeming van een speciale EU-gezant ten behoeve van het vredesproces in Somalië en op deze wijze steun te geven aan de conferentie die onder leiding van Kenia half april plaatsvindt? </vraag>
      <vraag nummer="15">Op welke wijze wordt door Nederland of de EU druk uitgeoefend op Ethiopië om de hulp aan Somalische warlords te staken? </vraag>
      <vraag nummer="16">Bent u bereid het beschikbare budget voor noodhulp en rehabilitatie in Somalië uit te breiden met het budget voor demobilisatie en onderwijsprogramma’s om de voedingsbodem tegen geweld en extremisme in Somalië tegen te gaan? </vraag>
      <noten afkomstig="vraag">
         <noot nummer="1" datum="2001-11-12" bron="Verordening (EG) Nr. 2199/2001 van de commissie">Verordening (EG) Nr. 2199/2001 van de commissie, 12 november 2001</noot>
      </noten>
   </vragen>
   <antwoorden aantal="13">
      <antwoord nummer="1">Al Barakaat komt voor op de door het Sanctiecomité 1267 van de Veiligheidsraad gepubliceerde lijst van organisaties en personen die verdacht worden van banden met Al-Qaida en waarvan tegoeden bevroren werden. Alle VN-lidstaten hebben de volkenrechtelijke verplichting om door de Veiligheidsraad ingestelde sancties over te nemen. De achtergrondinformatie over de samenwerking tussen Al Barakaat en Al-Qaida berust bij de Veiligheidsraad, is niet vrijgegeven en kan derhalve niet overhandigd worden. Naast bovenstaande verplichting heeft Nederland onder Veiligheidsraadresolutie 1373 ook een algemene verplichting om onder andere de financiering van terrorisme aan te pakken. </antwoord>
      <antwoord nummer="2">Sinds het ineenstorten van de Somalische staat en economie, begin jaren ’90, vormen overboekingen door de Somalische diaspora een steeds belangrijker bron van inkomsten. Door het ontbreken van een formeel banksysteem vervult het al langer bestaande, informele «hawlidaad»-systeem (ook bekend als « remittance banks») hierin een belangrijke functie. Men schat dat op deze manier jaarlijks vanuit de diaspora 200 tot 500 miljoen USD naar Somalië wordt overgemaakt. Het zakenconglomeraat Al Barakaat had hierin het grootste marktaandeel. Daarnaast was Al Barakaat onder meer actief in telecommunicatie en als internetprovider. </antwoord>
      <antwoord nummer="3">Ja, bij het ontbreken van officiële banken vormen voor EU, VN-instellingen en NGO’s, de remittance banks de meest voor de hand liggende mogelijkheid om operationele fondsen op een veilige manier bij projecten in Somalië te krijgen. Daarbij werd onder andere gebruik gemaakt van Al Barakaat, maar ook (en nog steeds) van andere hawlidaad-banken. </antwoord>
      <antwoord nummer="4">Daarover is ons geen informatie bekend. </antwoord>
      <antwoord nummer="5">Er zijn nog geen cijfers voorhanden over de directe consequenties van het sluiten van Al Barakaat. UNDP is momenteel bezig met een studie naar de effecten van de sluiting van Al Barakaat, ook op investeringen en werkgelegenheid. Aanvankelijk betekende de sluiting van de Al Barakaat kantoren dat veel Somaliërs het moesten doen zonder overboekingen van familie in het buitenland, maar inmiddels lijken de overblijvende hawlidaad -banken de gevolgen van deze sluiting in belangrijke mate te hebben ondervangen. </antwoord>
      <antwoord nummer="6 en 7">Het is algemeen bekend dat verscheidene Somalische groeperingen getracht hebben de Amerikaanse aandacht voor Somalië aan te wenden voor eigen agenda’s. De internationale gemeenschap is zich er terdege van bewust dat derhalve extra voorzichtig met informatie uit dit soort bronnen moet worden omgesprongen. Ik heb er overigens volledig vertrouwen in dat de door de Veiligheidsraad ingestelde sanctiemaatregelen niet gebaseerd zijn op individuele en ongedocumenteerde beschuldigingen. </antwoord>
      <antwoord nummer="8">Ik ga er van uit dat de gegevens waarop de VR zich heeft gebaseerd, in het belang van onderzoek en opsporing in het kader van de bestrijding van financiering van terrorisme, vertrouwelijk behandeld moeten worden. </antwoord>
      <antwoord nummer="9 en 11">Het gaat bij deze maatregelen niet zozeer om het (strafrechtelijk) ter verantwoording roepen van personen, als wel om het feitelijk belemmeren van ongewenste geldstromen. </antwoord>
      <antwoord nummer="10">Nee. Met verwijzing naar het antwoord op vraag 1 wijs ik er op dat de volkenrechtelijke verplichting om VN-sancties uit te voeren geen ruimte biedt voor zelfstandige toetsing door lidstaten. </antwoord>
      <antwoord nummer="12 en 13">Politieke wil van alle Somalische leiders om het conflict te beëindigen en consensus onder de buurstaten ten aanzien van een oplossing in Somalië zijn essentieel om een vredesinitiatief te doen slagen. Het recente IGAD initiatief, geleid door de Keniaanse President Moi, geeft voorzichtige hoop op een nieuw elan voor het proces van vrede en verzoening in Somalië. De EU heeft dit initiatief en het voornemen om in april/mei een nationale verzoeningsconferentie te houden verwelkomd en alle partijen opgeroepen om hieraan zonder voorwaarden deel te nemen. Gezien de gesignaleerde, beperkte institutionele capaciteit van de Keniaanse regering in dezen heeft de Europese Commissie te Nairobi – mede op aandringen van Nederland – de Keniaanse regering aangeboden de bij de Commissie beschikbare kennis en capaciteit in te zetten ter ondersteuning van Kenia’s leidende rol in het IGAD/Somalië-proces. Kenia heeft aangegeven slechts financiële assistentie nodig te hebben. </antwoord>
      <antwoord nummer="14">In EU-verband wordt in de komende weken nader gesproken over een gemeenschappelijke benadering ten aanzien van Somalië. De aanstelling van een speciale EU-gezant zal in het licht van deze discussie bediscussieerd moeten worden. </antwoord>
      <antwoord nummer="15">De Nederlandse inbreng met betrekking tot de situatie in Somalië en de Ethiopische activiteiten in Somalië heeft gestalte gekregen in EU-verband. Diverse verklaringen werden opgesteld en demarches op basis hiervan uitgevoerd (in augustus 2001 en februari 2002). Hierbij werden de buurlanden van Somalië opgeroepen zich van (militaire) inmenging in Somalië te onthouden, zich te houden aan het nog immer geldende VN-wapenembargo en zich te committeren aan het vredesproces. Tevens is de kwestie opgebracht in januari 2002 tijdens een informeel gesprek tussen de lokale EU-ambassadeurs en de Ethiopische premier Meles Zenawi. </antwoord>
      <antwoord nummer="16">Uitgangspunt voor het Nederlandse humanitaire hulpbeleid t.a.v. Somalië is het streven naar een zo optimaal mogelijke balans tussen acute levensreddende activiteiten en eerste aanzetten tot rehabilitatieactiviteiten. In grote delen van Somalië functioneert het onderwijssysteem vrijwel niet meer, waardoor twee generaties van Somalis weinig tot geen toegang tot onderwijs hebben gehad, met uitzondering van de Koranscholen. In de laatste jaren heeft met name de Europese Commissie grote investeringen gedaan in het lager en middelbaar onderwijs (ongeveer 20 miljoen sinds 1997). Ook in het Nederlandse beleid zijn in het kader van humanitaire hulp mogelijkheden voor financiering van onderwijsprogramma’s. Voor demobilisatieprogramma’s via multilaterale kanalen zijn in principe altijd fondsen beschikbaar. Zulks kan evenzeer gelden voor Somalië, mits voor uitvoering en beheer van een dergelijk programma de noodzakelijke voorwaarden kunnen worden geschapen. De belangrijkste daarvan is het bestaan van een politiek akkoord tussen partijen, dat als basis kan dienen voor de voor «ownership» noodzakelijke duurzaamheid. Daarnaast geldt de beschikbaarheid van (operationele) DRP-expertise. In Somalië lijken genoemde voorwaarden op nationaal niveau vooralsnog niet aanwezig. Er is nog steeds groot onderling wantrouwen tussen de verschillende partijen en de bestuurlijke reikwijdte van de TNG is feitelijk beperkt tot Mogadishu, waardoor de impact van een nationaal programma van demobilisatie en reïntegratie in de huidige situatie uitermate gering zal zijn. Een tweede voorwaarde is dat een mogelijk DRP-programma wordt beheerd en uitgevoerd door een daartoe geëquipeerde organisatie. Zelfs al is een organisatie zeer ervaren op dit terrein, dan nog zijn demobilisatieprojecten relatief nieuw in Somalië. Met het noodzakelijke voorwerk en onderzoek voor meer grootschalige demobilisatie en reïntegratie werd eerst eind 2000 een begin gemaakt. De eerste evaluaties worden momenteel pas uitgevoerd. Fondsen via multilaterale kanalen zijn in principe altijd beschikbaar, maar in geval van Somalië lijkt een zekere terughoudendheid, totdat er beter zicht is op de effecten en resultaten, vooralsnog gepast. </antwoord>
      <noten afkomstig="antwoord"/>
   </antwoorden>
</kvr>
