<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers, Teeven en Griffith (allen VVD) aan de minister van Justitie over handboeien voor APV-controleurs. (Ingezonden 22 januari 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30838
</item>
         <item attribuut="Inhoud">Vragen over de verschillen in toegekende politiebevoegdheden tussen een buitengewoon opsporingsambtenaar in functie van parkeercontroleur en de controleur van de Algemene Plaatselijke Verordening (APV). Ook de laatst genoemde zou op aanvraag politiebevoegdheden en handboeien moeten kunnen krijgen.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten)</item>
         <item attribuut="Trefwoorden">Opsporingsambtenaren</item>
         <item attribuut="Vindplaats">Kamervragen met antwoord 2007-2008, nr. 1294, Tweede Kamer</item>
         <item attribuut="Vraagnr_bij_indiening">2070808970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers Teeven Griffith</persoon>
         </item>
         <item attribuut="Datum_reaktie">2008-02-12</item>
         <item attribuut="Datum_indiening">2008-01-22</item>
         <item attribuut="Document-id">KVR30838</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2775" allpagenumbers="2775 2776" vetnummer="2070808970" code="0708tkkvr1294" lopendefooter="Tweede Kamer, vergaderjaar 2007–2008, Aanhangsel" filenaam="KVR30838" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1294" onderwerp="" indiendatum="2008-01-22">
         <vrager partij="VVD" oorsprong="parlement">Weekers Teeven Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-02-12">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kunt u aangeven waarom een buitengewoon opsporingsambtenaar volgens de Functielijst buitengewoon opsporingsambtenaar <voetnoot nummer="1"/>in de functie van parkeercontroleur wel in aanmerking kan komen voor de toekenning van politiebevoegdheden en geweldmiddelen, waaronder handboeien, en als controleur van de Algemene plaatselijke Verordening (APV) niet? </vraag>
      <vraag nummer="2">Deelt u de mening dat het toekennen van politiebevoegdheden en handboeien mogelijk moet zijn voor zowel de buitengewoon opsporingsambtenaar die in bezoldigde dienst is van een gemeente, de overheidsfunctionaris als de buitengewoon ambtenaar die in onbezoldigde dienst is van een gemeente, de particulier functionaris? </vraag>
      <vraag nummer="3">Bent u bereid de Functielijst buitengewoon opsporingsambtenaar voor wat betreft de functie van APV controleur zodanig aan te passen dat een buitengewoon opsporingsambtenaar belast met het handhaven van bepalingen uit de Algemene Plaatselijke Verordening (APV) van een gemeente, de mogelijkheid moet worden geboden om op aanvraag politiebevoegdheden en handboeien te krijgen? </vraag>
      <noten afkomstig="vraag">
         <noot nummer="1">Functielijst buitengewoon opsporingsambtenaar, 2 december 2004 geldig van 1 januari 2005 tot en met 1 januari 2009 + aanvulling, 31 januari 2005 + aanvulling, 7 februari 2006. Ministerie van Justitie, Directoraat-Generaal Rechtshandhaving, Bureau JBA</noot>
      </noten>
   </vragen>
   <antwoorden aantal="3">
      <antwoord nummer="1">In de circulaire Functielijst buitengewoon opsporingsambtenaar (kenmerk 5324449/504,, 2 december 2004 (Stcrt. 2004, 240), staat bij elke functiecategorie aangegeven of en zo ja welke politiebevoegdheden en geweldsmiddelen toegekend kunnen worden. De werkgever kan een aanvraag doen voor toekenning van politiebevoegdheden en eventueel geweldsmiddelen. De minister van Justitie stelt, na advies te hebben ingewonnen bij de direct toezichthouder (korpschef van het betreffende regiokorps) en de toezichthouder (hoofdofficier van justitie) de noodzaak vast en verleent al dan niet de betreffende bevoegdheden. Toekenning is derhalve geen vanzelfsprekendheid. Voor de functie van parkeercontroleur is in de functielijst buitengewoon opsporingsambtenaar de toekenning van politiebevoegdheden en/of geweldsmiddelen optioneel. Daartoe is pas overgegaan nadat de praktijk heeft bewezen en (jarenlange) ervaringen hebben geleerd dat parkeercontroleurs regelmatig worden geconfronteerd met geweldpleging bij de uitvoering van hun specifieke taak. De functie van APV-controleur, die vanaf 1 januari 2005 is toegevoegd aan eerdergenoemde functielijst, richt zich met name op de aanpak van kleine ergernissen. De noodzaak tot toekenning van politiebevoegdheden en geweldsmiddelen is vooralsnog niet (voldoende) gebleken. </antwoord>
      <antwoord nummer="2">Nee, die mening deel ik niet. Opsporing is een exclusieve bevoegdheid van de overheid. Het criterium «100% in overheidshanden» (buitengewoon opsporingsambtenaren dienen in bezoldigde dienst te zijn van een publieke rechtspersoon of een private rechtspersoon die 100% in overheidshanden is) sluit (ook) aan bij het beleid zoals dat is geformuleerd in het Veiligheidsprogramma «Naar een veiliger samenleving» en de brief aan de Tweede Kamer van 7 mei 2004 (Kamerstukken, 2002–2003, 28 684, nr. 1 en 2003-2004, 28 684, nr. 28). </antwoord>
      <antwoord nummer="3">Ik ben van mening dat er zeer terughoudend moet worden omgegaan met het toekennen van politiebevoegdheden en geweldsmiddelen, aangezien het gebruik hiervan een grote impact op de burger kan hebben. De functie van APV-controleur is een relatief nieuwe functie voor de aanpak van kleine ergernissen. Mede hierom is er destijds in eerste instantie voor gekozen om geen mogelijkheid te creëren voor toekenning van politiebevoegdheden en geweldsmiddelen. Dit jaar zal de functielijst worden herzien en zal per functie worden geïnventariseerd welke bevoegdheden en geweldsmiddelen maximaal kunnen worden toegekend. Hierbij zal worden bekeken in hoeverre in de afgelopen jaren is gebleken dat deze politiebevoegdheden en/of geweldsmiddelen noodzakelijk c.q. gewenst zijn geweest voor een goede uitoefening van de taken van deze boa’s. Concrete toekenning van politiebevoegdheden en geweldsmiddelen zal echter ook na de totstandkoming van de nieuwe functielijst nog altijd geschieden aan de hand van het zogenaamde noodzaakcriterium: indien ontwikkelingen in de praktijk daartoe aanleiding geven zal worden bezien of toekenning van politiebevoegdheden en geweldsmiddelen wenselijk is, mede op advies van de toezichthouder en direct toezichthouder. </antwoord>
      <noten afkomstig="antwoord"/>
   </antwoorden>
</kvr>
