<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Karimi (beiden GroenLinks) aan de ministers van Buitenlandse Zaken en voor Ontwikkelingssamenwerking over de zorgelijke ontwikkelingen in Rwanda. (Ingezonden 16 augustus 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21134
</item>
         <item attribuut="Inhoud">Vragen naar aanleiding van: - VN-rapport waarin gesteld wordt dat de Rwandese regering het wapenembargo voor de Democratische Republiek Congo (DRC) schendt en opstandelingen in de DRC steunt; - een rapport van de Rwandese parlementaire commissie die onderzoek heeft gedaan naar het voortbestaan van de genocidenideologie (die de haat van de Hutu's jegens de Tutsi's aan wou wakkeren en daarmee zou aanzetten tot volkerenmoord), met beschuldigingen aan mensenrechten- en hulporganisaties en kritiek op de Nederlandse ambassade die deze organisaties zou steunen; - rapport Rwanda Monitoring Project met kritiek op de ontwikkelingen in 2003 op het gebied van de mensenrechten en democratisering. Vragen over de gevolgen hiervan voor de ontwikkelingsrelatie met Rwanda en subsidieverstrekkingen aan Rwanda in het kader van Programma Samenwerking Opkomende Markten (PSOM).</item>
         <item attribuut="Rubriek">Handel en economie (Handelsbelemmeringen) Ontwikkelingssamenwerking (Economische hulp) Ontwikkelingssamenwerking (Ontwikkelingshulp Afrika) Staats- en bestuursrecht (Grondrechten) Veiligheidsbeleid en defensie (Oorlogen en conflicten) Veiligheidsbeleid en defensie (Wapenbeheersing)</item>
         <item attribuut="Trefwoorden">Handelsbelemmeringen Internationale conflicten Internationale economische betrekkingen Mensenrechten Ontwikkelingssamenwerking Rwanda Wapenbeheersing</item>
         <item attribuut="Vindplaats">Kamervragen met antwoord 2003-2004, nr. 2297, Tweede Kamer</item>
         <item attribuut="Vraagnr_bij_indiening">2030419450</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Karimi</persoon>
         </item>
         <item attribuut="Datum_reaktie">2004-09-14</item>
         <item attribuut="Datum_indiening">2004-08-16</item>
         <item attribuut="Document-id">KVR21134</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4865" allpagenumbers="4865 4866 4867" vetnummer="2030419450" code="0304tkkvr2297" lopendefooter="Tweede Kamer, vergaderjaar 2003–2004, Aanhangsel" filenaam="KVR21134" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2297" onderwerp="" indiendatum="16augustus 2004">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2004-09-14">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de beschuldigingen aan het adres van de Rwandese regering, zoals geuit in het VN-rapport inzake de naleving van het wapenembargo voor de Democratische Republiek Congo (DRC), waarin gesteld wordt dat Rwanda het embargo schendt en opstandelingen in de DRC steunt? <voetnoot nummer="1"/>Zo ja, heeft u dit rapport aan de orde gesteld in uw contacten met de Rwandese regering? </vraag>
      <vraag nummer="2" voetnoot="2">Bent u in het bezit van het rapport van de Rwandese parlementaire commissie die onderzoek heeft gedaan naar het voortbestaan van de genocidenideologie dat wil zeggen de door de Rwandese regering veronderstelde ideologie die de haat van Hutu’s jegens de Tutsi’s aan zou wakkeren en daarmee zou aanzetten tot volkerenmoord? <voetnoot nummer="2"/>
      </vraag>
      <vraag nummer="3">Hoe beoordeelt u het feit dat in het parlementaire rapport beschuldigingen worden geuit aan het adres van een breed scala aan vertegenwoordigers van het maatschappelijke middenveld, inclusief mensenrechtenorganisaties en internationale hulporganisaties, waarbij tevens expliciet kritiek wordt geuit op de Nederlandse ambassade die de beschuldigde organisaties zou steunen? </vraag>
      <vraag nummer="4" voetnoot="3">Wat heeft u gedaan met de conclusies uit het rapport van het door Nederlandse ontwikkelingsorganisaties gedragen Rwanda Monitoring Project, dat een zeer kritisch geluid liet horen over de ontwikkelingen in Rwanda in 2003 op gebied van de mensenrechten en democratisering in Rwanda? <voetnoot nummer="3"/>Hoe beziet u de ontwikkelingen in Rwanda inzake de burgerlijke en politieke rechten van de mens? </vraag>
      <vraag nummer="5">Wat is naar uw oordeel de consequentie voor de Nederlandse ontwikkelingsrelatie met Rwanda indien de Rwandese regering de parlementaire aanbevelingen met harde conclusies over de rol van de Nederlandse ambassade overneemt? </vraag>
      <vraag nummer="6">Kan de Tweede Kamer een evaluatie tegemoet zien van de naleving van de ijkpunten in het Memorandum of Understanding met Rwanda van 2002 over het jaar 2003? Zo ja, wanneer? </vraag>
      <vraag nummer="7">Vindt er afstemming plaats tussen uw ministerie en het agentschap van het ministerie van Economische Zaken, de EVD inzake Programma Samenwerking Opkomende Markten (PSOM)-subsidieverstrekkingen voor Rwanda? Zo ja, wat is, met het oog op bovengenoemde ontwikkelingen in Rwanda, uw oordeel over het feit dat Rwanda onlangs op de lijst is gezet van landen die een extra kans krijgen om in aanmerking te komen voor PSOM-subsidies? </vraag>
      <vraag nummer="8">Kunt u informatie verschaffen over eventueel in aantocht zijnde contracten met Rwanda waarbij de Nederlandse overheid een belangrijke en/of bemiddelende rol speelt? </vraag>
      <vraag nummer="9">Bent u bereid, eventueel in het licht van het Nederlandse EU-voorzitterschap, stappen te nemen om te bevorderen dat er een krachtig signaal van de EU uitgaat naar de Rwandese regering dat de beschuldigingen in het parlementaire rapport onacceptabel zijn, dat Rwanda haar gedrag ten aanzien van het wapenembargo voor de DRC en de mensenrechten in eigen land moet beteren? Zo neen, waarom niet? Zo ja, waar denkt u aan? </vraag>
      <vraag nummer="10">Bent u bereid de toekenning van PSOM-subsidies ter discussie te stellen in het licht van de bovengenoemde zorgelijke opstelling van de Rwandese regering inzake de analyse van het voortbestaan van de genocidenideologie, de rol van Rwanda in de DRC en de binnenlandse mensenrechten? </vraag>
      <noten afkomstig="vraag">
         <noot nummer="1" datum="2004-07-9" bron="Rapport van de Group of Experts on the Democratic Republic of the Congo, in accordance with paragraph 10 of Security Council resolution 1553 (2004); VN-document 8/2004/551, aangeboden aan de voorzitter van de VN-veiligheidsraad">Rapport van de Group of Experts on the Democratic Republic of the Congo, in accordance with paragraph 10 of Security Council resolution 1553 (2004); VN-document 8/2004/551, aangeboden aan de voorzitter van de VN-veiligheidsraad, 9 juli 2004</noot>
         <noot nummer="2" datum="2004-07-2" bron=", Human Rights Watch" titel="Rwanda: Parliament Seeks to Abolish Rights Group">«Rwanda: Parliament Seeks to Abolish Rights Group», Human Rights Watch, 2 juli 2004</noot>
         <noot nummer="3" titel="Tell our government it is OK to be criticized!">«Tell our government it is OK to be criticized!», Rwanda Monitoring Project 2003 Cordaid/Icco/Kerkinactie/Mooib, februari 2004</noot>
      </noten>
   </vragen>
   <antwoorden aantal="10">
      <antwoord nummer="1">Ja. De Nederlandse ambassade in Rwanda heeft de inhoud van het rapport aan de orde gesteld bij de Rwandese autoriteiten, waaronder de Chef Landstrijdkrachten, Generaal Charles Kayonga, en om een gedetailleerde reactie van de Rwandese autoriteiten verzocht. Inmiddels is deze reactie door de Rwandese regering aan de Veiligheidsraad gezonden. Hierin worden de belangrijkste beschuldigingen weerlegd dan wel ontkend. Minister Murigande van Buitenlandse Zaken heeft tijdens de EU-troika-démarche van 31 augustus jl. aangaande de ideologie van genocide (zie vraag 3) toegezegd dat Rwanda volledige medewerking zal geven aan de «Group of Experts» die naleving van het wapenembargo onderzoekt. </antwoord>
      <antwoord nummer="2">Ja. </antwoord>
      <antwoord nummer="3">Aanleiding voor het parlementaire onderzoek waren de moorden op potentiële getuigen in de gacaca’s (volkstribunalen voor de berechting van verdachten van genocide) in oktober 2003. In het parlementaire rapport worden overheidsinstellingen, ambtenaren, de rechterlijke macht, maatschappelijke organisaties en individuen in verband gebracht met de ideologie van de genocide. Het rapport is methodologisch zwak. Over de bewijslast bestaan serieuze twijfels, het principe van hoor en wederhoor is niet gevolgd en de personen en organisaties in kwestie hebben niet of nauwelijks de kans gehad zich tegen de beschuldigingen te verdedigen. Het rapport toont wel aan dat verwerking van de genocide nog lange tijd in beslag zal nemen. De Rwandese regering heeft zich nog niet uitgesproken over het rapport. Zolang dit niet gebeurt leiden de geuite beschuldigingen een eigen leven en hebben ze een intimiderende werking op degenen tegen wie ze geuit zijn. Nederland heeft bij monde van zijn ambassade in Kigali tegenover de Rwandese regering zorg over, en kritiek op, de in het rapport vervatte beschuldigingen en aangevoerde bewijslast geuit. Daarbij is aangedrongen op een spoedige reactie van de regering op het rapport, gebaseerd op kritisch onderzoek naar de bewijslast, uitspraken en conclusies. In dit verband is in het bijzonder opheldering gevraagd over beschuldigingen tegen een (lokale) medewerker van de ambassade en tegen mensenrechtenorganisaties die, zoals in het rapport staat vermeld, van Nederland steun ontvangen. Tevens is daarbij duidelijk gemaakt dat vrijheid van meningsuiting en organisatie essentiële onderdelen zijn voor het functioneren van een democratisch stelsel, en dat deze gerespecteerd moeten worden. De Rwandese regering heeft aangegeven het rapport nauwgezet te analyseren, en voert momenteel gesprekken met een aantal van de beschuldigde organisaties die de gelegenheid krijgen zich tegen de beschuldigingen te verweren. De regering heeft te kennen gegeven de komende weken formeel op het rapport te zullen reageren. Op 31 augustus is in EU-verband een démarche bij minister Murigande van Buitenlandse Zaken uitgevoerd, waarin de Europese bezorgdheid over het rapport is overgebracht. Nederland zal met name in EU-verband over deze kwestie intensief contact blijven onderhouden met de Rwandese regering. </antwoord>
      <antwoord nummer="4">Over de inhoud en conclusies van het rapport is mondeling en schriftelijk contact met de opstellers geweest. Veel van de gedane aanbevelingen vormen reeds onderdeel van staand beleid ten aanzien van Rwanda. Op een aantal punten ligt de situatie genuanceerder dan in het rapport geschetst, en blijven positieve tendensen onderbelicht. De effectiviteit van het beleid met betrekking tot Rwanda heeft meer baat bij een kritische dialoog, bij voorkeur gezamenlijk met andere donoren, dan bij een breuk met de regering van Rwanda. Inmiddels heeft Rwanda stappen gezet die moeten bijdragen tot verankering van de democratie en de rechtstaat, zoals opname in de nieuwe Grondwet van de «trias politica», van het meerpartijenstelsel en van wettelijke garanties voor respect voor de rechten van de mens. Tevens is gewerkt aan de hervorming van de rechterlijke macht en versterking van haar onafhankelijkheid. Ik ben mij ervan bewust dat tussen theorie en praktijk nog een groot gat gaapt. Daarom ondersteun ik organisaties die zich inzetten om positieve tendensen en veranderingen te consolideren en te bewerkstelligen. </antwoord>
      <antwoord nummer="5">Het is zaak niet vooruit te lopen op de reactie van de Rwandese regering op het rapport. Ik heb de Rwandese regering wel in duidelijke termen laten weten dat Nederland zich onverminderd in zal blijven zetten voor het verbeteren van de mensenrechtensituatie in het land. Het parlementaire rapport doet overigens geen directe aanbevelingen over de rol van de Nederlandse ambassade. </antwoord>
      <antwoord nummer="6">Het in opdracht van Nederland, het Verenigd Koninkrijk en Zweden opgestelde gezamenlijke evaluatierapport over 2003 bleek kwalitatief ontoereikend. Na uitvoerig overleg is uit een oogpunt van doelmatigheid door de drie landen besloten de evaluatie over 2003 en 2004 te koppelen. Het rapport wordt medio 2005 verwacht. Vanzelfsprekend zal de Kamer van de bevindingen op de hoogte worden gesteld. </antwoord>
      <antwoord nummer="7">Ja, er vindt afstemming plaats. Met de Rwandese regering is reeds op 8 maart 2004 een tweejarig «Memorandum of Understanding» getekend, waarmee het PSOM open staat voor Rwanda. Inmiddels zijn door de EVD twee aanbestedingsprocedures opengesteld voor Rwanda. De eerste heeft geen voorstellen opgeleverd, de tweede tender staat nog open. Herziening van de hulprelatie is niet aan de orde, en daarmee evenmin de vraag of het PSOM-programma moet worden gehandhaafd. </antwoord>
      <antwoord nummer="8">Aangezien de deadline voor PSOM-aanvragen te krap was, is besloten deze te verlengen tot 1 oktober 2004. Het is niet mogelijk voorafgaand aan die sluitingsdatum duidelijkheid te verschaffen over eventuele contracten. </antwoord>
      <antwoord nummer="9">De EU voerde op 31 augustus jl. een démarche uit bij de Rwandese regering waarin de Europese zorgen over het parlementaire rapport zijn overgebracht. Voorts voert de EU een continue dialoog met de Rwandese regering over het respect voor sociaal-politieke rechten, zowel formeel als informeel. Een voorbeeld van het eerste is de EU-verklaring die Nederland begin juli 2004 namens de EU heeft uitgegeven over de rechtszaak tegen oud-president Pasteur Bizimungu. In deze verklaring uit de EU haar zorg over de mate van eerlijkheid en onpartijdigheid van het proces en de vertragingen die zijn opgetreden. Aangaande het wapenembargo verwijs ik u naar mijn antwoord op vraag 1. De EU volgt in deze op de eerste plaats de besluitvorming zoals die in de Veiligheidsraad van de VN plaatsvindt. </antwoord>
      <antwoord nummer="10">Zie mijn antwoord op vraag 7. Gezien het feit dat het PSOM directe samenwerking tussen bedrijven in Nederland en in ontwikkelingslanden ondersteunt en geen directe steun aan de Rwandese overheid omvat, is het ook een minder geschikt middel om druk uit te oefenen op de regering van Rwanda. Ik teken hierbij aan dat Nederlandse bedrijven terughoudend blijken als het gaat om investeren in Rwanda. Tot nu toe zijn geen voorstellen voor Rwanda ontvangen. </antwoord>
      <noten afkomstig="antwoord"/>
   </antwoorden>
</kvr>
