<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Snijder-Hazelhoff (beiden VVD), De Wit en Van Velzen (beiden SP), Smeets en Jacobi (beiden PvdA), Graus (PVV), en Van Gent (GroenLinks) aan de minister van Landbouw, Natuurbeheer en Voedselkwaliteit en de minister-president, minister van Algemene Zaken over de vorming van één inspectieorganisatie. (Ingezonden 22 oktober 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29877
</item>
         <item attribuut="Inhoud">Vragen over het voornemen de VWA, de PD en de AID te integreren tot één inspectieorganisatie. Met name wordt gevraagd om werkgelegenheid in Limburg te behouden.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Handel en economie (Regionale ontwikkeling) Landbouw (Overig) Veeteelt (Overig)</item>
         <item attribuut="Trefwoorden">Landbouw Limburg Rechtshandhaving Tuinbouw Veeteelt Visserij</item>
         <item attribuut="Vindplaats">Kamervragen met antwoord 2007-2008, nr. 418, Tweede Kamer</item>
         <item attribuut="Vraagnr_bij_indiening">2070803130</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="VVD">Weekers Snijder-Hazelhoff</persoon>
            <persoon partij="SP">De Wit Van Velzen</persoon>
            <persoon partij="PvdA">Smeets Jacobi</persoon>
            <persoon partij="PVV">Graus</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2007-10-31</item>
         <item attribuut="Datum_indiening">2007-10-22</item>
         <item attribuut="Document-id">KVR29877</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="895" allpagenumbers="895 896" vetnummer="2070803130" code="0708tkkvr418" lopendefooter="Tweede Kamer, vergaderjaar 2007–2008, Aanhangsel" filenaam="KVR29877" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="418" onderwerp="" indiendatum="2007-10-22">
         <vrager partij="VVD" oorsprong="parlement">Weekers Snijder-Hazelhoff</vrager>
         <vrager partij="SP" oorsprong="parlement">De Wit Van Velzen</vrager>
         <vrager partij="PvdA" oorsprong="parlement">Smeets Jacobi</vrager>
         <vrager partij="PVV" oorsprong="parlement">Graus</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Landbouw, Natuurbeheer en Voedselkwaliteit en de minister-president, minister van Algemene Zaken</vraagt-aan>
      </vraagdata>
      <antwoorddata antwoorddatum="2007-10-31">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister-president</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is de actuele stand van zaken in uw voornemen om de Voedsel en Waren Autoriteit (VWA), de Plantenziektenkundige Dienst (PD) en de Algemene Inspectie Dienst (AID) te integreren tot één inspectieorganisatie? <voetnoot nummer="1"/>
      </vraag>
      <vraag nummer="2">Kunt u duidelijkheid verschaffen over de uitgewerkte vormgeving van deze nieuwe dienst; de onderscheiden opties rond de hoofd- en nevenvestigingsplaats en het sociaal begeleidingskader om werknemers van werk naar werk te begeleiden? </vraag>
      <vraag nummer="3" voetnoot="2">Op welke wijze geeft u bij deze reorganisatie uitvoering aan de motie-Weekers c.s. <voetnoot nummer="2"/>, waarin de Kamer haar zorgen heeft geuit over de sluimerende uittocht van Rijksdiensten uit Limburg en de regering heeft opgedragen «... de reorganisaties van rijksdiensten zodanig te coördineren en te regisseren, opdat zoveel mogelijk werkgelegenheid bij rijksdiensten en ZBO’s in Limburg behouden blijft en de Limburgse vestigingen in elk geval niet meer dan evenredig bijdragen aan de rijksbrede taakstelling van de ambtenarenreductie...»? </vraag>
      <vraag nummer="4">Wanneer hebt u gesprekken gevoerd met de provincie Limburg en de gemeente Kerkrade over een eventuele verplaatsing van het AID-kantoor en wat hebben die gesprekken opgeleverd? </vraag>
      <vraag nummer="5">Bent u bereid pas tot definitieve besluitvorming over te gaan nadat de Kamer zich ook heeft kunnen vergewissen dat met uw voorgenomen besluitvorming ook overeenkomstig de eerdergenoemde motie-Weekers wordt gehandeld? </vraag>
      <vraag nummer="6">Kunt u deze vragen voorafgaande aan de behandeling van de begroting Landbouw, Natuur en Voedselkwaliteit beantwoorden? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2257" documentjaargang="2006-2007">Aanhangsel Handelingen, nr. 2257, vergaderjaar 2006–2007.</noot>
         <noot nummer="2" documenttype="Kamerstuk" kamerstuk-id="29 800 XIII" documentnummer="61">Kamerstuk 29 800 XIII, nr. 61</noot>
      </noten>
   </vragen>
   <antwoorden aantal="5">
      <antwoord nummer="1">Momenteel wordt door de leiding van de drie diensten de laatste hand gelegd aan een plan van aanpak om de fusie uiterlijk in 2011 te realiseren. In dit plan van aanpak wordt ingegaan op de besturing van het fusieproces, de veranderstrategie en de fasering. De verwachting is dat dit plan in de loop van de maand november 2007 besproken kan worden met de medezeggenschap en vertegenwoordigers van de betrokken beleidsdirecties van VWS en LNV. </antwoord>
      <antwoord nummer="2">Over de vormgeving van de nieuwe dienst kan ik in dit stadium nog geen duidelijkheid geven. Een plan van aanpak is, zoals gezegd, in voorbereiding. Het streven is om in december 2007/januari 2008 een Kaderbesluit te presenteren waarin de contouren van de nieuwe dienst per 2011 worden beschreven. Onder meer zullen daarbij de vestigingsplaatsen aan de orde komen. Voor het sociaal begeleidingskader wordt vanaf (waarschijnlijk) 1 januari 2008 gebruik gemaakt van alle beschikbare mogelijkheden uit het nieuwe Sociaal Beleidskader waaraan momenteel door het ministerie van BZK wordt gewerkt. </antwoord>
      <antwoord nummer="3 en 5" voetnoot="1 2 3">Met de vorming van één LNV-inspectieorganisatie <voetnoot nummer="1"/>wordt invulling gegeven aan het kabinetsbeleid om te komen tot een grotere efficiency in de rijksdienst. Ik heb u in mijn brief van 4 juli 2007 aangegeven waarom ik tot de opheffing van het stafkantoor van de AID in Kerkrade over wil gaan. <voetnoot nummer="2"/>Het gaat hierbij om circa 80 arbeidsplaatsen, waarvan er ongeveer 70 worden ingevuld door medewerkers die in Zuid Limburg wonen. Daarbij is er naar mijn mening geen sprake van een onevenredig hoge krimp in Limburg. Daarnaast is in reactie op de motie Weekers c.s. reeds gesteld dat het kabinet de consequentie accepteert dat werkgelegenheid in regio’s verloren gaat bij het realiseren van een effectievere en efficiëntere overheid. Wel wordt erop toegezien dat – voor zover de mogelijkheden dat toelaten – er geen te grote onevenredigheden tussen regio’s zullen ontstaan. <voetnoot nummer="3"/>De coördinerende rol hierin ligt bij de minister van Binnenlandse Zaken en Koninkrijksrelaties. </antwoord>
      <antwoord nummer="4">Op 24 augustus 2007 heeft de directeur van de AID de gedeputeerde van de provincie Limburg mondeling geïnformeerd over de voornemens t.a.v. de vorming van één LNV inspectieorganisatie en de gevolgen daarvan. Op 4 september 2007 heeft de directeur van de AID de burgemeester van Kerkrade mondeling geïnformeerd. Daarnaast heb ik de Commissaris van de Koningin in Limburg, de burgemeester van Kerkrade en de voorzitter van de regio Parkstad Limburg schriftelijk geantwoord op schriftelijke vragen over datzelfde voornemen. Zij delen de mening dat de bestuurlijke overlap en drukte op het terrein van toezicht en handhaving moet worden verminderd, zodat de Rijksoverheid haar werk efficiënter en effectiever kan organiseren. Dit kan leiden tot centralisatie van diensten. Zij zijn daarnaast van mening dat organisatorische centralisering niet automatisch gelijk staat aan geografische centralisering. </antwoord>
      <antwoord nummer="6">Ja. </antwoord>
      <noten afkomstig="antwoord">
         <noot nummer="1">Overigens is het takenpakket van de nieuwe dienst groter dan alleen inspecties</noot>
         <noot nummer="2" documenttype="Kamervragen" documentnummer="2257" documentjaargang="2006-2007">Aanhangsel Handelingen, nr. 2257, vergaderjaar 2006–2007.</noot>
         <noot nummer="3" documenttype="Kamerstuk" kamerstuk-id="29 800 XIII" documentnummer="77">Kamerstuk 29 800 XIII, nr. 77</noot>
      </noten>
   </antwoorden>
</kvr>
