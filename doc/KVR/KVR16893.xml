<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Binnenlandse Zaken en Koninkrijksrelaties, Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer over de brandveiligheid van papieren versieringen. (Ingezonden 20 november 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16893
</item>
         <item attribuut="Inhoud">Vragen naar aanleiding van een onderzoek van het Nederlands Instituut voor Brandweer en Rampenbestrijding over de brandgevaarlijkheid van papieren versieringen.</item>
         <item attribuut="Rubriek">Criminaliteit en openbare orde (Brandpreventie en brandbestrijding)</item>
         <item attribuut="Trefwoorden">Brandpreventie</item>
         <item attribuut="Vindplaats">Kamervragen met antwoord 2002-2003, nr. 535, Tweede Kamer</item>
         <item attribuut="Vraagnr_bij_indiening">2020303460</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volksgezondheid, Welzijn en Sport (VWS) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2002-12-19</item>
         <item attribuut="Datum_indiening">2002-11-20</item>
         <item attribuut="Document-id">KVR16893</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1139" allpagenumbers="1139 1140" vetnummer="2020303460" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16893" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="535" onderwerp="" indiendatum="2002-11-20">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Binnenlandse Zaken en Koninkrijksrelaties, Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-19">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Hessing</antwoorder>
         <mede-antwoorder>de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Deelt u de conclusie van het Nederlands Instituut voor Brandweer en Rampenbestrijding (Nibra) dat er regelgeving nodig is voor de brandgevaarlijkheid van papier in de vorm van posters, reclamestandaards en versieringen? </vraag>
      <vraag nummer="2">Waarom zijn na de cafébrand in Volendam wèl regels opgesteld voor het toepassen van onder andere dennenversiering en kerstlampjes, maar zijn papieren reclame en decoratie toen buiten beschouwing gebleven? Was het niet logisch en wenselijk geweest ook daar onmiddellijk regels voor te maken? </vraag>
      <vraag nummer="3">Welke maatregelen gaat u nemen om per onmiddellijke ingang de brandgevaarlijke materialen aan regels te onderwerpen, nu het gebruik van papieren reclame en decoratie in openbare ruimten sterk toeneemt, vooral rond de feestdagen? </vraag>
      <noten afkomstig="vraag">
         <noot nummer="1">Bron: ANP: Nibra heeft in opdracht van het ministerie van VWS onderzoek gedaan naar de brandveiligheid in openbare gelegenheden en komt tot de conclusie dat regelgeving nodig is</noot>
      </noten>
   </vragen>
   <antwoorden aantal="3">
      <antwoord nummer="1">In het ANP-bericht waarop deze vraag is gebaseerd wordt vermeld dat in opdracht van het ministerie van VWS een onderzoek naar de brandveiligheid van versieringsmateriaal is uitgevoerd door het Nibra. Dat is niet het geval. Wel heeft het Nibra in verband met de komende feestdagen de Nederlandse brandweerkorpsen geadviseerd over een brandveilige toepassing van kerstversiering in openbare ruimten. Dit op verzoek van het brandweerveld zelf. Uitgangspunt van het Nibra-advies is dat de regelgeving al voorziet in mogelijkheden om een veilige toepassing van versieringsmateriaal te bevorderen, maar dat voor een praktische toepassing een nadere invulling gewenst is. Met dat doel voor ogen heeft het Nibra een handleiding ontwikkeld. Uit deze actie van het Nibra kan niet worden geconcludeerd dat het Nibra van mening is dat nieuwe regelgeving nodig is voor een veilige toepassing van versieringsmateriaal. </antwoord>
      <antwoord nummer="2">Na de cafébrand in Volendam is onderzocht of de ramp mede was toe te schrijven aan gebrek aan regelgeving. Op grond van de bevindingen uit het onderzoek van de commissie Alders heeft het kabinet besloten een onderzoek uit te laten voeren naar de brandveiligheid van versieringsmaterialen. Gebleken is dat in een gebouw voldoende veiligheid kan worden bewerkstelligd op grond van de bouwregelgeving, maar dat de mogelijkheden om niet alleen zorg te dragen voor de bouwkundige veiligheid maar ook voor het veilige gebruik van het gebouw onvoldoende worden benut. Om daar verbetering in te brengen zijn aandachtpunten voor het gemeentelijke toezicht geformuleerd. Zo heeft de Staatssecretaris van Binnenlandse Zaken en Koninkrijksrelaties in juli 2001 namens het kabinet alle gemeenten geadviseerd ervoor te zorgen dat alleen onbrandbare plafondversiering wordt toegepast in horecagelegenheden en alle andere gelegenheden die voor het publiek toegankelijk zijn. De brandweerkoepel NVBR heeft daar vlak voor de kerstdagen van 2001 in een aparte brief een aantal aandachtspunten aan toegevoegd voor het beoordelen van de brandveiligheid van kerstversiering. De handleiding die het Nibra met het oog op de komende kerst in het najaar van 2002 heeft opgesteld biedt nadere aanknopingspunten voor effectief toezicht. Er zijn geen rijksvoorschriften voor het toepassen van dennenversiering en kerstlampjes. Een inperking tot deze specifieke typen versieringsmateriaal zou elke grond missen. </antwoord>
      <antwoord nummer="3">Met het oog op de naderende feestdagen wordt momenteel door de brandweer een extra inspanning geleverd om toe te zien op brandveilige toepassing van versieringsmateriaal in openbare ruimten. Het Nibra biedt met het eerder genoemde advies de brandweer ondersteuning bij het vinden van de juiste balans tussen veiligheid en gezelligheid. In de nasleep van de cafébrand in Volendam is afgesproken dat de minister van VWS onderzoek zal laten verrichten naar de brandveiligheid van versieringsmaterialen. TNO voert in dat kader een onderzoek uit naar methoden voor het toetsen van de brandveiligheid van specifieke toepassingen van versieringsmaterialen, onder andere van papier. De voorlopige uitkomsten van het TNO-onderzoek zijn voorgelegd aan het Landelijke Netwerk voor Brandpreventie (onderdeel van brandweerkoepel NVBR). Gestreefd wordt naar afronding van het onderzoek voor het einde van 2002. Op basis van dit onderzoek worden aanknopingspunten geboden voor nadere invulling van de bestaande regelgeving voor brandveilig gebruik/toepassing van versieringsmaterialen. Aanvullende rijksregels zijn op korte termijn niet noodzakelijk. </antwoord>
      <noten afkomstig="antwoord">
         <noot nummer="1">Bron: ANP: Nibra heeft in opdracht van het ministerie van VWS onderzoek gedaan naar de brandveiligheid in openbare gelegenheden en komt tot de conclusie dat regelgeving nodig is</noot>
      </noten>
   </antwoorden>
</kvr>
