<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sterk en Jan de Vries (beiden CDA) aan de minister van Onderwijs, Cultuur en Wetenschap over werkloosheid onder allochtone leerkrachten. (Ingezonden 6 april 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22812
</item>
         <item attribuut="Inhoud">Vragen naar aanleiding van bericht dat ongeveer de helft van de OALT-leerkrachten momenteel werkloos is, in verband met het wachtgeldakkoord en inzet om de OALT-leerkrachten weer aan werk te helpen.</item>
         <item attribuut="Rubriek">Basisonderwijs (Onderwijspersoneel) Cultuur en taal (Overig) Sociale zekerheid (Werkloosheidsvoorzieningen (WW, WWV)) Speciaal onderwijs (Onderwijspersoneel)</item>
         <item attribuut="Trefwoorden">Onderwijs in allochtone levende talen Onderwijsgevenden Werkloosheid</item>
         <item attribuut="Vindplaats">Kamervragen met antwoord 2004-2005, nr. 1459, Tweede Kamer</item>
         <item attribuut="Vraagnr_bij_indiening">2040512090</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Sterk</persoon>
            <persoon partij="CDA">Jan de Vries</persoon>
         </item>
         <item attribuut="Datum_reaktie">2005-04-21</item>
         <item attribuut="Datum_indiening">2005-04-06</item>
         <item attribuut="Document-id">KVR22812</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3107" allpagenumbers="3107 3108" vetnummer="2040512090" code="0405tkkvr1459" lopendefooter="Tweede Kamer, vergaderjaar 2004–2005, Aanhangsel" filenaam="KVR22812" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1459" onderwerp="" indiendatum="2005-04-6">
         <vrager partij="CDA" oorsprong="parlement">Sterk</vrager>
         <vrager partij="CDA" oorsprong="parlement">Jan de Vries</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-04-21">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het bericht «Werkloosheid onder allochtone docenten?» <voetnoot nummer="1"/>
      </vraag>
      <vraag nummer="2" voetnoot="2">Waaraan is het te wijten dat ongeveer de helft van de OALT-leerkrachten <voetnoot nummer="2"/>nu werkloos is? </vraag>
      <vraag nummer="3">Welke relatie is er tussen de bekwaamheden en competenties van de OALT-leerkrachten en het feit dat ze nu werkloos zijn? In hoeverre speelt hun beheersing van de Nederlandse taal daarbij een rol? </vraag>
      <vraag nummer="4">Is er een relatie en zo ja, welke, met het veranderde gemeentelijk onderwijsachterstandenbeleid? </vraag>
      <vraag nummer="5">Is het wachtgeldakkoord voldoende stimulerend voor de OALT-leerkracht om een andere baan te zoeken of te vinden? </vraag>
      <vraag nummer="6">Hoeveel OALT-leerkrachten maken gebruik van her- en bijscholing? Welke her- en bijscholing betreft dit? </vraag>
      <vraag nummer="7">Hebben de scholen voldoende hun verantwoordelijkheid genomen bij het zoeken van werk voor deze OALT-leerkrachten? </vraag>
      <vraag nummer="8">Hoe is de inzet geweest van de sociale partners? </vraag>
      <noten afkomstig="vraag">
         <noot nummer="1" datum="2005-04-1" bron="Trouw">Trouw, 1 april 2005</noot>
         <noot nummer="2">OALT: Onderwijs in Allochtone Levende Talen</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Tijdens het overleg in 2003 om te komen tot een sociaal plan bij de beëindiging van de bekostiging voor OALT is uitgegaan van een arbeidsmarkt in het primair onderwijs die nog volop tekorten te zien gaf. Daarom was aangenomen dat een beperkt deel van de OALT-leerkrachten in een uitkeringssituatie terecht zou komen en dat een groot deel van de OALT-leerkrachten via het groepsleraarschap of via lager betaalde functies met een loonsuppletie aan het werk zou blijven. De arbeidsmarkt is daarna vrij onverwacht gekanteld en voor het primair onderwijs is die nu redelijk in balans. Op het moment dat de OALT-leerkrachten op deze markt verschenen op zoek naar een nieuwe baan (1-8-2004), waren de banen niet meer volop beschikbaar. Dit is niet bevorderlijk geweest voor het weer vinden van werk door OALT-leerkrachten. </antwoord>
      <antwoord nummer="3">Een belangrijk deel van de nu werkloze OALT-leerkrachten mist de bevoegdheid van leerkracht basisonderwijs. De concurrentiepositie met bevoegde leerkrachten is daarom slecht. De slechte beheersing van de Nederlandse taal bij een deel van de OALT-leerkrachten (geschat op 20%) speelt ook een rol bij het niet eenvoudig kunnen terugkeren in het arbeidsproces. </antwoord>
      <antwoord nummer="4">Een andere inzet van middelen voor het onderwijsachterstandenbeleid van gemeenten heeft ook mogelijk consequenties voor de personeelsplanning. Ik sluit niet uit dat een veranderde vraag naar personeel tot gevolg kan hebben gehad dat OALT-leerkrachten minder mogelijkheden hadden om opnieuw aan de slag te gaan. Het onderzoek van Regioplan, waarnaar het artikel in Trouw verwijst, heeft zich overigens niet gericht op dit aspect. </antwoord>
      <antwoord nummer="5">Ik ga ervan uit dat u doelt op het sociaal plan bij beëindiging bekostiging OALT. Dit sociaal plan voorzag ondermeer in € 5 000 per OALT-leerkracht in te zetten door gemeenten en onderwijswerkgevers in brede zin ter voorkoming van werkloosheid, zoals financiering van om-, her- en bijscholing en outplacementtrajecten. Verder is een ruime loonsuppletie overeengekomen bij aanvaarding van een lager betaalde baan. De verwachtingen tijdens het totstandkomen van het sociaal plan waren, ten aanzien van het aantal met werkloosheid bedreigde OALT-leerkrachten, gunstiger dan nu feitelijk het geval is. De flankerende maatregelen werden toen voldoende stimulerend geacht. Uit onderzoek van Regioplan blijkt dat (om)scholing en outplacement voornamelijk is bekostigd uit de middelen voor flankerend beleid ( € 5 000 per OALT-leraar) die beschikbaar zijn gesteld; soms hebben schoolbesturen er ook nog eigen middelen aan toegevoegd. Bij 20% van de schoolbesturen waar nog een (om)scholings- of outplacementtraject wordt gevolgd, zijn afspraken gemaakt die perspectief bieden op een nieuwe functie; om hoeveel OALT-leerkrachten het hier precies gaat is niet duidelijk. Wel kan worden geconstateerd dat het huidige aantal OALT-leerkrachten met een uitkering dus nog kan afnemen. </antwoord>
      <antwoord nummer="6">Per OALT-leerkracht is € 5 000 beschikbaar gesteld aan de gemeenten, en via hen aan de schoolbesturen, in het kader van het sociaal plan. De verantwoording over de besteding van deze middelen hebben de gemeenten nog niet hoeven leveren (deadline aanleveren verantwoordingsgegevens is 15 juli 2005). Ik kan dus niet aangeven hoeveel OALT-leerkrachten gebruik maken van her- en bijscholing en ook niet om welke vormen van her- en bijscholing het gaat. Het bedrag is beschikbaar gesteld om alles te doen wat dienstig kan zijn aan het weer aan het werk helpen van OALT-leerkrachten. Her- en bijscholing is daar een onderdeel van. </antwoord>
      <antwoord nummer="7">Uit de contacten met het Participatiefonds blijkt dat de werkgevers zich aan de inspanningsverplichting hebben gehouden die geldt bij ontslag van personeel. In het kader van de instroomtoets van het Participatiefonds wordt een beoordeling gemaakt van de inspanningen die een werkgever moet leveren om werkloosheid van een personeelslid te voorkomen c.q. te bekorten. Uit de instroomtoets op vrijwel iedere ontslagmelding die bij het fonds is gedaan in het kader van een ontslag van een OALT-leerkracht blijken de werkgevers al het mogelijke te hebben gedaan om niet te hoeven ontslaan. Een aantal werkgevers heeft, naast de middelen voor flankerende maatregelen die door mij beschikbaar zijn gesteld, zelf geïnvesteerd in voorkoming van werkloosheid. Zie hiervoor ook het antwoord op vraag 5. </antwoord>
      <antwoord nummer="8">Sociale partners hebben zeer constructief meegewerkt aan de totstandkoming van het sociaal plan behorend bij de beëindiging van de bekostiging OALT op sectorniveau. Op het decentrale niveau van de instelling of de gemeente waren en zijn de inspanningen van de werkgevers en vakbonden duidelijk gericht op voorkoming van werkloosheid en behoud van OALT-leerkrachten voor de sector. </antwoord>
      <noten afkomstig="antwoord"/>
   </antwoorden>
</kvr>
