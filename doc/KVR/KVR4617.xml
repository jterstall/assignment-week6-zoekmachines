<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over privacy bij uitvoering JWG, banenpool en dergelijke. (Ingezonden 5 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4617
</item>
         <item attribuut="Inhoud">Vragen over de wijze waarop uitvoeringsinstellingen ongevraagd gegevens over kandidaten opvragen bij andere instanties.</item>
         <item attribuut="Rubriek">Arbeid (Arbeidsbemiddeling) Criminaliteit en openbare orde (Persoonsregistratie en identificatie) Staats- en bestuursrecht (Privacy)</item>
         <item attribuut="Trefwoorden">Arbeidsbemiddeling Bestrijding jeugdwerkloosheid Persoonsregistratie Privacy</item>
         <item attribuut="Vindplaats">Kamervragen met antwoord 1996-1997, nr. 927, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1997-03-27</item>
         <item attribuut="Datum_indiening">1997-03-05</item>
         <item attribuut="Document-id">KVR4617</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1897" allpagenumbers="1897 1898" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="927" onderwerp="" indiendatum="1997-03-5">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1997-03-27">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de wijze waarop uitvoeringsinstellingen in het kader van JWG/Banenpool en dergelijke ongevraagd gegevens over kandidaten opvragen bij andere instanties? <voetnoot nummer="1"/>
      </vraag>
      <vraag nummer="2">Deelt u de mening, dat voor het opvragen van informatie eerst toestemming aan betrokkene(n) gevraagd moet worden? </vraag>
      <vraag nummer="3">Deelt u de mening, dat in het onderhavige geval de privacy van betrokkene is geschaad? </vraag>
      <vraag nummer="4">Is het ongevraagd opvragen van informatie niet in strijd met de doelbinding in de Wet op de Persoonsregistratie, waarin immers is bepaald dat informatie voor geen ander doel mag worden gebruikt dan waar zij voor gegeven is? </vraag>
      <vraag nummer="5">Zo neen, waar ligt dan de grens bij het indringen in de persoonlijke levenssfeer? Zo ja, waarom is het opvragen van gegevens bij derden niet vastgelegd in een uitvoeringsprotocol? </vraag>
      <vraag nummer="6">Bent u bereid alsnog te voorzien in een regeling ter bescherming van de privacy van betrokkenen bij de beoordeling of iemand in aanmerking komt voor een JWG- of Banenpoolplaats? Zo ja, aan welke regels moeten uitvoeringsinstellingen zich in de toekomst in dit verband houden en hoe wordt dit gecontroleerd? Hoe worden cliënten geïnformeerd over hun (wettelijke) rechten en plichten inzake gegevensverstrekking? JWG = Jeugdwerkgarantieplan </vraag>
      <noten afkomstig="vraag">
         <noot nummer="1">De brieven zijn onderhands aan de minister ter kennis gebracht</noot>
      </noten>
   </vragen>
   <antwoorden aantal="6">
      <antwoord nummer="1">Ja ik ben op de hoogte van het feit dat een uitvoeringsinstelling in het kader van de JWG met betrekking tot een kandidaat gegevens heeft opgevraagd bij een andere instantie. </antwoord>
      <antwoord nummer="2">Zowel de Wet persoonsregistraties (Wpr) als de bijzondere wetten (o.a. JWG, Abw, OSV 1997) kennen expliciete bepalingen met betrekking tot het verstrekken van gegevens. Het opvragen van gegevens staat daarbij vrij in tegenstelling tot het verstrekken van gegevens. Ik kan mij voorstellen dat ter voorkoming van onduidelijkheden betrokkene wordt geïnformeerd over het feit dat bij een andere organisatie informatie wordt opgevraagd. Formeel noodzakelijk is dat niet. Bij het uitwisselen van gegevens moet uiteraard zorgvuldigheid worden betracht. Die zorgvuldigheid is in de Wpr neergelegd bij degene aan wie die gegevens worden gevraagd. Dit houdt in dat degene aan wie wordt gevraagd gegevens te verstrekken, zich ervan moet vergewissen of hij bevoegd is deze gegevens te verstrekken en of degene die de gegevens vraagt bevoegd is die gegevens te ontvangen. Bij navraag bij de betrokken JWG-uitvoeringsinstelling bleek dat deze door de Arbeidsvoorzieningsorganisatie op de hoogte was gebracht van specifieke informatie over de betreffende jongere. Deze informatie mocht op grond van artikel 33 JWG worden uitgewisseld. Volledigheidshalve werd de informatie nog bij de instantie die de informatie aan Arbvo had verstrekt geverifieerd. </antwoord>
      <antwoord nummer="3">Ik kan mij voorstellen dat betrokkene het op prijs had gesteld te worden geïnformeerd over de gang van zaken. Maar zoals hiervoor al is uiteengezet, is het opvragen van gegevens niet aan regels gebonden. </antwoord>
      <antwoord nummer="4">Neen. Zoals reeds uiteengezet in het antwoord bij vraag 2, stelt de Wpr geen regels aan het opvragen van informatie, maar aan het verstrekken van informatie. Daarnaast geeft de Wpr onder andere aan welke gegevens in welke bestanden mogen worden opgeslagen. Dit houdt verband met het doel waarvoor de registratie wordt aangelegd. De JWG-uitvoeringsinstelling had de specifieke gegevens in ieder geval nodig voor een goede uitvoering van de JWG. </antwoord>
      <antwoord nummer="5">Zoals gezegd geeft de Wpr in het algemeen en andere wetten in het bijzonder, de grenzen aan van hetgeen aan gegevens mag worden verstrekt en opgeslagen in bestanden. Iedere (overheids)instantie dient alert te zijn zodra iemand gegevens vraagt over personen. </antwoord>
      <antwoord nummer="6">De JWG/Banenpooluitvoeringsinstellingen zijn belast met de uitvoering van een publieke taak en dienen zich te houden aan de JWG, respectievelijk de Banenpoolregeling en de Wpr. Gegevens die voor de uitvoering van hun taak niet noodzakelijk zijn worden buiten beschouwing gelaten en niet in de bestanden opgenomen. In de door u geschetste situatie waren de specifieke gegevens wel noodzakelijk voor een goede uitvoering van de JWG. Artikel 29 van de Wpr voorziet in de mogelijkheid om als burger na te gaan of persoonsgegevens van hemzelf in een bestand van een organisatie zijn opgenomen. Bovendien is in artikel 32 van de Wpr de mogelijkheid opgenomen om bij de houder van een bestand met persoonsgegevens navraag te doen over gegevensverstrekkingen uit een registratie aan derden. Naar mijn mening is de bescherming van de privacy van betrokkenen afdoende geregeld in de Wpr. Aanvullende regelgeving speciaal voor jongeren die in aanmerking komen voor een JWG of Banenpoolplaats acht ik dan ook niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
