<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Hillen (beiden CDA) over personeelstekorten bij het Mobiel Vreemdelingen Toezicht van de Koninklijke Marechaussee. (Ingezonden 28 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5248
</item>
         <item attribuut="Rubriek">Veiligheidsbeleid en defensie (Landmacht)</item>
         <item attribuut="Trefwoorden">Marechaussee</item>
         <item attribuut="Vindplaats">Kamervragen met antwoord 1996-1997, nr. 1486, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Hillen</persoon>
         </item>
         <item attribuut="Datum_reaktie">1997-06-30</item>
         <item attribuut="Datum_indiening">1997-05-28</item>
         <item attribuut="Document-id">KVR5248</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3041" allpagenumbers="3041 3042" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1486" onderwerp="" indiendatum="1997-05-28">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="1997-06-30">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft de minister kennisgenomen van de uitspraken van de commandant van de brigade Delfzijl van de Koninklijke marechaussee over personeelstekorten bij het Mobiel Vreemdelingen Toezicht? <voetnoot nummer="1"/>
      </vraag>
      <vraag nummer="2">Kent deze brigade, die uit 59 medewerkers behoort te bestaan, feitelijk maar 51 formatie-plaatsen? Zo ja, wat is de oorzaak van dit tekort? </vraag>
      <vraag nummer="3">Is er «dringend meer personeel nodig voor de uitvoering van het Mobiel Vreemdelingen Toezicht en het optreden tegen mensensmokkel en gebruik van valse papieren en paspoorten»? Zijn deze taken niet langer prioriteit voor de regering? </vraag>
      <vraag nummer="4">Bestaan er bij andere Kmar-brigades ook personeelstekorten? Wat is het totale tekort aan formatie-plaatsen c.q. hoeveel formatie-plaatsen zijn niet opgevuld bij de gehele Marechaussee? </vraag>
      <vraag nummer="5" voetnoot="2">Hoe verhoudt het gesignaleerde tekort bij de brigade Delfzijl zich tot eerdere stelling van de regering dat er geen tekorten zijn bij de Koninklijke Marechaussee? <voetnoot nummer="2"/>
      </vraag>
      <vraag nummer="6" voetnoot="3">Wat is het oordeel van de minister over de recente uitspraken van de voorzitter van de Marechaussee Vereniging dat de «marechaussee overvraagd wordt en de werkdruk te groot is»? <voetnoot nummer="3"/>
      </vraag>
      <vraag nummer="7">Welke maatregelen bent u van plan te nemen om de genoemde knelpunten zo spoedig mogelijk op te lossen? </vraag>
      <noten afkomstig="vraag">
         <noot nummer="1" datum="1997-05-21" bron="Nieuwsblad van het Noorden">Nieuwsblad van het Noorden, 21 mei 1997</noot>
         <noot nummer="2" datum="1997-04-15" bron="Algemeen Overleg over Albanië 24 april 1997 en NRC Handelsblad">Algemeen Overleg over Albanië 24 april 1997 en NRC Handelsblad, 15 april 1997</noot>
         <noot nummer="3" datum="1997-04-15" bron="Trouw, Parool en NRC 15 april 1997, Brief Marechaussee Vereniging">Trouw, Parool en NRC 15 april 1997, Brief Marechaussee Vereniging, 15 april 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op 1 maart jl. is de sterkte van de brigade Delfzijl vastgesteld op 50 personen. In 1995 zijn 8 formatieplaatsen overgedragen aan de brigade Ter Apel voor werkzaamheden van de Koninklijke marechaussee ten behoeve van het Mobiel Toezicht Vreemdelingen. </antwoord>
      <antwoord nummer="3" voetnoot="1">Ik verwijs naar de brief van de Staatssecretaris van Justitie aan de Voorzitter van de Tweede Kamer der Staten-Generaal over het terugkeerbeleid, van 3 juni 1997 <voetnoot nummer="1"/>. Hieruit blijkt dat het Kabinet heeft besloten tot maatregelen om de uitvoering van het Verdrag van Schengen te verbeteren. Van de 14,1 miljoen gulden die in dat kader met ingang van 1997 structureel aan de begroting van Defensie is toegevoegd, is een bedrag van 9,6 miljoen gulden bestemd voor de Koninklijke marechaussee om het Mobiel Toezicht Vreemdelingen te intensiveren. Het functiebestand van de marechaussee wordt hierdoor met 85 verhoogd, onder meer ten behoeve van onderzoeken naar aan de vreemdelingenwetgeving gerelateerde strafbare feiten, naar valse en vervalste paspoorten, mensenhandel en mensensmokkel. </antwoord>
      <antwoord nummer="4, 6 en 7" voetnoot="2">Ja. De Koninklijke marechaussee heeft 150 vacatures in de executieve dienst. Deze problematiek moet gezien worden in het licht van de eerder geplande reducties van de Defensienota en de Prioriteitennota; de wervings- en opleidingsinspanningen waren immers daaraan aangepast. Inmiddels is de verminderde reductie van 150 personen <voetnoot nummer="2"/>aanleiding geweest om de opleidingscapaciteit te vergroten. Verder zijn ongeveer 100 executieve functies tijdelijk niet gevuld wegens uitzending naar het buitenland voor vredesoperaties. Het onderzoek naar de sterkte van de militaire politiedienst, dat is ingesteld naar aanleiding van de motie Van den Doel, is afgerond. Omtrent de resultaten en verdere voornemens zal ik u informeren in de memorie van toelichting bij de defensiebegroting voor 1998. De opleidingsinspanningen zijn inmiddels verder vergroot om voorziene uitbreidingen te kunnen realiseren. Door ruimtegebrek op het opleidingscentrum in Apeldoorn maakt de Koninklijke marechaussee sinds april jl. gebruik van accommodatie in de Detmerskazerne in Eefde. In verband met dit feit en ten behoeve van de verhoogde opleidingsinspanning is het aantal instructeurs uitgebreid. De wervingsopdracht is verhoogd en de BBT-contractduur van opsporingsambtenaren is met één jaar verlengd tot 5 jaar. Naar aanleiding van de open brief van de voorzitter van de Marechaussee-vereniging, de heer Heerts, heb ik op 15 april 1997 laten weten dat de extra taken die aan de Koninklijke marechaussee worden opgedragen niet ten koste mogen gaan van de bedrijfsvoering. Voor extra taken dient het personeelsbestand van het Wapen te worden uitgebreid. </antwoord>
      <antwoord nummer="5">In het algemeen overleg van 24 april jl. is de vraag gesteld of de huidige taken van de Koninklijke marechaussee worden geschaad door twee officieren van het Wapen uit te zenden voor het «Multinational Advisory Police Element» (Mape) van de Weu in Albanië. Ik heb geantwoord dat de huidige taken van de marechaussee daardoor niet worden geschaad (brief van 15 mei 1997, kamerstukken II 1996/97, 25 267 nr. 6), omdat bij de Koninklijke marechaussee in de desbetreffende categorieën officieren geen tekorten bestaan. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 386" documentnummer="1">Kamerstuk 25 386, nr. 1</noot>
         <noot nummer="2">Motie Van den Doel c.s., kamerstuk 24 400 X nr. 41</noot>
      </noten>
   </antwoorden>
</kvr>
