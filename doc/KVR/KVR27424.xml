<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spekman (PvdA) aan de minister van Justitie over de gelijke behandeling van Nederlanders en burgers van derde landen bij gezinshereniging. (Ingezonden 6 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27424
</item>
         <item attribuut="Inhoud">Naar aanleiding van uitspraken van rechters zou de vreemdelingenregelgeving aangepast moeten worden, zodat Nederlanders tenminste dezelfde rechten op gezinshereniging hebben als burgers van derde landen.</item>
         <item attribuut="Rubriek">Welzijn (Minderheden)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2006-2007, nr. 901, Tweede Kamer</item>
         <item attribuut="Vraagnr_bij_indiening">2060707170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Spekman</persoon>
         </item>
         <item attribuut="Datum_reaktie">2007-02-28</item>
         <item attribuut="Datum_indiening">2007-02-06</item>
         <item attribuut="Document-id">KVR27424</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1929" allpagenumbers="1929 1930" vetnummer="2060707170" code="0607tkkvr901" lopendefooter="Tweede Kamer, vergaderjaar 2006–2007, Aanhangsel" filenaam="KVR27424" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="901" onderwerp="" indiendatum="2007-02-6">
         <vrager partij="PvdA" oorsprong="parlement">Spekman</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-02-28">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u bekend met de uitspraak van 23 november 2006 van de Afdeling bestuursrechtspraak van de Raad van State <voetnoot nummer="1"/>, waarin wordt geoordeeld dat een beleidsregel in de Vreemdelingencirculaire over de gelijke behandeling van Nederlanders en in Nederland wonende burgers van niet-EU landen bij gezinshereniging in strijd is met het Vreemdelingenbesluit 2000? </vraag>
      <vraag nummer="2" voetnoot="2 3">Hebt u kennisgenomen van de overweging van onder meer de rechtbank Den Haag, nevenzittingsplaats Rotterdam in haar uitspraak van 14 juli 2006 <voetnoot nummer="2"/>, dat het niet waarschijnlijk is dat de passage in het Wijzigingsbesluit Vreemdelingencirculaire 2000, 2005/5, die diende ter implementatie van de Richtlijn gezinshereniging <voetnoot nummer="3"/>en waarin werd vermeld dat de richtlijn op overeenkomstige wijze wordt toegepast op gezinshereniging met Nederlanders, onbedoeld is opgenomen in de Vreemdelingencirculaire? Deelt u deze overweging? </vraag>
      <vraag nummer="3">Bent u bereid de vreemdelingenregelgeving zodanig aan te passen dat expliciet wordt gemaakt dat Nederlanders tenminste dezelfde rechten op gezinshereniging hebben als burgers van derde landen op grond van deze Richtlijn gezinshereniging? </vraag>
      <noten afkomstig="vraag">
         <noot nummer="1">Awb nr 200604478/1</noot>
         <noot nummer="2">Awb nr 05/52909, zie ook de uitspraak van de rechtbank Den Haag, nevenzittingsplaats Rotterdam, van 17 juli 2006 Awb nr 05/35721</noot>
         <noot nummer="3" datum="2003-10-3" bron="Richtlijn 2003/86/EG van 22 september 2003 van de Raad van de Europese Unie inzake het recht op gezinshereniging, PbEU">Richtlijn 2003/86/EG van 22 september 2003 van de Raad van de Europese Unie inzake het recht op gezinshereniging, PbEU, 3 oktober 2003, L 251/12</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 en 3">Ik ben op de hoogte van de betreffende uitspraken van de rechtbank Den Haag, nevenzittingsplaats Rotterdam, van 14 en 17 juli 2006. In deze uitspraken heeft de rechtbank de Richtlijn 2003/86/EG van de Raad van de Europese Unie van 22 september 2003, L512/12 (hierna: de Richtlijn) van toepassing geacht in zaken waarin om gezinshereniging bij een familie- of gezinslid met de Nederlandse nationaliteit werd verzocht. De Richtlijn ziet blijkens artikel 1 slechts op de uitoefening van het recht op gezinshereniging voor onderdanen van derde landen die wettig op het grondgebied van de lidstaten verblijven en in artikel 3, onder 3, van de Richtlijn is bepaald dat de Richtlijn niet van toepassing is op gezinsleden van een burger van de Unie. Met de passage in de Vreemdelingencirculaire die door de rechtbank aan haar oordeel over de toepasbaarheid van de Richtlijn ten grondslag is gelegd, is niet beoogd om het toepassingsbereik van de Richtlijn nationaal uit te breiden tot de uitoefening van gezinshereniging met Nederlanders. Inmiddels heeft de Afdeling bestuursrechtspraak van de Raad van State in de bij vraag 1 genoemde uitspraak ook geoordeeld dat dit in strijd zou zijn met het Vreemdelingenbesluit 2000. Ingevolge staand Nederlands beleid met betrekking tot gezinshereniging gelden dezelfde nationale regels voor zowel gezinshereniging van onderdanen van derde landen met Nederlanders als voor gezinshereniging van onderdanen van derde landen met onderdanen van derde landen die reeds rechtmatig in Nederland verblijven. Van een mindere positie van Nederlanders ten opzichte van onderdanen van derdelanden ten aanzien van gezinshereniging is derhalve geen sprake. Hieruit volgt dat met de afgeronde implementatie van de Richtlijn, die weliswaar slechts ziet op het gezinsherenigingsbeleid ten aanzien van onderdanen van derdelanden onderling, ook het gezinsherenigingsbeleid ten aanzien van Nederlanders kan worden geacht aan de Richtlijn te voldoen. In deze zin dient de betreffende passage in het beleid waarnaar de rechtbank heeft verwezen te worden opgevat. Om verdere verwarring hierover te voorkomen is per 1 januari 2007 de tekst in de Vreemdelingencirculaire verduidelijkt. </antwoord>
      <noten afkomstig="antwoord"/>
   </antwoorden>
</kvr>
