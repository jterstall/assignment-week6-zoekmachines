<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden O. P. G. Vos (VVD) en Van Heemst (PvdA) over opsporingsactiviteiten van de politie Limburg-Zuid. (Ingezonden 20 november 1997); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6263
</item>
         <item attribuut="Inhoud">In dit Aanhangsel zijn tevens aanvullende vragen opgenomen van het lid Koekkoek (CDA).</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Opsporingsonderzoek) Strafrecht en strafprocesrecht (Vervolging)</item>
         <item attribuut="Trefwoorden">Opsporingen Politie Strafvervolging</item>
         <item attribuut="Vindplaats">Kamervragen met antwoord 1997-1998, nr. 508, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">O. P. G. Vos</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-11-20</item>
         <item attribuut="Document-id">KVR6263</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1037" allpagenumbers="1037 1038 1039" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6263" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="508" onderwerp="" indiendatum="1997-11-20">
         <vrager partij="VVD" oorsprong="parlement">O. P. G. Vos</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="22 december 1997), zie ook Aanhangsel Handelingen nr. 429, Vergaderjaar 1997–1998 Op 5 juli 1996 heeft een lid van uw Kamer, de heer Hillen, schriftelijk vragen gesteld over de mogelijke vervalsing van bewijzen door de politie. In de beantwoording van de gestelde vragen heb ik, mede namens mijn ambtgenoot van Binnenlandse Zaken, melding gemaakt van een oriënterend feitenonderzoek van de rijksrecherche ter verificatie van de uitlatingen van een politiefunctionaris van het regiokorps Limburg-Zuid. Deze uitlatingen hadden betrekking op het op een mogelijk tegenwettelijke manier gebruik maken van bijzondere opsporingsmethoden en het vervalsen van een proces-verbaal. Eén en ander zou hebben plaatsgevonden in de periode van 1990 tot 1994. Nu het onderzoek van de rijksrecherche is afgerond wil ik uw Kamer, mede ter aanvulling op hetgeen ik hierover vorig jaar heb bericht, in deze brief informeren over de resultaten van dat onderzoek. Tevens hebben de leden Vos, Van Heemst en Koekkoek schriftelijk vragen gesteld over opsporingsactiviteiten van de politie Limburg-Zuid. De beantwoording van die vragen komt in deze brief eveneens aan de orde. Naar aanleiding van klachten van een politiefunctionaris over de opsporingspraktijk bij het regiokorps Limburg-Zuid heeft de hoofdofficier van justitie in het arrondissement Maastricht de rijksrecherche opdracht gegeven de door die functionaris genoemde voorvallen te onderzoeken. Tijdens de oriënterende fase van dit onderzoek zijn in de pers in de regio Limburg-Zuid publicaties verschenen over ongeoorloofde opsporingspraktijken van de politie. Dit zou in het bijzonder betreffen een onderzoek naar twee personen, verdacht van drugshandel. Dit onderzoek is ook bekend onder de naam RRT8-onderzoek. In de vragen van de heer Hillen werd naar die publicaties verwezen. Vanwege de Kamervragen heeft de rijksrecherche in het onderzoek voorrang gegeven aan het RRT8-onderzoek. In de beantwoording van de Kamervragen van de heer Hillen ben ik op deze zaak ingegaan (in vraag 2) en heb ik aangegeven dat het College van procureurs-generaal van oordeel is dat in deze zaak geen gebruik is gemaakt van ongeoorloofde opsporingsmethoden. De in deze strafzaak gehanteerde opsporingsmethoden, aangewend in een opsporingsonderzoek dat in 1993 is afgerond, vielen binnen de door de jurisprudentie geschapen kaders. In een aantal gevallen betrof het wel een destijds algemeen geldende praktijk, die inmiddels is verlaten. Met betrekking tot de door de heer Hillen gestelde vragen merk ik volledigheidshalve nog op dat het onderzoek van de rijksrecherche geen wezenlijk nieuwe informatie heeft opgeleverd over de in het RRT8-onderzoek gehanteerde opsporingsmethoden. Uit het oriënterend onderzoek is gebleken dat een aantal voorvallen geen nadere aandacht behoefde vanwege de onjuistheid of irrelevantie van de verstrekte informatie. Een aantal voorvallen had betrekking op de toepassing van technische hulpmiddelen, inkijkoperaties en verkapte uitlevering in het opsporingsonderzoek tegen de twee personen, verdacht van drugshandel. Weer andere voorvallen had betrekking op opsporingsmethoden van het observatieteam (OT) van het regiokorps Limburg-Zuid van voor 1993. Dit OT is in 1993 ingrijpend gereorganiseerd. Tenslotte had een aantal voorvallen betrekking op opsporingsmethoden die zijn toegepast in onderzoeken van het regionaal auto team (RAT). Op basis van het oriënterend onderzoek heeft de hoofdofficier van justitie geoordeeld dat op die onderdelen een nader strafrechtelijk onderzoek niet opportuun was. Op een aantal andere onderdelen evenwel heeft de hoofdofficier van justitie besloten tot een nader strafrechtelijk onderzoek door de rijksrecherche. Die beslissing is gebaseerd op de volgende criteria: –Er moet een aanwijzing zijn dat er een strafbaar feit is gepleegd; –«Verkapte uitlevering» zonder aanwijsbare dekking van de autoriteiten heeft een zodanig zwaarwegende lading dat de incidenten die daarop betrekking hebben, worden betrokken in het strafrechtelijk onderzoek, ook in die gevallen waarin de relatie met een strafbaar feit niet duidelijk is; –De opsporingsmethoden die voor de conclusies van de Parlementaire Enquêtecommissie Opsporingsmethoden gebruikelijk waren en die volgens de toen geldende regels zijn uitgevoerd worden niet bij het onderzoek betrokken; –De beslissing van de korpschef om (voorlopig) geen inkijkoperaties meer uit te voeren, genomen op 6 april 1994, pas eind mei 1994 bekend geworden bij de leiding van het regionaal Auto Team (RAT). Aannemelijk is dat dit verbod vanaf 1 juni 1994 zeker bekend was op de werkvloer. Inkijkoperaties, uitgevoerd na dit moment, zijn daarom in het onderzoek betrokken. Bij deze incidenten lijkt overtreding van artikel 138 en/of 370 van het Wetboek van Strafrecht aan de orde te zijn. Het strafrechtelijk onderzoek heeft zich gericht op 11 voorvallen betreffende een aantal inkijkoperaties in 1994, het mogelijk opmaken van een vals proces-verbaal en verkapte uitlevering. In het kader van dit onderzoek zijn ongeveer 40 functionarissen van het regiokorps Limburg-Zuid door de rijksrecherche gehoord. Het onderzoek heeft uitgewezen dat een proces-verbaal van observatie, deel uit makende van het dossier van het RRT8-onderzoek, niet overeen kwam met de oorspronkelijke tekst en was voorzien van twee niet-herleidbare handtekeningen. In relatie tot hetzelfde dossier is gebleken dat in een proces-verbaal met betrekking tot een gecontroleerde aflevering van amfetamine, waarbij nauw werd samengewerkt met de Duitse autoriteiten en de aanhouding in Duitsland zou plaatsvinden, wezenlijke opsporingshandelingen vaag en onvolledig waren vermeld. Op basis van dit onderzoek en de andere bekend geworden feiten rond het RRT8-onderzoek heeft het Openbaar Ministerie besloten in de strafzaak jegens een inmiddels veroordeelde persoon ambtshalve herziening te vragen opdat de rechter in de gelegenheid wordt gesteld tot een hernieuwd oordeel over deze zaak. Op basis van het voorafgaande beantwoord ik de vragen van de leden Van Heemst en Vos van uw Kamer inzake opsporingsactiviteiten van de politie, ingezonden op 20 november 1997, uw kenmerk 2979803020, als volgt:">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>mijn ambtgenoot van Binnenlandse Zaken, melding gemaakt van een oriënterend feitenonderzoek van de rijksrecherche ter verificatie van de uitlatingen van een politiefunctionaris van het regiokorps Limburg-Zuid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Acht u de conclusie <voetnoot nummer="1"/>van Hoofdofficier van Justitie mr H. Overbosch, dat van 42 door de Rijksrecherche gemelde incidenten van de politie Limburg-Zuid geen strafrechtelijke vervolging zal plaatsvinden overtuigend? Zo ja, waarom? </vraag>
      <vraag nummer="2">Hoe oordeelt u over de argumenten, zoals dat politiemensen elkaar tegenspreken, dat zij weigeren iets te vertellen of dat de administratie is zoek geraakt? </vraag>
      <vraag nummer="3">In hoeverre zijn deze door de Rijksrecherche gemelde incidenten mede te wijten aan falend gezag van het openbaar ministerie over opsporingsactiviteiten van de politie? </vraag>
      <vraag nummer="4">Welke organisatorische maatregelen zijn er bij de politie Limburg-Zuid en bij het openbaar ministerie te Maastricht getroffen om incidenten als deze te voorkomen? </vraag>
      <vraag nummer="5">Ziet u mogelijkheden om, andere dan organisatorische of strafrechtelijke, maatregelen te treffen tegen betrokken politiefunctionarissen en/of verantwoordelijke officieren van Justitie? Zo neen, waarom niet? Zo ja, welke? Vragen van het lid Koekkoek (CDA) over opsporingsactiviteiten van de politie Limburg-Zuid. (Ingezonden 27 november 1997) Bent u bereid het rapport van de Rijksrecherche over de opsporingsmethoden van politieambtenaren van de politieregio Limburg-Zuid aan de Kamer over te leggen, zo nodig vertrouwelijk? </vraag>
      <noten afkomstig="vraag">
         <noot nummer="1" datum="1997-11-14" bron="Dagblad De Limburger">Dagblad De Limburger, 14 november 1997</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden O. P. G. Vos en Van Heemst, ingezonden 20 november jl. </toelichting>
   <antwoorden aantal="4">
      <antwoord nummer="1 en 2">Ja. Een onderscheid dient te worden gemaakt tussen de incidenten die op basis van het oriënterend onderzoek direct als onjuist of irrelevant werden beoordeeld en die welke aanleiding hebben gevormd tot een nader strafrechtelijk onderzoek. Dat in het eerste geval geen strafvervolging heeft plaatsgevonden is evident. De reden dat in de overige gevallen geen strafvervolging mogelijk werd geoordeeld is dat de daders niet te achterhalen zijn, dat een strafvervolging niet tot een veroordeling zal leiden vanwege het ontbreken van voldoende bewijs of dat een strafvervolging niet opportuun is. Mede in het licht van de duur van het onderzoek en het totale aantal incidenten dat door de rijksrecherche is onderzocht is het voorstelbaar dat deze conclusie op het eerste gezicht als onbevredigend wordt ervaren. De hoofdofficier van justitie heeft besloten volledige openheid van zaken te geven door middel van de beschikbaarstelling van een verklaring aan de media, waarin alle 42 gemelde incidenten afzonderlijk zijn beschreven inclusief de bevindingen van de rijksrecherche, de beslissing van de hoofdofficier van justitie omtrent het vervolg en de motivering van die beslissing. Dat neemt niet weg dat ik het ernstig vind indien politiemensen de waarheid niet spreken en/of er het zwijgen toe doen. Dit gevoelen brengt echter geen verandering in de feiten. Het openbaar ministerie te Maastricht heeft met betrekking tot ieder incident afzonderlijk de haalbaarheid van een eventuele strafvervolging beoordeeld. Het College van procureurs-generaal deelt de conclusie van de hoofdofficier van justitie. Ik heb geen reden om, na het uitvoerig onderzoek door de rijksrecherche en de beoordeling door de hoofdofficier van justitie en het College van procureurs-generaal, tot een ander oordeel te komen. </antwoord>
      <antwoord nummer="3">Het onderzoek van de rijksrecherche heeft zich gericht op mogelijke strafbare feiten en niet op de vraag of het Openbaar Ministerie de onderzochte incidenten, ondanks dat de betrokken politiemensen deze welbewust voor het Openbaar Ministerie verborgen hadden gehouden, toch had kunnen of moeten voorkomen. Uiteraard hebben de hoofdofficier van justitie te Maastricht en het College van procureurs-generaal deze vraag onder ogen gezien. Zoals bekend hebben de gemelde incidenten vier tot zes jaar geleden plaatsgevonden. In het recente verleden is gewezen op de noodzaak de sturing van de politie door het openbaar ministerie te verbeteren. Na de commissie Donner heeft de Parlementaire Enquêtecommissie vastgesteld dat de sturing en controle op opsporingsorganisaties en inlichtingendiensten door het OM tekort zijn geschoten. In dat perspectief moeten ook de gebeurtenissen – en dan bedoel ik het gebruik van opsporingsmethoden die geen wettelijke grondslag hadden en die werden ingezet zonder dat het OM in concrete gevallen daarvan op de hoogte was – worden gezien. Dit neemt niet weg dat ik het gegeven, dat er sprake is geweest van vervalste processen-verbaal zeer ernstig neem en in geen enkele omstandigheid kan worden getolereerd. De officier van justitie moet ten alle tijde kunnen vertrouwen op de weergave van de feiten in een proces-verbaal. Gezien de periode waarin dergelijk handelen heeft plaatsgevonden en de inmiddels getroffen maatregelen op het gebied van aansturing en organisatie, waarop bij de beantwoording van vraag 4 wordt in gegaan, meen ik er op te mogen vertrouwen dat dit niet meer voor zal komen. </antwoord>
      <antwoord nummer="4">Het is uiteraard van groot belang dat een herhaling van de gebeurtenissen wordt voorkomen. Vooreerst kan worden gewezen op de implementatie van de aanbevelingen van de Parlementaire Enquêtecommissie Opsporingsmethoden, welke moet leiden tot een betere aansturing en controle van de opsporing door het openbaar ministerie. In dit verband dient in het bijzonder melding te worden gemaakt van de introductie van de rechercheofficier van justitie, die verantwoordelijk is voor de organisatie en het functioneren van de recherche. Met betrekking tot de situatie in de regio Limburg-Zuid hebben de bevindingen van de rijksrecherche een belangrijke bijdrage geleverd aan het treffen van een groot aantal maatregelen, gericht op een fundamentele verbetering van de werkwijze van en het toezicht op het regiokorps Limburg-Zuid. Daarmee wordt tevens voorkomen dat zich in de toekomst klachten zullen kunnen voordoen over de werksituatie, welke aanleiding hebben gegeven tot het onderhavige onderzoek. De maatregelen betreffen onder meer de aanpassing van de werkwijze van de CID en de hantering van bijzondere opsporingsmethoden (in overeenstemming met de aanbevelingen van de Parlementaire Enquêtecommissie Opsporingsmethoden), de wijziging van de werkwijze, aansturing en controle van het OT en de versterking van de rapportage- en verantwoordingslijnen van de politie aan de officier van justitie. </antwoord>
      <antwoord nummer="5" voetnoot="1 1">De beoordeling van de haalbaarheid van strafvervolging is een andere die welke gebruikelijk is bij het beoordelen van het functioneren van personen. Gelet op de antwoorden op de vragen 3 en 4 zie ik geen aanleiding tot het treffen van maatregelen tegen officieren van justitie. Eventuele disciplinaire of tuchtrechtelijke maatregelen met betrekking tot politiefunctionarissen, voortvloeiend uit deze affaire, zijn vooraleerst de verantwoordelijkheid van de korpsbeheerder en de leiding van het regiokorps Limburg-Zuid. Om zich van de noodzaak daarvan een beeld te kunnen vormen zullen, met inachtneming van de geldende wettelijke voorschriften, de relevante onderdelen van het onderzoek van de rijksrecherche aan de korpsbeheerder en de korpschef ter beschikking worden gesteld. Ik wil hierbij benadrukken dat ik deze affaire buitengewoon ernstig neem. In lijn hiermee heeft de hoofdofficier van justitie in de driehoek de integriteit van de betreffende politiefunctionarissen indringend aan de orde gesteld en zal dat aan de orde houden. De overige leden van de driehoek onderschrijven dit en hier zal periodiek op worden terug gekomen. Naar aanleiding van het schriftelijke verzoek van het lid Koekkoek, ingezonden op 27 november 1997, treft u bijgaand aan de uitgebreide samenvatting van de feiten en overwegingen van de hoofdofficier te Maastricht, die aan het College van procureurs-generaal is voorgelegd <voetnoot nummer="1"/>. Op basis van dit stuk heeft het College met het voorgenomen standpunt ingestemd en heb ik vastgesteld dat de voorgenomen afdoening verantwoord was. Tevens is bijgevoegd een overzicht van alle 42 onderzochte gevallen, waarbij systematisch per incident de kern van de vastgestelde feiten en de motivering voor de genomen beslissing wordt aangegeven <voetnoot nummer="1"/>. Naar mijn oordeel ontstaat op basis van dit materiaal een duidelijk beeld van de opzet en uitvoering van het onderzoek van de rijksrecherche en de in dat verband door het openbaar ministerie gemaakte afwegingen. Er is geen sprake van een, als zodanig hanteerbaar, Rijksrechercherapport. Het Arrondissementsparket te Maastricht beschikt namelijk over een omvangrijke en complexe verzameling documenten uit de verschillende fasen van het onderzoek, die de omvang van ongeveer 10 ordners heeft. Het betreft bovendien documenten van ongelijksoortige aard, zoals correspondentie, overzichten, processen-verbaal uit zowel de oriënterende als de strafrechtelijke fase van het onderzoek, alsmede strafdossiers van de zaken waarin de incidenten zouden hebben plaatsgevonden. Bijkomend aspect is het belang van de bescherming van de persoonlijke levenssfeer van betrokkenen en de bereidheid van mensen om in de toekomst aan een dergelijk onderzoek, met name het oriënterend deel, medewerking te verlenen. Vanwege die belangen voel ik mij gehouden zoveel als mogelijk te waarborgen dat de verklaringen van betrokkenen, afgelegd in het kader van een onderzoek gericht op de waarheidsvinding, uitsluitend worden aangewend voor dat doel. Ik meende u van deze situatie op de hoogte te moeten brengen en hoop u hiermee voldoende te hebben geïnformeerd. </antwoord>
      <noten afkomstig="antwoord">
         <noot nummer="1">Bijlagen ter inzage gelegd bij afdeling</noot>
      </noten>
   </antwoorden>
</kvr>
