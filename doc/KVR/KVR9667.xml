<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de staatssecretaris van Landbouw, Natuurbeheer en Visserij over toetsing op ringrot bij geimporteerd aardappelpootgoed. (Ingezonden 2 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9667
</item>
         <item attribuut="Inhoud">Vragen naar aanleiding van een artikel in het Agrarisch Dagblad van 28 mei 1999 over aardappelpootgoed dat uit Duitsland wordt geimporteerd zonder toetsing op de ziekte ringrot.</item>
         <item attribuut="Rubriek">Handel en economie (Import) Landbouw (Plantenziekten)</item>
         <item attribuut="Trefwoorden">Aardappelen Akkerbouw Import Plantenziekten</item>
         <item attribuut="Vindplaats">Kamervragen met antwoord 1998-1999, nr. 1644, Tweede Kamer</item>
         <item attribuut="Vraagnr_bij_indiening">2989913910</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">1999-06-29</item>
         <item attribuut="Datum_indiening">1999-06-02</item>
         <item attribuut="Document-id">KVR9667</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3291" allpagenumbers="3291 3292" vetnummer="2989913910" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9667" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1644" onderwerp="" indiendatum="1999-06-2">
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-06-29">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u ervan op de hoogte dat aardappelpootgoed uit Duitsland wordt geïmporteerd zonder toetsing op de ziekte ringrot? <voetnoot nummer="1"/>
      </vraag>
      <vraag nummer="2">Welke maatregelen wilt u treffen ter verbetering van controle, om verdere verspreiding van deze ziekte te voorkomen? </vraag>
      <vraag nummer="3">Worden de wellicht reeds gepote aardappelen alsnog getoetst? </vraag>
      <vraag nummer="4">Kunt u aangeven welke Europese toetsing of controle op deze ziekte plaats vindt? </vraag>
      <vraag nummer="5">Bent u bereid aan te dringen op verbetering van Europese maatregelen voor toetsing op quarantaineziekten? </vraag>
      <noten afkomstig="vraag">
         <noot nummer="1" datum="1999-05-28" bron="Agrarisch Dagblad">Agrarisch Dagblad, 28 mei 1999</noot>
      </noten>
   </vragen>
   <antwoorden aantal="5">
      <antwoord nummer="1">De ziekte ringrot heeft zich de laatste jaren uitgebreid in Duitsland. Naar aanleiding hiervan hebben de Bundesländer de toetsing op aardappelpootgoed geïntensiveerd, maar er is echter nog geen sprake van een volledige toetsing van het pootgoed. De verslechterende ringrotsituatie in Duitsland en daarmee de toename van het risico voor de Nederlandse aardappelteelt en -handel vormde aanleiding tot het intensiveren van het bewakingsprogramma door de Plantenziektenkundige Dienst (PD). Zo geldt met ingang van het plantseizoen 1998 de verplichting om pootgoed met herkomst Duitsland te laten onderzoeken op ringrot. Uit de evaluatie van dat seizoen is het vermoeden gerezen dat met name in de grensstreek met Duitsland pootaardappelen zijn uitgeplant zonder getoetst te zijn. Een eerste evaluatie van de toetsing ten behoeve van het plantseizoen 1999 bevestigde dit vermoeden. Dit vormde de aanleiding voor het instellen van werkgroepen die het grensverkeer en daarmee het fytosanitair risico, nader in kaart brengen. Op basis van deze inventarisatie zal worden bezien of aanvullende maatregelen zinvol zijn ten behoeve van het plantseizoen 2000 en welke dat dan zouden moeten zijn. </antwoord>
      <antwoord nummer="2">Ringrot komt niet voor in de Nederlandse aardappelteelt. Wel is dit voorjaar door de PD een geïsoleerde besmetting in de grensstreek met Duitsland aangetroffen. Het bewakingsprogramma ringrot van de PD is in 1999 onverkort voortgezet. Voorts vindt onderzoek plaats naar de mogelijkheid tot verdere aanscherping van de bewaking om daarmee het risico op introductie van deze ziekte verder te verkleinen. Een onderdeel hiervan is de evaluatie van de resultaten van de verplichte toetsing van Duits pootgoed. De ringrotsituatie in Duitsland is regelmatig onderwerp van bilateraal overleg met de Duitse autoriteiten. Recent is van Nederlandse zijde zeer nadrukkelijk aangedrongen op extra veiligheidsgaranties. Het betreft hier onder andere het onderzoek door Duitsland zelf van al het pootgoed van oogst 1999. </antwoord>
      <antwoord nummer="3">Indien bij de controle op de naleving van de toetsverplichting blijkt dat een partij niet getoetst is dan zal alsnog een onderzoek plaatsvinden. </antwoord>
      <antwoord nummer="4">De bestrijding van en toetsing op ringrot binnen de EU is geharmoniseerd op basis van communautaire regelgeving. Elke lidstaat is verplicht tot een jaarlijks onderzoek naar de aanwezigheid van ringrot en rapportage daarover aan de Europese Commissie. Pootgoed wordt steekproefsgewijs getoetst. De intensiteit van dit onderzoek is afhankelijk van de ringrotsituatie in de lidstaat. Daarnaast is de aanpak in geval van het optreden van besmettingen geharmoniseerd. Door de Commissie worden met regelmaat controles uitgevoerd op de ringrotsituatie in de lidstaten en de naleving van de regelgeving. De resultaten worden besproken in het Permanent Fytosanitair Comité van de Commissie. </antwoord>
      <antwoord nummer="5">De fytosanitaire EU-regelgeving voorziet in de mogelijkheid dat een lidstaat in een situatie, waar acuut gevaar dreigt, in Brussel extra maatregelen aankaart en deze zonodig zelf al eenzijdig neemt. Mijns inziens is thans sprake van een zorgwekkende situatie nu in pootaardappelen van Duitse herkomst ringrot is aangetroffen. Indien de reactie van Duitsland op de Nederlandse eis van aanvullende maatregelen ten behoeve van het plantseizoen 2000 niet afdoende is zal ik van bovengenoemde mogelijkheid gebruik maken. Op dit moment acht ik dit echter nog niet opportuun. </antwoord>
      <noten afkomstig="antwoord"/>
   </antwoorden>
</kvr>
