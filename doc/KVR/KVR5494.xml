<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis en Remkes (beiden VVD) over de bouw van een waterzuiverings- en energiecentrale op Curaçao. (Ingezonden 13 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5494
</item>
         <item attribuut="Rubriek">Arbeid (Algemeen)</item>
         <item attribuut="Trefwoorden">Arbeid</item>
         <item attribuut="Vindplaats">Kamervragen met antwoord 1996-1997, nr. 2667, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="VVD">Te Veldhuis</persoon>
            <persoon partij="VVD">Remkes</persoon>
         </item>
         <item attribuut="Datum_reaktie">1997-08-01</item>
         <item attribuut="Datum_indiening">1997-07-18</item>
         <item attribuut="Document-id">KVR5494</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3497" allpagenumbers="3497 3498" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1709" onderwerp="" indiendatum="1997-07-10">
         <vrager partij="RPF" oorsprong="parlement">Stellingwerf</vrager>
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Remkes</vrager>
         <vraagt-aan/>
      </vraagdata>
      <antwoorddata antwoorddatum="1997-08-22">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van de opvatting van de commandant van de Edese brandweer, dat bij een mogelijke ramp met een transporthelikopter op het vliegveld Deelen de bezetting van de brandweerpost ter plaatse ontoereikend is? <voetnoot nummer="1"/>
      </vraag>
      <vraag nummer="2" voetnoot="2">Hoe verhoudt deze uitspraak zich met de opvatting van de woordvoerder van het ministerie van Defensie, dat de bluscapaciteit op Deelen volledig in overeenstemming is met de eisen, zoals die gelden voor luchtvaartterreinen? <voetnoot nummer="2"/>
      </vraag>
      <vraag nummer="3">Duurt het vijftien tot twintig minuten voordat de eerste GGD-ambulances op de vliegbasis kunnen zijn? Zo ja, is dat niet veel te laat om een ramp te voorkomen dan wel in omvang te beperken? </vraag>
      <vraag nummer="4">Bent u van plan maatregelen te treffen om er voor te zorgen dat door middel van een betere bezetting van de brandweerpost op Deelen de kans op een ramp zo beperkt mogelijk wordt gehouden? </vraag>
      <vraag nummer="5" voetnoot="3">Welke aanvullende regelgeving is per 1 mei 1997 van kracht met betrekking tot de voorbereiding van ongevallen met de nieuwe transporthelikopters? <voetnoot nummer="3"/>
      </vraag>
      <vraag nummer="6">In welk stadium bevindt zich het opstellen van het rampenbestrijdingsplan van Deelen? Op welke wijze is in dit plan aandacht besteed aan aspecten als communicatie tussen militaire en civiele autoriteiten en de opleiding van de gemeentelijke brandweren met betrekking tot vliegtuigbrandbestrijding? </vraag>
      <vraag nummer="7">Is bij landingen van transportheli’s op de Ginkelse en Eder heide helemaal geen brandweer aanwezig? Zo ja, op welke wijze kan tijdens de oefeningen worden voldaan aan de brandveiligheidseisen c.q. op welke wijze kan worden voldaan aan het rampenbestrijdingsplan? Of is het rampenbestrijdingsplan niet voor de Ginkelse en Eder heide van toepassing? </vraag>
      <noten afkomstig="vraag">
         <noot nummer="1">Bij een landing van een transporthelikopter met 35 helikopters aan boord zijn er hoogstens twee blusvoertuigen en zes brandweerlieden paraat</noot>
         <noot nummer="2" datum="1997-06-28" bron="Gelders Dagblad">Gelders Dagblad, 28 juni 1997</noot>
         <noot nummer="3" titel="Voorbereiding op vliegtuigongevallen op luchtvaartterreinen">Zie blz. 33 Rapport «Voorbereiding op vliegtuigongevallen op luchtvaartterreinen»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 4">De beveiliging van het luchtverkeer op luchtvaartterreinen van de Koninklijke luchtmacht berust op het Luchtverkeers Voorschrift (LVV) en het Voorschrift Brandweer (VSBRW). Deze voorschriften zijn niet alleen op elkaar afgestemd, maar ook op de publicaties van de International Civil Aviation Organization (ICAO), de Brandweerregeling Burgerluchtvaartterreinen en de internationale militaire voorschriften. Op het militaire luchtvaartterrein Deelen is er in beginsel uitsluitend sprake van operaties met helikopters. Het LVV en het VSBRW bepalen dat op alle militaire luchtvaartterreinen de vliegbewegingen met helikopters met zeven of meer inzittenden, ongeacht de lengte van het toestel, moeten worden beveiligd met ten minste zeven brandweerpersoneelsleden en twee blusvoertuigen met samen minimaal 5000 liter blusstof. Dit personeel en dit materieel zijn steeds paraat als er van dergelijke vliegbewegingen sprake is op het militair luchtvaartterrein Deelen. Deze voorzieningen gaan de internationale normen ruimschoots te boven en verzekeren de toereikende brandbeveiliging van helikopterverkeer op het luchtvaartterrein. </antwoord>
      <antwoord nummer="3">Bij een op 19 juni 1997 gehouden oefening is gebleken dat de eerste civiele ambulance ongeveer twaalf tot veertien minuten na de melding vanuit de toren van het militair luchtvaartterrein Deelen ter plekke kan zijn. Hiermee wordt voldaan aan de voor spoedeisende ambulancehulpverlening geldende normen. </antwoord>
      <antwoord nummer="5">Per 1 mei 1997 is het herziene VSBRW van kracht. Het voorschrift bevat een indeling in brandrisicoklassen die berust op de lengte van de helikopter en het aantal inzittenden. Zie voorts het antwoord op de vragen 2 en 4. </antwoord>
      <antwoord nummer="6">Er is een door de Koninklijke luchtmacht vastgesteld calamiteitenplan MLT Deelen. Dit is een intern plan voor dit luchtvaartterrein, dat in nauw overleg tussen de civiele en militaire autoriteiten tot stand is gekomen en van kracht blijft tot het tijdstip waarop een rampbestrijdingsplan zal zijn vastgesteld. Dit rampbestrijdingsplan is thans in ontwikkeling en zal waarschijnlijk eind dit jaar door de burgemeester van Ede worden vastgesteld. In het rampbestrijdingsplan zullen ook de reeds bestaande communicatielijnen tussen de civiele en militaire autoriteiten gedetailleerd worden beschreven. De leden van de brandweerkorpsen van Ede, Arnhem en Apeldoorn hebben, op een enkele uitzondering na, nog geen specifieke opleiding voor vliegtuigbrandbestrijding gevolgd. Zij zullen worden geïnstrueerd met het oog op calamiteiten met transporthelikopters. Vooruitlopend hierop is het kader van diverse korpsen reeds bijeengeweest op een instructieavond. </antwoord>
      <antwoord nummer="7">De huidige plannen en regelgeving voorzien niet in de aanwezigheid van brandweer bij landingen van transporthelikopters buiten civiele en militaire luchtvaartterreinen. Niettemin acht de Koninklijke luchtmacht het gewenst dat er, mochten de aard en/of omvang van een oefening daartoe aanleiding geven, ten minste een militair brandweervoertuig en een militaire ambulance op of nabij het oefenterrein worden gereedgesteld. Het calamiteitenplan MLT Deelen is uitsluitend van toepassing voor het militair luchtvaartterrein zelf. Met het oog op een toereikende voorbereiding op de ongevals- en rampbestrijding, is het gemeentebestuur van Ede echter van mening, dat er een samenhang moet bestaan tussen militair luchtvaartterrein Deelen en de oefenterreinen er omheen. Het is daarom de intentie van het gemeentebestuur het rampbestrijdingsplan mede betrekking te doen hebben op de Ginkelse en Eder heide en andere nabij gelegen locaties. </antwoord>
      <noten afkomstig="antwoord"/>
   </antwoorden>
</kvr>
