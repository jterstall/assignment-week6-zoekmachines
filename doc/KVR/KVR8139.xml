<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over uitlatingen van hoofdinspecteur Verhoeff van de inspectie voor de Gezondheidszorg. (Ingezonden 29 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8139
</item>
         <item attribuut="Inhoud">Vragen naar aanleiding van een interview met hoofdinspecteur Verhoeff van de inspectie voor de Gezondheidszorg in het blad Zorg Visie van 25 september 1998, over de behandeling van klachten in de gezondheidszorg.</item>
         <item attribuut="Rubriek">Gezondheidszorg (Overig) Gezondheidszorg (Patiënten)</item>
         <item attribuut="Trefwoorden">Gezondheidszorg Klachtrecht Patiënten</item>
         <item attribuut="Vindplaats">Kamervragen met antwoord 1998-1999, nr. 290, Tweede Kamer</item>
         <item attribuut="Vraagnr_bij_indiening">2989900860</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-11-09</item>
         <item attribuut="Datum_indiening">1998-09-29</item>
         <item attribuut="Document-id">KVR8139</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="591" allpagenumbers="591 592" vetnummer="2989900860" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8139" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="290" onderwerp="" indiendatum="1998-09-29">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van het interview met hoofdinspecteur Verhoeff van de inspectie voor de Gezondheidszorg in het blad Zorg Visie? <voetnoot nummer="1"/>
      </vraag>
      <vraag nummer="2">Wat is uw mening over zijn constatering dat normen en waarden verschuiven, met als gevolg dat waar eerder inzage in medische dossiers werd gegeven, nu onder druk van juristen in de directiekamers niet wordt gemeld of medewerking aan onderzoek wordt geweigerd? </vraag>
      <vraag nummer="3">Wat vindt u van zijn opmerking dat hij tien tot twintig keer per jaar denkt «jammer dat we daar nu pas achter komen»? </vraag>
      <vraag nummer="4">Deelt u zijn zorg dat het klachtencircuit in Nederland niet goed is geregeld, en dat duizenden klachten achter de horizon verdwijnen, omdat door bemiddeling een oplossing is gevonden? </vraag>
      <vraag nummer="5" voetnoot="2">Herinnert u zich uw antwoord op kamervragen over de noodzaak dat de inspectie over voldoende informatie beschikt en dat u voornemens bent een circulaire naar het veld te zenden waarin wordt gewezen op de absolute noodzaak van het melden van calamiteiten? Is deze circulatie reeds verstuurd? <voetnoot nummer="2"/>
      </vraag>
      <vraag nummer="6">Bent u van mening, dat de inspectie te weinig en te laat wordt geïnformeerd, ook wat betreft niet-calamiteiten? Zo ja, wat vindt u van het voorstel van de hoofdinspecteur om alle klachten via de inspectie te laten binnenkomen en te registreren? </vraag>
      <vraag nummer="7" voetnoot="2">Herinnert u zich uw antwoord op kamervragen dat over het algemeen kan worden gesteld dat de inspectie over voldoende en adequate bevoegdheden beschikt om haar taken uit te oefenen? Hoe rijmt u dat met de opmerking van de hoofdinspecteur dat de inspectie geen inzage kan afdwingen, en dat vanwege toenemende juridische medewerking wordt geweigerd? Bent u van mening dat de inspectie meer bevoegdheden dient te hebben? <voetnoot nummer="2"/>
      </vraag>
      <vraag nummer="8" voetnoot="3">Bent u op de hoogte van de klacht van de Ombudsman dat een onafhankelijke klachteninstantie ontbreekt? Is het waar dat de Ombudsman heeft geconstateerd dat klachtencommissies vaak partijdig zijn, en bent u bereid hier nader onderzoek naar in te stellen? <voetnoot nummer="3"/>
      </vraag>
      <vraag nummer="9">Is het waar dat de Kamer de evaluatie van de Klacht- en Kwaliteitswet eind dit jaar kan verwachten? Bent u van mening dat met spoed verbeteringen nodig zijn, gezien de ernstige signalen over tekortkomingen en het particuliere initiatief van internet die hier handig op in speelt? Kunnen we voor het einde van dit jaar tevens verbeteringsvoorstellen van u verwachten? </vraag>
      <noten afkomstig="vraag">
         <noot nummer="1" datum="1998-09-25" bron="Zorg Visie">Zorg Visie, 25 september 1998</noot>
         <noot nummer="2" documenttype="Kamervragen" documentnummer="762">Aanhangsel Handelingen, nr. 762, Vergaderjaar 1997–1998.</noot>
         <noot nummer="3" datum="1998-09-26" bron="Trouw">Trouw, 26 september 1998</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De hoofdinspecteur signaleert dat er in zekere zin sprake is van een formalisering van relaties tussen de Inspectie en de instellingen waarop toezicht wordt gehouden. Dat is herkenbaar en past in de ontwikkeling van bijvoorbeeld het bestuursrecht waarin het optreden van de overheid steeds meer aan zorgvuldigheidsregels wordt gebonden. Overigens verschaft de Awb de inspectie ook bevoegdheden zoals een recht op inzage in zakelijke gegevens. Het beroepsgeheim vormt, evenals in het strafrecht een van de begrenzingen van de bevoegdheden. Een uitzondering is opgenomen in de wet BOPZ waarin de inspectie een recht op inzage in de medische dossiers is toegekend. </antwoord>
      <antwoord nummer="3">Niet alle incidenten hoeven aan de Inspectie gemeld te worden. Er is altijd sprake van een afweging. Ik kan mij voorstellen dat achteraf gezien het soms meer voor de hand gelegen had dat de Inspectie eerder was geïnformeerd. Melding aan de Inspectie wil overigens nog niet zeggen dat ongewenste situaties kunnen worden voorkomen. </antwoord>
      <antwoord nummer="4">Of de informatie- en signaalfunctie van klachten niet voldoende tot zijn recht komt, is een vraag die bij de evaluatie van de WKCZ zal worden meegenomen. Voorop staat dat het goed is dat klachten door bemiddeling kunnen worden opgelost, dat is ook de bedoeling van klachtopvang. Ook de hoofdinspecteur deelt deze mening. Over klachten die door bemiddeling zijn opgelost behoeft niet te worden gerapporteerd aan de Inspectie, daardoor kunnen deze klachten geen informatiefunctie vervullen ten behoeve van de monitoring op afstand door de inspectie. Over de klachten die door de klachtencommissie zijn behandeld wordt door zorgaanbieders een jaarverslag uitgebracht dat aan de inspectie dient te worden gestuurd. Informatie daarover is dus pas na ommekomst van een jaar bij de inspectie beschikbaar. Verder bepaalt de Kwaliteitswet zorginstellingen dat jaarlijks verantwoording moet worden afgelegd over het gevolg dat de zorgaanbieder heeft gegeven aan klachten en meldingen over de kwaliteit van de verleende zorg. De reikwijdte van dit artikel van de Kwaliteitswet beperkt zich daarbij niet tot het domein van de Wet Klachtrecht. </antwoord>
      <antwoord nummer="5">Ja. Nee, maar deze is in de laatste fase van voorbereiding en zal op korte termijn worden verstuurd. </antwoord>
      <antwoord nummer="6">Voor het antwoord op het eerste deel van de vraag verwijs ik naar het antwoord op vraag 3. Ik zie op dit moment geen aanleiding om de huidige gang van zaken te wijzigen. Mocht de evaluatie tot een ander inzicht aanleiding geven dan zal op basis van de uitkomsten bekeken worden welke maatregelen aangewezen zijn. </antwoord>
      <antwoord nummer="7">Ja. De mogelijkheid die de Inspectie heeft om dossiers in te zien, in die gevallen waarin toestemming van de betrokkene niet kan worden verkregen, is door de inzage in individuele gevallen in een civiele procedure te vorderen. De rechter zal na afweging van de in het geding zijnde belangen beslissen of de Inspectie inzage wordt toegekend. Het spreekt voor zich dat dit vanwege de afweging tussen het recht op privacy van de betrokkene en het algemeen belang met de nodige zorgvuldigheid gebeurt. </antwoord>
      <antwoord nummer="8">Het is mij bekend dat zowel de Nationale ombudsman als Stichting De Ombudsman in hun jaarverslagen van 1997 een aantal aanbevelingen doen ten aanzien van de klachtbehandeling en de Wet Klachtrecht. De genoemde onderwerpen zijn tevens onderdeel van het evaluatieonderzoek. </antwoord>
      <antwoord nummer="9">Nee, het evaluatierapport van de Klachtwet wordt in de eerste helft van 1999 verwacht en de evaluatie van de Kwaliteitswet zorginstellingen zal in 2001 plaatsvinden. Voor het antwoord op het initiatief van een letselschadeadvocaat om fouten op het internet te zetten verwijs ik naar mijn antwoorden op uw vragen inzake «medische klaagmuur». </antwoord>
      <noten afkomstig="antwoord">
         <noot nummer="1"/>
         <noot nummer="1" documenttype="Kamervragen" documentnummer="209" documentjaargang="1998-1999">Aanhangsel Handelingen, nr. 209, vergaderjaar 1998–1999.</noot>
      </noten>
   </antwoorden>
</kvr>
