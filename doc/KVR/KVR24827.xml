<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister voor Vreemdelingenzaken en Integratie over het uitzetten van slachtoffers van de Schipholbrand. (Ingezonden 25 januari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24827
</item>
         <item attribuut="Inhoud">Ondanks het feit dat een aantal slachtoffers van de Schipholbrand nog onder behandeling is bij het Kenniscentrum PTSS van de GGZ Groningen, hebben zij een brief van de IND ontvangen waaruit blijkt dat zij uitgezet worden en binnen 28 dagen het land moeten verlaten.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Gevangeniswezen en penitentiair recht) Verkeer, vervoer en waterstaat (Luchtvaartterreinen) Welzijn (Vreemdelingen en asielzoekers)</item>
         <item attribuut="Trefwoorden">Branden Gedetineerden Schiphol Vreemdelingen</item>
         <item attribuut="Vindplaats">Kamervragen met antwoord 2005-2006, nr. 807, Tweede Kamer</item>
         <item attribuut="Vraagnr_bij_indiening">2050606990</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2006-01-30</item>
         <item attribuut="Datum_indiening">2006-01-25</item>
         <item attribuut="Document-id">KVR24827</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1711" allpagenumbers="1711 1712 1713" vetnummer="2050606990" code="0506tkkvr807" lopendefooter="Tweede Kamer, vergaderjaar 2005–2006, Aanhangsel" filenaam="KVR24827" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="807" onderwerp="" indiendatum="2006-01-25">
         <vrager partij="D66" oorsprong="parlement">Lambrechts</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="30 januari 2006), zie ook Aanhangsel Handelingen nr. 772, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de uitzending <voetnoot nummer="1"/>over het uitzetten van slachtoffers van de Schipholbrand die nog onder behandeling zijn voor een posttraumatische stress-stoornis (PTSS)? </vraag>
      <vraag nummer="2">Is het waar dat een aantal slachtoffers van de Schipholbrand die nog onder behandeling zijn bij het Kenniscentrum PTSS van de GGZ Groningen, een brief van de IND heeft ontvangen waaruit blijkt dat zij uitgezet worden en binnen 28 dagen het land zullen moeten verlaten? </vraag>
      <vraag nummer="3">Om hoeveel mensen gaat het? </vraag>
      <vraag nummer="4">Is het waar dat de behandelend specialist(en) van het behandelteam van het Kenniscentrum PTSS niet geconsulteerd zijn voordat het definitieve besluit tot uitzetting werd genomen, zoals het hoofd van het behandelteam vertelde in de eerdergenoemde uitzending? </vraag>
      <vraag nummer="5">Hebben de artsen van het Bureau Medische Advisering geoordeeld dat het verantwoord was om deze mensen nu al het land uit te zetten, ofschoon de behandeling nog niet afgerond is en het hoofd van het behandelteam dat onverantwoord acht? </vraag>
      <vraag nummer="6">Op basis waarvan zijn deze arts(en) tot hun oordeel gekomen dat de medische en psychische toestand van deze mensen terugkeer naar het land van herkomst toelaat? Hebben deze artsen de betreffende mensen nog recentelijk in persoon gezien? Welke rol heeft het oordeel van het expertisecentrum en van de behandelend specialist(en) – dat er op deze wijze «weinig kans is op goed herstel» – daarbijgespeeld ? </vraag>
      <vraag nummer="7" voetnoot="2">Hoe verhoudt deze gang van zaken zich tot de door u geschetste procedure <voetnoot nummer="2"/>op 23 november jl., waarin u uitdrukkelijk stelt dat de artsen van het Bureau Medische Advisering hun oordeel voor een verantwoorde terugkeer baseren op dat van de behandelend arts(en), zo nodig mensen zelf «zien» dan wel een andere arts zullen inschakelen voor een «third opinion» om de toestand van de betreffende mensen te beoordelen. </vraag>
      <vraag nummer="8">Is in dit geval sprake geweest van een eenmalige fout in de procedure of betreft dit de gangbare praktijk? </vraag>
      <vraag nummer="9">Kunt u deze vragen zo spoedig mogelijk beantwoorden opdat de Kamer nog voor deze mensen het land moeten verlaten, met u daarover kan spreken? </vraag>
      <noten afkomstig="vraag">
         <noot nummer="1" datum="2006-01-19" bron="Netwerk">Netwerk, 19 januari 2006</noot>
         <noot nummer="2" documenttype="Kamervragen">Aanhangsel Handelingen, nr. 1662–1668, vergaderjaar 2005–2006.</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Er zijn 15 personen bij wie geconstateerd is dat er thans geen redenen (meer) bestaan om de uitzetting in verband met de gezondheidstoestand van de vreemdeling achterwege te laten. Deze vreemdelingen zijn begin januari 2006 aangezegd Nederland binnen vier weken te verlaten. </antwoord>
      <antwoord nummer="4">Tijdens het debat van 23 november 2005 heb ik duidelijk aangegeven welke werkwijze zal worden gevolgd. Daarbijheb ik onder andere gezegd dat elke vreemdeling die bijde brand betrokken is geweest medisch zal worden beoordeeld. In die gevallen waarin uit de medische beoordeling blijkt dat de vreemdeling onder behandeling staat of wordt doorverwezen in verband met mogelijke traumatische ervaringen zal worden bekeken of er sprake is van een situatie zoals bedoeld in artikel 64 Vw 2000. In 60 gevallen was sprake van een doorverwijzing om bovengenoemde redenen. Hiervan zijn drie personen zelfstandig vertrokken. In ongeveer de helft van deze gevallen werd door de Immigratie- en Naturalisatiedienst (IND) uit zorgvuldigheidsoverwegingen reeds ambtshalve bepaald dat de uitzetting ingevolge artikel 64 Vw 2000 tijdelijk achterwege zou blijven. Dit betrof vreemdelingen van wie op last van de rechter de bewaring moest worden opgeheven, maar die opvang behoefden of vreemdelingen bijwie de behandelend arts in de bewaringslocatie aangaf dat de behandeling in een andere omgeving diende plaats te vinden. In deze gevallen is de bewaring opgeheven en zijn betrokkenen geplaatst in een opvangcentrum van het COA en is advies gevraagd aan Bureau Medische Advisering (BMA). In de overige gevallen is de vreemdelingenbewaring gecontinueerd in afwachting van een advies van het Bureau Medische Advisering (BMA). Door de IND is conform mijn toezegging in uw Kamer in al deze zaken aan het BMA gevraagd om een advies uit te brengen over de vraag of de uitzetting gelet op de gezondheid van de vreemdeling (nog langer) achterwege dient te blijven. Het BMA heeft advies ingewonnen bij de artsen die bekend waren gemaakt door de vreemdeling middels een ingevulde toestemmingsverklaring. Deze adviesaanvragen zijn veelal opgestart terwijl de vreemdeling zich nog in vreemdelingenbewaring bevond en nog niet onder behandeling stond van een arts van Kenniscentrum PTSS van de GGZ Groningen. </antwoord>
      <antwoord nummer="5">Bijde vraag of de uitzetting achterwege moet blijven in verband met de gezondheid van de vreemdeling wordt door de IND, conform de staande werkwijze inzake de beoordeling of artikel 64 Vw 2000 van toepassing is, een aantal vragen voorgelegd aan het BMA. Daarvoor is van belang of de vreemdeling medisch gezien in staat is om te reizen en of het uitblijven van behandeling zal leiden tot een medische noodsituatie op korte termijn. Daarbij speelt tevens de vraag of de behandeling in het land van herkomst beschikbaar is een rol. Het komt regelmatig voor dat de vreemdelingen die een beroep hebben gedaan op dit wetsartikel onder medische behandeling staan, maar desalniettemin in staat zijn om te reizen en Nederland moeten verlaten. Van de bovengenoemde vreemdelingen bijwie reeds ambtshalve was bepaald dat de uitzetting tijdelijk achterwege zou blijven, is na een advies van het BMA bij8 personen geoordeeld dat de uitzetting om medische redenen nog langer achterwege moet blijven. In 18 zaken heeft het advies van het BMA geleid tot de conclusie dat er thans geen redenen (meer) bestaan om de uitzetting in verband met de gezondheidstoestand van de vreemdeling achterwege te laten. Hiervan hebben 15 personen, zoals ik reeds in mijn antwoord op vraag 3 heb uiteengezet, een negatieve beschikking ontvangen. </antwoord>
      <antwoord nummer="6">Zoals gezegd, de procedure bijhet BMA is in de meeste gevallen reeds gestart toen de betrokken vreemdelingen nog in vreemdelingenbewaring zaten. Aan alle vreemdelingen is daarbijgevraagd om een toestemmingsverklaring te tekenen waarmee ze aangeven dat de behandelend arts medische informatie mag verstrekken aan het BMA. Zoals ik in antwoord op vraag 4 heb aangegeven, heeft het BMA advies ingewonnen bijde artsen die bekend waren gemaakt door de vreemdeling middels een ingevulde toestemmingsverklaring. Deze adviesaanvragen zijn veelal opgestart terwijl de vreemdeling zich nog in vreemdelingenbewaring bevond en nog niet onder behandeling stond van een arts van Kenniscentrum PTSS van de GGZ Groningen. Het BMA heeft bijhet opstellen van de adviezen geoordeeld dat op basis van de medische gegevens die zijn opgevraagd bijde behandelende artsen, waarvoor door de betrokkenen toestemming was gegeven, een advies kon worden opgesteld en dat het zelf zien van de betreffende personen daarbijniet nodig was. Het BMA heeft bijhet opstellen van het advies slechts informatie mogen inwinnen bijde artsen ten behoeve van wie door de vreemdeling reeds een toestemmingsverklaring was getekend. </antwoord>
      <antwoord nummer="7">Alle door het BMA opgestelde adviezen zijn gebaseerd op de informatie van behandelende artsen die op het moment van het opstarten van de procedure door de vreemdeling waren vermeld op de toestemmingsverklaring. Nadat deze informatie is ingewonnen heeft het BMA, zoals hierboven reeds aangegeven, geoordeeld een advies te kunnen opstellen zonder de betrokken vreemdeling zelf te hoeven zien. Evenmin was er enige aanleiding om een andere arts in te schakelen voor een «third opinion», omdat de behandelend arts en BMA niet tot een tegengestelde conclusie zijn gekomen. </antwoord>
      <antwoord nummer="8">De gangbare praktijk is dat het BMA adviezen opstelt op basis van de medische gegevens die zijn opgevraagd bijde behandelende artsen, waarvoor door de betrokkene toestemming wordt gegeven middels een daartoe ingevulde toestemmingsverklaring. In het geval de betreffende persoon meent dat er na het opstarten van de adviesvraag bijhet BMA door nieuwe behandelende artsen feiten zijn geconstateerd die tot een ander oordeel moeten leiden, kunnen deze feiten in een eventueel in te stellen bezwaarprocedure worden beoordeeld. Hiervoor dient de vreemdeling in dat geval ook voor de nieuwe behandelende artsen een toestemmingsverklaring te overleggen. Het BMA kan bijhet opstellen van het advies slechts informatie inwinnen bijde artsen ten behoeve van wie door de vreemdeling reeds een toestemmingsverklaring was getekend. In de betreffende zaken heeft het BMA conform bovenstaande wijze gehandeld. Deze gang van zaken kan ik dan ook niet bestempelen als een fout in de procedure. </antwoord>
      <antwoord nummer="9">Ik doe mijn uiterste best deze vragen zo spoedig mogelijk te beantwoorden. </antwoord>
      <noten afkomstig="antwoord"/>
   </antwoorden>
</kvr>
