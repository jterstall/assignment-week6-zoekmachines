<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over het ontmantelen van kerncentrales. (Ingezonden 1 april 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4924
</item>
         <item attribuut="Inhoud">Betreft vragen n.a.v. het rapport 'Buitenbedrijfstelling en ontmanteling van de kernenergiecentrales te Borssele en Dodewaard'.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kerncentrales</item>
         <item attribuut="Vindplaats">Kamervragen met antwoord 1996-1997, nr. 1211, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-05-16</item>
         <item attribuut="Datum_indiening">1997-04-01</item>
         <item attribuut="Document-id">KVR4924</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2475" allpagenumbers="2475 2476" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1211" onderwerp="" indiendatum="1997-04-1">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="16 mei 1997) zie ook Aanhangsel Handelingen nr. 1079, vergaderjaar 1996–1997.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de ministers van Sociale Zaken en Werkgelegenheid en Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het rapport «Buitenbedrijfstelling en ontmanteling van de kernenergiecentrales te Borssele en Dodewaard» van de Werkgroep ontmanteling van de directies van de kerncentrales in Dodewaard en Borssele? <voetnoot nummer="1"/>
      </vraag>
      <vraag nummer="2">Hoe beoordeelt u tegen de achtergrond van de in dit rapport gepresenteerde gegevens het voornemen om de kerncentrale Dodewaard pas over 40 jaar te ontmantelen? Is deze optie naar uw oordeel ook uit het oogpunt van stralingsbelasting, milieugevolgen, veiligheidsrisico’s en risico’s voor de werknemers de beste keuze? </vraag>
      <vraag nummer="3">Wat is uw oordeel over de opvatting van Greenpeace dat ontmanteling op zo kort mogelijke termijn plaats dient te vinden? </vraag>
      <vraag nummer="4">Welke is de betrokkenheid van de overheid bij de besluitvorming over het moment en de wijze van ontmanteling van de kerncentrale? Is goedkeuring van de overheid noodzakelijk, welke vergunningen dienen te worden verkregen, etc.? </vraag>
      <vraag nummer="5">Vindt er van overheidszijde nog een onafhankelijke beoordeling plaats van de ontmantelingsplannen voor Dodewaard? Zo neen, waarom niet? Zo neen, op welke wijze denkt u dan te verzekeren dat de ontmanteling op zodanige wijze plaats vindt dat de risico’s voor mens en milieu minimaal zijn? </vraag>
      <noten afkomstig="vraag">
         <noot nummer="1" datum="1997-03-27" bron="De Gelderlander">De Gelderlander, 27 maart 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het voornemen van de Sep om pas na een periode van 40 jaar de kerncentrale in Dodewaard te ontmantelen, is gebaseerd op de in genoemd rapport gepresenteerde gegevens en in het bijzonder op de in het rapport berekende financiële voordelen van deze strategie ten opzichte van directe ontmantelen, en met name de mogelijkheid van vermogensgroei gedurende de wachttijd. Uit oogpunt van stralingsbelasting, milieugevolgen, veiligheidsrisico’s en risico’s voor de werknemers zijn gezien de huidige stand der techniek zowel bij direct als bij uitgesteld ontmantelen geen bijzondere problemen te verwachten. Omdat de verschillende strategieën op deze aspecten geen significante verschillen vertonen, is door de overheid vooralsnog geen voorkeur in algemene zin uitgesproken voor één bepaalde strategie. In verband met de op te bouwen financiële voorzieningen heeft de Sep in 1995 verzocht of ingestemd kon worden met de conclusies in het rapport van de werkgroep die het Sep beleid bevestigen, n.l. ontmanteling na een wachttijd van 40 jaren. In reactie op dat verzoek is destijds de keuze van de Sep in algemene zin vooralsnog gebillijkt, zij het met de nodige kanttekeningen. Deze kanttekeningen betroffen o.a. toekomstige ontwikkelingen en veranderende inzichten die tot een wijziging van de strategie zouden kunnen leiden. Periodieke actualisering van de analyse werd daarom aanbevolen. Aan de hand van specifieke plannen voor de kerncentrale in Dodewaard die de komende tijd zullen worden ingediend, zal de voorgenomen ontmantelingsstrategie van de Sep worden beoordeeld. </antwoord>
      <antwoord nummer="3">In beginsel dient de ontmanteling van een kerncentrale zo snel te gebeuren als redelijkerwijs mogelijk is. Bij de afweging dient rekening te worden gehouden met een aantal factoren, waaronder de beschikbaarheid van de nodige financiële middelen, de mogelijkheden voor opslag van het bij ontmanteling ontstane afval, de beschikbaarheid van de nodige kennis en ervaring, de organisatorische en logistieke aspecten. </antwoord>
      <antwoord nummer="4 en 5" voetnoot="1">In haar huidige vorm kent de Kernenergiewet niet het begrip decommissioning <voetnoot nummer="1"/>. Desalniettemin zijn de activiteiten die ondernomen worden bij decommissioning van de kerncentrale, alleen al vanwege de aanwezigheid van radioactieve stoffen, vergunningplichtig ingevolge de Kernenergiewet. In overeenstemming met de laatste ontwikkelingen in Europese richtlijnen waarin decommissioning uitdrukkelijk wordt aangemerkt als een vergunning- en m.e.r.-plichtige activiteit, is onder meer een wijziging van de Kernenergiewet in voorbereiding teneinde het juridische en procedurele kader voor decommissioning vorm te geven. Gezien aard en duur van de decommissioningsactiviteiten, ligt een gefaseerde aanpak wat betreft procedure en vergunningverlening voor de hand. Opgemerkt zij dat, ook nadat de centrale uit bedrijf is genomen, de bedrijfsvergunning met de daaraan verbonden voorschriften van kracht blijft, totdat deze wordt gewijzigd of vervangen door een nieuwe vergunning. De eerste fase van decommissioning zal bij de kerncentrale Dodewaard worden geregeld door middel van een wijziging van de bestaande bedrijfsvergunning. Een aanvraag hiervoor zal naar verwachting binnenkort door GKN worden ingediend. Voor de volgende fasen leidend tot de ontmanteling, waaronder de eventuele «pauze», zal, conform de toekomstige wetgeving, een nieuwe vergunning dienen te worden aangevraagd. Bij deze aanvraag dient dan ook een MER te worden overlegd waarin o.a. een vergelijking zal worden gemaakt tussen de voorgenomen strategie en alternatieve daarvoor. Volgens de gebruikelijke m.e.r. procedure zal de beoordeling van het MER mede worden gebaseerd op het advies van de Commissie voor de milieu-effectrapportage. De startnotitie m.e.r. voor de decommissioning van de kerncentrale Dodewaard wordt verwacht in 1998. De aanvraag voor de nieuwe vergunning zal naar verwachting in 1999 worden ingediend. </antwoord>
      <noten afkomstig="antwoord">
         <noot nummer="1" titel="pauze">Het geheel van activiteiten dat ondernomen wordt aan het einde van het bedrijfsleven van een kerncentrale en dat gericht is op het definitief buiten gebruik stellen en ontmantelen daarvan, wordt aangeduid met de Engelse term «decommissioning». Doorgaans worden verschillende fasen van decommissioning onderscheiden: in de eerste fase, die naar verwachting enkele jaren duurt en die onafhankelijk is van de gekozen strategie, worden activiteiten ondernomen die grotendeels ook tijdens normaal bedrijf plaatsvinden, zoals het verwijderen van de splijtstofelementen en het afvoeren van bedrijfsafval. Na deze fase is de hoeveelheid aanwezige radioactiviteit en het daarmee gepaard gaande radiologische risico voor de omgeving aanzienlijk gedaald. In de volgende fasen van decommissioning wordt de feitelijke afbraak (de ontmanteling) van de centrale voorbereid en uitgevoerd. Decommissioning is voltooid indien de locatie in een zodanige toestand is dat het gewenste gebruik daarvan niet wordt belemmerd door het feit dat daar een kerncentrale in bedrijf is geweest. De tijdspanne nodig om decommissioning te voltooien kan, afhankelijk van de gekozen strategie, variëren van een tiental tot honderden jaren. In het algemeen kunnen verschillende strategieën worden onderscheiden: 1. de snelle volledige ontmanteling (ook directe ontmanteling genoemd) waarbij het hele proces zo snel mogelijk doorlopen wordt en waarbij na een periode van circa 10 jaar de decommissioning is voltooid; 2. de uitgestelde volledige ontmanteling waarbij na het afvoeren van splijtstofstaven, radioactief afval, e.d., een «pauze» genomen wordt om het stralingsniveau van de resterende delen van de installatie door natuurlijk verval te laten afnemen. Voorafgaande aan de «pauze» dienen er extra werkzaamheden verricht te worden om de installatie hierop voor te bereiden. Decommissioning wordt voltooid na een periode die afhankelijk is van de duur van de «pauze». Gezien de halveringstijd van de aanwezige radionucliden wordt bij lichtwater reactoren zoals Dodewaard doorgaans een pauze van ongeveer 40 jaar genomen; 3. de partiële ontmanteling waarbij na het afvoeren van splijtstofstaven, radioactief afval, e.d. volstaan wordt met het veilig opsluiten van een deel van de installatie, bijvoorbeeld door het reactorgebouw vol te storten met beton of andere (stralingsabsorberende) materialen. De locatie zal dus blijvend bezet blijven door de resten van de kernenergiecentrale. Deze optie is alleen mogelijk indien het gewenste hergebruik van de locatie hierdoor niet wordt belemmerd</noot>
      </noten>
   </antwoorden>
</kvr>
