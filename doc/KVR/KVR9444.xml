<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) aan de staatssecretaris van Landbouw, Natuurbeheer en Visserij over de aanleg van een grensoverschrijdend bedrijventerrein bij Heerlen. (Ingezonden 8 april 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9444
</item>
         <item attribuut="Inhoud">Vragen over de plannen van de gemeenten Aken en Heerlen om een industrieterrein (Beitel-Zuid) en een grensoverschrijdend bedrijventerrein aan te leggen en de mogelijke bedreiging voor het voortbestaan van een grote hamsterpopulatie in dat gebied.</item>
         <item attribuut="Rubriek">Natuur (Fauna) Ruimtelijke ordening en infrastructuur (Industrieterreinen)</item>
         <item attribuut="Trefwoorden">Beschermde diersoorten Grensregio's Industrieterreinen</item>
         <item attribuut="Vindplaats">Kamervragen met antwoord 1998-1999, nr. 1443, Tweede Kamer</item>
         <item attribuut="Vraagnr_bij_indiening">2989911090</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1999-05-31</item>
         <item attribuut="Datum_indiening">1999-04-08</item>
         <item attribuut="Document-id">KVR9444</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2875" allpagenumbers="2875 2876" vetnummer="2989911090" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9444" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1443" onderwerp="" indiendatum="1999-04-8">
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-05-31">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kent u de plannen van de gemeenten Aken en Heerlen om een industrieterrein (Beitel-Zuid) en een groot grensoverschrijdend bedrijventerrein (GOB) aan te leggen? </vraag>
      <vraag nummer="2">Bevindt zich in genoemd gebied een van de grootste resterende hamsterpopulaties (Cricetus cricetus, L.1758)? </vraag>
      <vraag nummer="3">Is uit de Milieu-effect Rapportage gebleken dat de genoemde bedrijventerreinen het voortbestaan van de hamster ernstig bedreigen? </vraag>
      <vraag nummer="4">Heeft uw ministerie ontheffing van de Natuurbeschermingswet verleend voor de aanleg van genoemde bedrijventerreinen? </vraag>
      <vraag nummer="5" voetnoot="1">Zo ja, hoe staat dit in relatie tot het antwoord op eerdere kamervragen over dit onderwerp, waarin toegezegd wordt de bescherming van de hamster te bevorderen en bij landinrichtingsprojecten en ruimtelijke ordening rekening te houden met de bescherming van de hamster en zijn leefomgeving? <voetnoot nummer="1"/>
      </vraag>
      <vraag nummer="6" voetnoot="2">Hoe is omgegaan met de vereiste toetsing uit de Habitatrichtlijn <voetnoot nummer="2"/>(artikel 16 lid 1, 92/43/EEG)? Is uit diverse studies, onder andere uitgevoerd door de provincie Limburg, gebleken dat er een overaanbod is aan bedrijventerreinen in genoemde regio, wat de noodzaak van de aanleg van genoemde terreinen ondergraaft? </vraag>
      <vraag nummer="7">Bent u bereid alsnog actie te ondernemen tegen de aanleg van genoemde terreinen? Zo ja, op welke wijze? Zo neen, waarom niet? </vraag>
      <vraag nummer="8">Bent u voornemens om in lijn met het antwoord op eerder genoemde kamervragen, de kwestie aanhangig te maken in Duitsland, aangezien het een grensoverschrijdend probleem betreft? Zo ja, op welke wijze? Zo neen, waarom niet? </vraag>
      <noten afkomstig="vraag">
         <noot nummer="1" datum="1995-01-19" bron="Aanhangsel Handelingen nr. 501, vergaderjaar 1994–1995">Aanhangsel Handelingen nr. 501, vergaderjaar 1994–1995, 19 januari 1995</noot>
         <noot nummer="2" titel="Wanneer er geen andere bevredigende oplossing bestaat en op voorwaarde dat de afwijking geen afbreuk doet aan het streven de populaties van de betrokken soort in hun natuurlijke verspreidingsgebied in een gunstige staat van instandhouding te laten voortbestaan.">«Wanneer er geen andere bevredigende oplossing bestaat en op voorwaarde dat de afwijking geen afbreuk doet aan het streven de populaties van de betrokken soort in hun natuurlijke verspreidingsgebied in een gunstige staat van instandhouding te laten voortbestaan.»</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Hamsters komen wisselend voor in delen van zowel het Nederlandse als het Duitse deel van de plangebieden van Beitel-Zuid en het GOB. De hamsterpopulatie ten zuiden van de stad Heerlen is een belangrijk deel van de Nederlandse hamsterpopulatie en vormt een belangrijke schakel in het netwerk van hamsterpopulaties in die regio. </antwoord>
      <antwoord nummer="3">In het MER-rapport voor het GOB wordt aangegeven dat het voortbestaan van de hamster in het plangebied ernstig wordt bedreigd door het ruimtebeslag en de isolerende werking van het GOB. In het rapport wordt ook aangegeven dat de autonome ontwikkelingen in het plangebied waarschijnlijk negatief zullen zijn voor de hamster. In het rapport wordt geadviseerd om de hamster te verplaatsen naar een buiten het plangebied te realiseren compensatiegebied. 4 tot en met 7 Aan de gemeente Heerlen is ontheffing op grond van de Natuurbeschermingswet verleend. De ontheffing houdt in dat de gemeente Heerlen onder voorwaarden hamsters onder zich mag hebben en vervoeren, en nesten of holen van hamsters mag verstoren of beschadigen. Hierbij is uitdrukkelijk getoetst aan de criteria van artikel 16, eerste lid, van richtlijn nr. 92/43/EEG, de Habitatrichtlijn. Dit artikel is geïmplementeerd in het Besluit vrijstellingen en ontheffingen Natuurbeschermingswet. De ontheffing is verleend vanwege dwingende redenen van groot openbaar belang. De aanleg van de bedrijventerreinen zal een grote bijdrage leveren aan de werkgelegenheid in Zuid-Limburg en is in die zin van belang voor de sociaal-economische positie van de regio. Het werkloosheidspercentage aldaar varieert thans van 14% tot 19%. In opdracht van de provincie Limburg is een marktverkenning bedrijventerreinen uitgevoerd. Tevens heeft doorrekening plaatsgevonden op basis van studies en berekeningen welke zijn verricht in het kader van Limburg 2030, het Provinciaal Omgevingsplan Limburg en door het ETIL (Economisch Technologisch Instituut Limburg). Uit genoemde studies is niet gebleken dat er een overaanbod aan bedrijventerrein in genoemde regio zou zijn. De locatie van de bedrijventerreinen bij Heerlen is bij uitstek geschikt omdat zo kan worden aangesloten bij de technologische infrastructuur van de regio Aken en bij identieke planontwikkelingen daar. Koppeling levert meer rendement op en betekent een kleinere aanslag op de natuur. Aan de ontheffing zijn voorwaarden verbonden. Deze hebben betrekking op het treffen van compenserende maatregelen en op het zoveel mogelijk beperken van schade aan de op de terreinen aanwezige hamsterpopulatie. De gemeente Heerlen moet ervoor zorgdragen dat binnen de plangebieden, en voor een klein deel direct daaraan grenzend, minimaal 47.7 ha. worden ingericht en beheerd als permanent hamsterleefgebied en als corridors tussen dit leefgebied en de hamsterleefgebieden in de omgeving. Daarnaast geldt een verplichting tot compensatie buiten het gebied voor 45 ha., die mede ten behoeve van de hamsterbescherming in het kader van de ruimtelijke ordening is opgelegd. Bij het verplaatsen van nesten of dieren en het inrichten en beheren van de compensatiegebieden moet de gemeente zich laten bijstaan door deskundigen. In iedere situatie waarin de gemeente wil overgaan tot daadwerkelijke onttrekking van areaal geldt een meldingsplicht. Op deze wijze kan het Ministerie van Landbouw, Natuurbeheer en Visserij steeds toetsen of de benodigde maatregelen zijn genomen om de nadelige effecten van de voorgenomen werkzaamheden op de hamsterpopulatie zoveel mogelijk te beperken of te voorkomen. Ik ben van mening dat de bescherming van de hamster met de uitgebreide compenserende maatregelen en controlevoorschriften die zijn voorzien bij de aanleg van Beitel-Zuid/GOB wordt gewaarborgd. Een gebied van 92,7 ha. wordt optimaal ingericht en beheerd ten behoeve van de hamster. Door de aanleg van corridors wordt uitwisseling met elders in Limburg of in Duitsland levende hamsterpopulaties gestimuleerd. Het voornemen is de leefomstandigheden van de hamster ten opzichte van de huidige situatie, die verre van gunstig is, te verbeteren. Met de provincie Limburg zijn afspraken gemaakt om in het kader van de ruimtelijke ordening structureel te letten op het belang van de hamster. Deze worden binnenkort onder meer vastgelegd in de Handleiding Bestemmingsplannen Buitengebied. Ook aan de Europese Commissie is uiteengezet hoe en onder welke voorwaarden de aanleg van Beitel-Zuid/GOB gestalte kan krijgen. De verplichting tot bescherming van de hamster vloeit immers voort uit de Habitatrichtlijn. Niettemin heeft de Commissie nog twijfels over de ontwikkelingen rondom Beitel-Zuid/GOB. Zij heeft Nederland in gebreke gesteld en heeft om aanvullende informatie gevraagd. Naar verwachting zal binnenkort met de Commissie over dit onderwerp overleg worden gevoerd. </antwoord>
      <antwoord nummer="8">De samenwerking tussen Heerlen en Aken op het gebied van planning en uitvoering van compensatieverplichtingen ten behoeve van de hamster verloopt goed. Zowel Nederlandse als Duitse hamsterdeskundigen worden daarbij ingeschakeld. Terugkoppeling naar regionale en landelijke overheden vindt regelmatig plaats. </antwoord>
      <noten afkomstig="antwoord"/>
   </antwoorden>
</kvr>
