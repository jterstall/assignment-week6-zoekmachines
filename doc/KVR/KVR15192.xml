<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Middel (beiden PvdA) aan de minister van Volksgezondheid, Welzijn en Sport over de dood van een baby in het asielzoekerscentrum van Leusden. (Ingezonden 11 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15192
</item>
         <item attribuut="Inhoud">Vragen over de toegankelijkheid en kwaliteit van medische zorg in asielzoekerscentra in Nederland naar aanleiding van het overlijden van een baby in het asielzoekerscentrum van Leusden.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Vluchtelingen</item>
         <item attribuut="Vindplaats">Kamervragen met antwoord 2001-2002, nr. 741, Tweede Kamer</item>
         <item attribuut="Vraagnr_bij_indiening">2010205940</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">2002-03-05</item>
         <item attribuut="Datum_indiening">2002-02-11</item>
         <item attribuut="Document-id">KVR15192</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1555" allpagenumbers="1555 1556" vetnummer="2010205940" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15192" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="741" onderwerp="" indiendatum="2002-02-11">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Middel</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van het artikel over de dood van een vijf maanden oude baby afkomstig uit het asielzoekerscentrum (azc) van Leusden? <voetnoot nummer="1"/>
      </vraag>
      <vraag nummer="2" voetnoot="2">Hoe kunt u verklaren dat wanneer ouders menen dat hun kind medische zorg nodig heeft, het kind koorts heeft en geel wordt, een receptionist via een telefoontje met de medische opvang, kan beslissen dat er pas voor de volgende dag een afspraak gemaakt mag worden? Hoe rijmt u dit met uw antwoord op eerdere vragen <voetnoot nummer="2"/>over de dood van een kind in een azc, waarin u zegt dat de verpleegkundige onder meer de functie heeft van toegeleider naar de reguliere zorg, waaronder de huisarts, en dat deze toegeleidende functie er juist voor is bedoeld om ervoor te zorgen dat de asielzoeker tijdig op de goede plek in de gezondheidszorg terecht komt? Hoe kunt u verklaren dat een receptionist van een azc en een medewerker van de sociale dienst van een azc zich herhaaldelijk de functie van de verpleegkundige toe kunnen eigenen? Wat is precies de rol van de verpleegkundige in deze geweest? Waarom is de verpleegkundige niet bij het meisje betrokken geweest? </vraag>
      <vraag nummer="3">Waarom zijn de bewoners van een azc er kennelijk niet van op de hoogte dat contact met de verpleegkundige opgenomen moet worden in plaats van met een receptionist of een sociale dienst? Waarom zijn de bewoners van een azc er niet van op de hoogte dat zij het recht hebben met een ziek kind naar de reguliere zorg te gaan als zij dat nodig achten? Wat gaat u doen om ervoor te zorgen dat de bewoners hier wél van op de hoogte zijn? </vraag>
      <vraag nummer="4">Bent u nog steeds van mening, zoals u schreef in de antwoorden op eerdere vragen, dat de dood van een kind in een azc ten gevolge van ontoereikende medische zorg, vooralsnog gezien moet worden als een tragisch incident of bent u nu bereid maatregelen te nemen die moeten voorkomen dat de ontoereikende medische zorg voor asielzoekers structureel wordt? </vraag>
      <vraag nummer="5">Bent u nu wel bereid de Inspectie voor de Gezondheidszorg (IGZ) te vragen een onderzoek te doen naar de huidige stand van zaken met betrekking tot de toegankelijkheid en kwaliteit van medische zorg in asielzoekerscentra in Nederland? Kunt u, vooruitlopend op het jaarverslag van de IGZ, aangeven wat de resultaten zijn van de toezichtsbezoeken van de IGZ, hoeveel van deze bezoeken zijn afgelegd? Wat kunt en wilt u doen als de IGZ door gebrek aan mankracht niet in staat is om dit onderzoek te verrichten? </vraag>
      <noten afkomstig="vraag">
         <noot nummer="1" datum="2002-02-7" bron="Amersfoortse Courant">Amersfoortse Courant, 7 februari 2002</noot>
         <noot nummer="2">Aanhangsel Handelingen nrs. 636 en 1133</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Over de toedracht van het overlijden van een baby uit AZC Leusden worden in afwachting van het oordeel van de regionaal Inspecteur voor de Gezondheidszorg, waar dit incident op 4 februari is gemeld door de Stichting Medische Opvang Asielzoekers Utrecht, geen mededelingen gedaan. De Medische Opvang Asielzoekers (MOA) is sinds 1 januari 2000 verantwoordelijk voor de preventieve gezondheidszorg en de toegeleiding naar de reguliere zorg tijdens kantooruren voor de asielzoekers in Nederland. Dit is een laagdrempelige voorziening. De asielzoekers in de asielzoekerscentra kunnen gebruik maken van dezelfde gezondheidszorg als de overige inwoners van Nederland (met uitzondering van enkele verstrekkingen genoemd in de ziektekostenregeling asielzoekers). Ze kunnen o.a. naar de tandarts, de verloskundige, de geestelijke gezondheidszorg, de huisarts en op verwijzing van de huisarts naar de tweedelijns zorgvoorzieningen. De MOA is een extra voorziening voor deze kwetsbare groep, gericht op preventieve zorg en toegeleiding naar de juiste plaats in de reguliere Nederlandse gezondheidszorg. De MOA-dienstverlening is door het COA ingekocht tijdens de kantooruren van maandag tot en met vrijdag. In ieder asielzoekerscentrum vindt praktijkverpleegkundig spreekuur plaats, dat wordt uitgevoerd volgens protocol. Hier kunnen asielzoekers terecht met gezondheidsklachten en vragen over de gezondheid. De praktijkverpleegkundige verheldert de zorgvragen van de asielzoekers en zorgt ervoor dat deze op de juiste plaats in de reguliere gezondheidszorg terecht kunnen komen. Op verzoek van de Landelijke Huisartsen Vereniging en in opdracht van het COA is de MOA in dit kader het eerste aanspreekpunt voor asielzoekers. Buiten de tijden van het praktijkverpleegkundig spreekuur is de MOA beschikbaar voor toegeleiding naar de huisarts in acute medische situaties. Het is mogelijk dat de receptie van het asielzoekerscentrum hierin een ondersteunende rol vervult. Echter er kan geen sprake zijn van een inschattende of beoordelende rol van de receptionist. Buiten kantoortijden kan een asielzoeker met acute medische klachten via de receptie van het asielzoekerscentrum de centrale meldkamer van de avond-, nacht- en weekenddienst in Amsterdam laten bellen. Het COA en de Landelijke Huisartsen Vereniging hebben deze voorziening speciaal ingericht voor de toegeleiding naar de huisarts, buiten de kantoortijden. Na het horen van de klachten wordt door verpleegkundig centralisten beoordeeld of inschakeling van de dienstdoende huisarts nodig is. Voor de volledigheid wil ik u erop wijzen dat de functie van de MOA niet alleen de toegeleiding naar de reguliere zorg omvat, maar met name de uitvoering van preventieve taken betreft zoals gezondheidsvoorlichting, jeugdgezondheidszorg, infectieziektenbestrijding en hygiënezorg. In de brieven aan de Voorzitter van de Tweede Kamer inzake de medische zorg in asielzoekerscentra van mei 2001 en van februari 2002 wordt uitgebreid aandacht besteed aan de taken van de MOA. </antwoord>
      <antwoord nummer="4">Er is in algemene zin beslist geen sprake van ontoereikende medische zorg in azc’s. Het is nooit geheel uit te sluiten dat zich tragische incidenten voordoen. In alle gevallen die daar om enigerlei reden aanleiding toe geven vindt een onderzoek plaats. In het azc te Leusden heeft de MOA op maandag 4 februari het overlijden van de vijf maanden oude baby direct gemeld bij de Inspectie voor de Gezondheidszorg. Conform de gebruikelijke werkwijze is een intern onderzoek gestart, waarin alle relevante informatie wordt verzameld. Dit zal worden gerapporteerd aan de Inspecteur, die zich op basis van de informatie een oordeel zal vormen over de situatie. Indien de Inspecteur dat nodig acht vindt aanvullend onderzoek plaats. In afwachting van het oordeel van de Inspecteur worden geen inhoudelijke mededelingen gedaan over deze kwestie. </antwoord>
      <antwoord nummer="5">Het Centraal orgaan Opvang Asielzoekers (COA), GGD Nederland, Landelijke Huisartsen Vereniging (LHV) en de zorgverzekeraar VGZ hebben afspraken gemaakt over de wijze waarop gezondheidszorg voor asielzoekers is georganiseerd. Als gevolg van deze afspraken is de toegankelijkheid en kwaliteit van de medische zorg voor asielzoekers voldoende gewaarborgd. De gezondheidszorg voor asielzoekers maakt sinds 1 januari 2000 een krachtige ontwikkeling door. De zorgpartijen zijn steeds bezig met het verder verbeteren van de organisatie en de kwaliteit. De verdere ontwikkeling van de werkrelatie tussen de praktijkverpleegkundige en de huisarts door protocollering en het regelen van randvoorwaarden, is daar een voorbeeld van. De IGZ wordt zeer ruim betrokken bij signalen rond klachten en knelpunten in de medische zorg. Deze praktijk leidt op zich al tot verbetering van de toegankelijkheid en kwaliteit van de zorg maar vergt tevens veel van de capaciteit van de IGZ. In 2001 heeft de IGZ, op enkele reguliere toezichtsbezoeken na, zich beperkt tot interventietoezicht. Een aantal gevallen vergde uitgebreid onderzoek. Uit de verslaglegging van de IGZ blijkt dat de MOA positief wordt beoordeeld. Hoewel de IGZ geen dwingende aanleiding ziet voor een breed onderzoek naar toegankelijkheid en kwaliteit van medische zorg in asielzoekerscentra ben ik bereid, gelet op het feit dat de zorgpartijen daarvoor open staan, de IGZ te verzoeken mij te adviseren over de toegeleidingsfunctie bij acute klachten in azc’s. De IGZ kan daartoe worden aangevuld met onderzoekscapaciteit van instituten als het NIVEL. </antwoord>
      <noten afkomstig="antwoord"/>
   </antwoorden>
</kvr>
