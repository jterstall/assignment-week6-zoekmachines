<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en voor Ontwikkelingssamenwerking over projecten voor de vluchtelingen uit Srebrenica. (Ingezonden 8 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22902
</item>
         <item attribuut="Inhoud">Vragen naar stand van zaken bij projecten voor de vluchtelingen uit Srebrenica, die de Nederlandse regering heeft toegezegd (Handelingen II, 2003-2004, 38, pag. 2788-2801), zoals inkomensgenererende activiteiten en thuiszorg.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Bosnië-Herzegovina Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1541, Tweede Kamer</item>
         <item attribuut="Vraagnr_bij_indiening">2040512360</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-04-26</item>
         <item attribuut="Datum_indiening">2005-04-08</item>
         <item attribuut="Document-id">KVR22902</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3287" allpagenumbers="3287 3288" vetnummer="2040512360" code="0405tkkvr1541" lopendefooter="Tweede Kamer, vergaderjaar 2004–2005, Aanhangsel" filenaam="KVR22902" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1541" onderwerp="" indiendatum="2005-04-8">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-04-26">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is de stand van zaken met betrekking tot projecten voor de vluchtelingen uit Srebrenica, die de Nederlandse regering heeft toegezegd? <voetnoot nummer="1"/>
      </vraag>
      <vraag nummer="2">Is het waar dat op 30 maart jl. bewoners van Grab Potok per vrachtwagen naar Jezevac zijn vervoerd? Waarom is dit gebeurd, hoe is dit vervoer verlopen en wat zijn de precieze sociale en financiële omstandigheden waarin deze bewoners zijn terechtgekomen? </vraag>
      <vraag nummer="3">Wanneer was de Nederlandse ambassade van dit vervoer op de hoogte? </vraag>
      <vraag nummer="4">Kunt u een gedetailleerd overzicht geven van de projecten die zijn uitgevoerd op het gebied van inkomensgenererende activiteiten, thuiszorg en andere betere faciliteiten voor de kinderen en voor de bewoners, zoals eerder door de Nederlandse regering is aangeboden? Welke vertragingen zijn bij de uitvoering van deze projecten opgetreden en welke oorzaken lagen hieraan ten grondslag? </vraag>
      <noten afkomstig="vraag">
         <noot nummer="1" documenttype="Handelingen" documentnummer="38">Handelingen II, nr. 38, pagina 2788–2801, vergaderjaar 2003–2004.</noot>
      </noten>
   </vragen>
   <antwoorden aantal="4">
      <antwoord nummer="1">De jaarlijkse uitgaven aan Srebrenica-gerelateerde projecten hebben sinds 2002 minimaal € 5 miljoen bedragen. In 2004 kon door financiële meevallers ruim € 9 miljoen worden besteed aan dit type projecten. Een gedetailleerd overzicht hiervan ging de Kamer op 9 november 2004 toe (Kamerstuk 29 521, nr. 10). Onderdeel hiervan vormt een bijdrage aan het UNDP-programma voor de wederopbouw van Srebrenica en omgeving, dat zich richt op reconstructie (inclusief infrastructuur), economische activiteiten en bevordering van goed lokaal bestuur. Nederland blijft ook bijdragen aan de financiering van reconstructie van huizen ten behoeve van de terugkeer van vluchtelingen. </antwoord>
      <antwoord nummer="2">Rond 30 maart jl. zijn acht families vanuit Grab Potok overgebracht naar Jezevac; het ging in totaal om 23 personen. Dit is in goed overleg met de betrokken families gebeurd, door de voor vluchtelingenterugkeer verantwoordelijke autoriteiten van de gemeente Banovici. Volgens de autoriteiten zijn de opvangmogelijkheden en leefomstandigheden in Jezevac beter dan in de barakken in Grab Potok. De gemeente heeft gezorgd voor vrachtwagens om de persoonlijke eigendommen van betrokkenen te vervoeren. De afstand van Grab Potok naar Jezevac is tussen de 2 en 3 kilometer; mensen uit Grab Potok lopen deze afstand normaal gesproken. Volgens de gemeente is op de vrachtwagens ook een aantal personen meegereden. </antwoord>
      <antwoord nummer="3">De ambassade heeft op 30 maart jl. telefonisch contact gehad met de gemeente Banovici. Tijdens dat gesprek heeft de gemeente aangegeven dat de acht families van Grab Potok naar Jezevac waren overgebracht. </antwoord>
      <antwoord nummer="4">De Nederlandse steun aan Grab Potok heeft bestaan uit enerzijds de renovatie van het hoofdgebouw en anderzijds het mogelijk maken van psycho-sociale zorg in het centrum verleend door de NGO Snaga Zene. Daarbij werden activiteiten voor verschillende groepen bewoners georganiseerd, waaronder kinderen. Sinds de beëindiging van de contractuele Nederlandse relatie met Grab Potok is de Nederlandse ambassade met name betrokken bij de monitoring van de situatie in het centrum, waaronder de bezettingsgraad van het hoofdgebouw, waarvoor de Bosnische autoriteiten verantwoordelijk zijn. Hierbij speelt het probleem dat ontheemden die op grond van hun moeilijke sociale omstandigheden een plaats in het hoofdgebouw zouden kunnen krijgen, vaak niet naar Grab Potok willen wegens de geïsoleerde ligging. Hoewel de ambassade in alle contacten over Grab Potok steeds heeft aangegeven dat Nederland bereid is om aanvullende activiteiten te financieren die de situatie in Grab Potok kunnen verbeteren, heeft dat niet tot nieuwe projectvoorstellen geleid. </antwoord>
      <noten afkomstig="antwoord"/>
   </antwoorden>
</kvr>
