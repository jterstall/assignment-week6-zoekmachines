<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste en Van Beek (beiden VVD) aan de minister van Financiën over creditcardbetalingen in euro's. (Ingezonden 20 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8339
</item>
         <item attribuut="Inhoud">Betreft berichten in de Telegraaf en Het Financieele Dagblad dat het in Nederland vóór 2002 niet mogelijk is te betalen in euro's met de creditcard.</item>
         <item attribuut="Rubriek">Geld (Betalingsverkeer) Geld (Wisselkoersen / valuta) Internationale betrekkingen (Europese Unie)</item>
         <item attribuut="Trefwoorden">Chipkaarten EMS</item>
         <item attribuut="Vindplaats">Kamervragen met antwoord 1998-1999, nr. 465, Tweede Kamer</item>
         <item attribuut="Vraagnr_bij_indiening">2989903560</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Van Beek</persoon>
         </item>
         <item attribuut="Datum_reaktie">1998-12-11</item>
         <item attribuut="Datum_indiening">1998-11-20</item>
         <item attribuut="Document-id">KVR8339</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="947" allpagenumbers="947 948" vetnummer="2989903560" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8339" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="465" onderwerp="" indiendatum="1998-11-20">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Van Beek</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="1998-12-11">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is de reden dat het alleen in Nederland en Finland niet mogelijk is om vóór 2002 creditcardbetalingen in euro’s te verrichten? <voetnoot nummer="1"/>
      </vraag>
      <vraag nummer="2">Is het waar dat de Nederlandse Vereniging van Banken (NVB) verhindert dat creditcardbetalingen in euro’s worden verricht? Geldt deze beperking ook voor betalingen met pinpas en chipcard of chipper? </vraag>
      <vraag nummer="3">Wat is de ratio achter dit besluit van de NVB terwijl vanaf 1 januari 1999 giraal betalingsverkeer en beurstransacties in euro’s wel mogelijk zijn en ook daadwerkelijk zullen plaatsvinden? </vraag>
      <vraag nummer="4">Is het waar dat Nederlandse benzinepomphouders en de KLM juist wel de Nederlandse consumenten de mogelijkheid bieden om in euro’s te betalen? Deelt u de mening dat dit besluit van de NVB dus juist de verwarring bij de consument vergroot doordat er geen eenduidig beleid is? Bent u tevens van mening dat een eenduidig beleid de acceptatie van de euro zal bevorderen? </vraag>
      <vraag nummer="5">Deelt u de mening dat de mogelijkheid van betaling met creditcard, pinpas of chipcard in euro’s de benodigde chartale hoeveelheid euro’s en guldens vermindert? Zo ja, zal dit effect dan niet juist positieve gevolgen hebben voor de overgangsperiode van de gulden naar de euro en deze overgangsperiode verkorten hetgeen gunstig is voor het MKB? </vraag>
      <vraag nummer="6">Zal dit besluit nadelige invloed hebben op het grensoverschrijdend betalingsverkeer en op de toeristisch-recreatieve sector? </vraag>
      <vraag nummer="7">Deelt u de mening dat dit besluit van de NVB de keuzevrijheid van de Nederlandse consumenten in ernstige mate belemmert? Welke maatregelen bent u bereid te treffen om deze belemmeringen op te lossen? </vraag>
      <noten afkomstig="vraag">
         <noot nummer="1" datum="1998-11-17" bron="«Geen creditcards in euro vóór begin 2002» Telegraaf, 18 november jl.  Het Financieele Dagblad" titel="Banken tegen betalen in euro met creditcard">«Geen creditcards in euro vóór begin 2002» Telegraaf, 18 november jl. «Banken tegen betalen in euro met creditcard» Het Financieele Dagblad, 17 november 1998</noot>
      </noten>
   </vragen>
   <antwoorden aantal="6">
      <antwoord nummer="1 en 2" voetnoot="1">Op 7 maart 1997 heeft het Nationaal Forum voor de introductie van de euro (NFE) de uitgangspunten voor de invoering van de euro vastgesteld. Deze uitgangspunten zijn vastgesteld om te bevorderen dat de overgang op de euro soepel, efficiënt en zonder onnodige kosten verloopt. Een belangrijke overweging bij het opstellen en actualiseren van deze uitgangspunten is het voorkomen van verwarring bij het publiek en het voorkomen van fouten. Daarom is gekozen voor een algehele overgang van het girale toonbankbetalingsverkeer (betalingen met pinpas, chipknip, chipper, creditcards, cheques of girobetaalkaarten) op hetzelfde moment dat de chartale euro’s in omloop worden gebracht, namelijk op 1 januari 2002. Tot die tijd zal het girale toonbankbetalingsverkeer in guldens plaatsvinden. Dit uitgangspunt werd, en wordt nog steeds door alle leden van het NFE <voetnoot nummer="1"/>onderschreven. </antwoord>
      <antwoord nummer="3">Hoewel de overgang van het girale toonbankbetalingsverkeer op de euro dus op 1 februari 2002 plaatsvindt, is door het NFE onderkend dat de zakelijke markt reeds vanaf 1 januari 1999 met de euro zal willen werken. Naar verwachting zullen met name internationaal opererende bedrijven die op internationaal georiënteerde markten actief zijn behoefte hebben om vanaf 1 januari 1999 de euro te gebruiken voor hun girale betalingsverkeer. Banken bieden klanten die dat wensen per 1 januari 1999 de mogelijkheid aan de bankrekening om te zetten in euro (gratis en veelal met behoud van rekeningnummer) en in hun girale betalingsverkeer europroducten (overschrijvingsformulieren, crediteuren- en spoedbetalingen, etc.) te gebruiken. Natuurlijk kunnen ook effectenrekeningen worden omgezet in euro. </antwoord>
      <antwoord nummer="4">Nee, Nederlandse benzinepomphouders en de KLM bieden Nederlandse consumenten geen optie om in euro’s te betalen. Wel zal de KLM, evenals andere luchtvaartmaatschappijen, voor het zakelijke verkeer een euro-optie bieden voor creditcard boekingen in de IATA-systemen. Het zal niet mogelijk zijn om aan de balie van het reisbureau of de luchtvaartmaatschappijen op Schiphol een betaling met creditcard in euro te verrichten, waarmee het eenduidig beleid dat de gulden tot 2002 leidend is voor het niet-zakelijke verkeer, gewaarborgd blijft. </antwoord>
      <antwoord nummer="5">Een structurele toename van het girale toonbankbetalingsverkeer kan de behoefte aan chartaal geld in omloop doen verminderen en op die manier de overgang van de gulden op de euro vergemakkelijken. Het is daarbij echter irrelevant of dit girale toonbankbetalingsverkeer tot het jaar 2002 in guldens of in euro’s plaatsvindt. </antwoord>
      <antwoord nummer="6">Op het grensoverschrijdend betalingsverkeer hebben de uitgangspunten van het NFE geen nadelige invloed. Voor het grensoverschrijdend betalingsverkeer blijft in grote lijnen de huidige systematiek van het internationale betalingsverkeer gehandhaafd. De invloed van de NFE-uitgangspunten op de toeristisch-recreatieve sector zijn gering. Toeristen gebruik pinpas en chipcard nog nauwelijks om betalingen aan de toonbank te verrichten. Dit vanwege het feit dat hun pinpas en chipcard in de meeste gevallen niet aansluiten op de in Nederland gebruikte systemen. De buitenlandse toerist die met een creditcard betaalt zal tot 2002 in guldens afrekenen. Het vermelden van zowel gulden als euro op prijslijsten en nota’s kan de toerist tegemoet komen. Horeca Nederland verwacht niet dat de NFE-uitgangspunten belemmeringen voor de toeristensector zullen opleveren. Mocht dit toch het geval zijn, dan zal dit aan het NFE worden gemeld. </antwoord>
      <antwoord nummer="7">Nee. </antwoord>
      <noten afkomstig="antwoord">
         <noot nummer="1">In het NFE zijn vertegenwoordigd: DNB, NVB, Verbond van Verzekeraars, Consumentenbond, AEX, de Nederlandse Pensioenfondsen, VNO-NCW, MKB-Nederland, VNG, FNV, CNV, Vakcentrale MHP, LTO-Nederland, Raad NDH, Ministerie van Financiën, Ministerie van Economische Zaken</noot>
      </noten>
   </antwoorden>
</kvr>
