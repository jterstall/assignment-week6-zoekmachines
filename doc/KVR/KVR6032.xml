<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven en Verhagen (beiden CDA) over de VN-onderzoekscommissie in de Democratische Republiek Congo. (Ingezonden 23 oktober 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6032
</item>
         <item attribuut="Inhoud">Dit Aanhangsel bevat tevens vragen van het lid Sipkes (GroenLinks) over dit onderwerp.</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Grondrechten)</item>
         <item attribuut="Trefwoorden">Congo (voormalig Zaïre) Mensenrechten VN</item>
         <item attribuut="Vindplaats">Kamervragen met antwoord 1997-1998, nr. 312, Tweede Kamer</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1997-11-21</item>
         <item attribuut="Datum_indiening">1997-10-23</item>
         <item attribuut="Document-id">KVR6032</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="635" allpagenumbers="635 636 637" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6032" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="312" onderwerp="" indiendatum="1997-10-23">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1997-11-21">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Op grond waarvan concludeert u dat de VN in Congo geblunderd heeft, terwijl uit de antwoorden van de minister van Buitenlandse Zaken op 19 september blijkt dat ook de Europese Unie van haar kant krachtig heeft aangedrongen op het laten doorgaan van de onderzoekscommissie? <voetnoot nummer="1"/>
      </vraag>
      <vraag nummer="2">Meent u dat de VN de regering van de Democratische Republiek Congo terecht aanspreekt op eventuele mensenrechtenschendingen? </vraag>
      <vraag nummer="3">Meent u dat de VN alleen tegenover de Democratische Republiek Congo begrip moet tonen voor de regering en de moeilijke omstandigheden waarmee zij te maken heeft, of geldt dit ten aanzien van alle landen waar eventueel mensenrechtenschendingen hebben plaatsgevonden? </vraag>
      <vraag nummer="4" voetnoot="2">Kunt u toelichten waaruit de «arrogantie» en «het gebrek aan begrip voor een nieuwe autoriteit» aan de zijde van de VN bestaat? <voetnoot nummer="2"/>
      </vraag>
      <vraag nummer="5">Welke «procedurele suggesties» heeft u gedaan «om de huidige hobbel te overwinnen» en hoe is daarop door president Kabila gereageerd? </vraag>
      <vraag nummer="6">Waarom vindt u dat het Westen, Congo snel te hulp moet komen en dat de resultaten van het VN-onderzoek niet hoeven te worden afgewacht? Wordt u in deze visie gesteund door de collega’s van de Europese Unie? </vraag>
      <vraag nummer="7">Zijn de voorwaarden van de Europese Unie voor hervatting van de hulp, te weten vooruitgang op het gebied van de mensenrechten, democratisering, totstandkoming van een rechtstaat en de noodzaak van samenwerking van de Congolese regering met de VN-mensenrechtencommissie, niet langer geldig? </vraag>
      <vraag nummer="8" voetnoot="1 2">Heeft er gelet op de hoofdverantwoordelijkheid van de minister van Buitenlandse Zaken voor het mensenrechtenbeleid, afstemming plaats gevonden met die minister of is dit op grond van de uitwerking van de Herijking in Afrika niet langer nodig? <voetnoot nummer="1"/>NRC Handelsblad, 21 oktober 1997. <voetnoot nummer="2"/>Ibidem. Vragen van het lid Sipkes (GroenLinks) over de VN-onderzoekscommissie in de Democratische Republiek Congo. (Ingezonden 30 oktober 1997) </vraag>
      <vraag nummer="1" voetnoot="1">Is het naar uw mening vooral aan onzorgvuldigheden en fouten van de VN te wijten, dat de start van het onderzoek naar de vermeende mensenrechtenschendingen in Congo/voormalig Zaïre nu al maanden op zich laat wachten? <voetnoot nummer="1"/>
      </vraag>
      <vraag nummer="2">Op welke onzorgvuldigheden en fouten doelt u in dit verband? </vraag>
      <vraag nummer="3">Acht u het niet onaanvaardbaar dat het nieuwe bewind in Kinshasa een VN-onderzoekscommissie naar de vele meldingen van moordpartijen die tussen november vorig jaar en mei dit jaar in Zaïre zouden hebben plaatsgevonden, zolang heeft tegengehouden? Hebt u die opvatting in uw onderhoud met de Congolese president vorige week ook overgebracht? </vraag>
      <vraag nummer="4">Hoe beoordeelt u de actuele situatie in het oosten van Congo, in het bijzonder de situatie rond de Rwandese vluchtelingen in dit land? Heeft u bij president Kabila uw bezorgdheid over hun lot geuit? </vraag>
      <vraag nummer="5">Geven «de Verenigde Staten en enkele Europese landen, waaronder Nederland, er nu de voorkeur aan de resultaten van het onderzoek van de VN los te koppelen van buitenlandse hulp» aan Congo? Zo ja, wat is de reden voor deze ommezwaai? </vraag>
      <noten afkomstig="vraag">
         <noot nummer="1">Algemeen Dagblad en NRC Handelsblad, 21 oktober 1997 Zie ook Aanhangsel Handelingen nr. 16, vergaderjaar 1997–1998</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Van Ardenne-van der Hoeven en Verhagen, ingezonden 23 oktober jl., van de leden Van Traa en Verspaget, ingezonden 6 oktober jl. </toelichting>
   <antwoorden aantal="11">
      <antwoord nummer="1 en 4">De lidstaten van de Europese Unie, waaronder Nederland, hechten groot belang aan het VN-onderzoek en hebben dit bij herhaling de Congolese autoriteiten duidelijk gemaakt. Zoals reeds vermeld in mijn brief d.d. 6 november jl. aan de Voorzitter van de Kamer, onder meer handelende over mijn recente bezoek aan de Democratische Republiek Congo, heb ik tijdens dat bezoek uitgebreid met President Kabila van gedachten gewisseld over de VN-onderzoekscommissie. Voor wat de ontstane problemen rond de start van het onderzoek door deze Commissie betreft, hebben mijns inziens noch de Congolese regering, noch de VN het gelijk volledig aan hun zijde. Zo is de Congolese regering niet al haar toezeggingen nagekomen en heeft de VN vergissingen gemaakt, respectievelijk in de onderhandelingen met de Congolese regering minder gelukkig gemanoeuvreerd, doordat leden van de missie publiekelijk uitspraken hebben gedaan over de mogelijke uitkomsten van het onderzoek nog voordat een begin was gemaakt met het onderzoek zelf en over onderwerpen die buiten het mandaat van de missie vielen. </antwoord>
      <antwoord nummer="2">De berichten over mensenrechtenschendingen, met name in het oosten van het land, zijn zorgwekkend. Het is dan ook van wezenlijk belang dat een uitgebreid, gedegen onderzoek hiernaar plaatsvindt, zodat kan worden vastgesteld, welke partijen voor welk gedeelte van de geconstateerde wandaden verantwoordelijk kunnen worden gesteld. </antwoord>
      <antwoord nummer="3">Oog hebben voor specifieke omstandigheden, waaronder mensenrechtenschendingen hebben plaatsgevonden, doet niets af aan de grondigheid waarmee een dergelijk onderzoek dient te worden uitgevoerd, noch aan het principe dat degenen die als verantwoordelijken voor, respectievelijk betrokkenen bij, mensenrechtenschendingen worden aangewezen, ter verantwoording dienen te worden geroepen. Dit geldt in alle gevallen. </antwoord>
      <antwoord nummer="5">Ik heb in mijn gesprek met President Kabila voorgesteld dat de Congolese regering en de Secretaris-Generaal van de VN ieder een vertegenwoordiger op hoog niveau benoemen, die beiden het mandaat krijgen oplossingen te vinden voor alle bestaande en toekomstige problemen met betrekking tot het onderzoek. Dit zou voorkomen, dat leden van de missie zelf hiermee worden belast. President Kabila heeft positief op mijn voorstel gereageerd. </antwoord>
      <antwoord nummer="6">Assistentie van de internationale gemeenschap voor de Democratische Republiek Congo is noodzakelijk. Enerzijds bestaat grote behoefte aan nood- en rehabilitatiehulp ten behoeve van de bevolking. Daarbij is het in politieke zin van belang, dat de Congolese regering wordt geholpen in enige mate tegemoet te komen aan de hooggespannen verwachtingen van de bevolking om zo het potentiële gevaar van politieke destabilisatie in te dammen. Anderzijds zou technische assistentie moeten worden aangeboden om de overheid in staat te stellen beleid te formuleren en vorm te geven. Ik ben van mening dat met deze beide vormen van assistentie onmiddellijk een begin kan worden gemaakt. Voor het starten dan wel hervatten van meer structurele vormen van samenwerking is het van groot belang, dat de VN-onderzoekscommissie haar werkzaamheden kan aanvangen. Het beschikbaar zijn van de resultaten van het onderzoek zou evenwel geen absolute voorwaarde behoeven te zijn. Wel is het van belang nu reeds vast te stellen dat medewerking door de Democratische Republiek Congo aan de uitvoering van de aanbevelingen die te zijner tijd uit het onderzoek zullen voortvloeien, voorwaarde zal zijn voor de continuering van de samenwerking. De lidstaten van de Europese Unie zijn bereid de samenwerking met de Congolese autoriteiten geleidelijk te hervatten. Ook de Europese Commissie zal spoedig de uitvoering van gezondheids- en rehabilitatieprogramma’s hervatten. Een aantal lidstaten heeft hiermee reeds een aanvang gemaakt. Dit geldt eveneens voor de Verenigde Staten. </antwoord>
      <antwoord nummer="7">De voorwaarden, die door de Europese Unie zijn gesteld met betrekking tot de hervatting van de structurele hulp aan de Democratische Republiek Congo, blijven onverminderd hun geldigheid behouden. </antwoord>
      <antwoord nummer="8">Uiteraard wordt de Minister van Buitenlandse Zaken volledig bij dit beleid betrokken. Antwoord op aanvullende vragen van het lid Sipkes. </antwoord>
      <antwoord nummer="1 en 2">Zie het antwoord op vragen van de leden Van Ardenne-van der Hoeven en Verhagen sub 1 en sub 4. </antwoord>
      <antwoord nummer="3">De problemen rond de onderzoekscommissie zijn, zoals gesteld in mijn antwoord op de vragen van de leden Van Ardenne-van der Hoeven en Verhagen, niet uitsluitend de Congolese regering aan te rekenen. In mijn gesprekken met President Kabila heb ik er op gewezen, dat het van belang is – ook voor de regering van de Democratische Republiek Congo zelf –, dat het VN-onderzoek snel van start kan gaan, opdat duidelijk wordt welke partijen voor welk gedeelte van de geconstateerde wandaden verantwoordelijk kunnen worden gesteld. President Kabila bevestigde mij, dat de VN-onderzoekscommissie welkom is op basis van het haar gegeven mandaat en in de door de Secretaris-Generaal der Verenigde Naties vastgestelde samenstelling. Inmiddels is overeenstemming bereikt tussen President Kabila en de Speciale Afgezant van de Verenigde Staten, Richardson, over de modaliteiten betreffende de uitvoering van het door de missie te verrichten onderzoek. De missie zal haar werkzaamheden nog deze maand aanvangen. </antwoord>
      <antwoord nummer="4">De situatie in het oosten van het land is inderdaad verontrustend. Bij gewapende confrontaties tussen de legers van de Democratische Republiek Congo en Rwanda aan de ene kant en resterende elementen van het voormalige Rwandese leger (ex-FAR) en de Interahamwe-milities aan de andere kant, zijn vele burgerslachtoffers, onder wie ook Rwandese vluchtelingen, gevallen. Ik heb in mijn gesprekken met de Congolese autoriteiten, onder wie ook de President zelf, mijn verontrusting hierover uitgesproken en aangedrongen op maximale terughoudendheid en discipline bij militaire acties. </antwoord>
      <antwoord nummer="5">Zie het antwoord op vragen van de leden Van Ardenne-van der Hoeven en Verhagen sub 6. </antwoord>
      <noten afkomstig="antwoord"/>
   </antwoorden>
</kvr>
