<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Verkeer en Waterstaat over de bezuiniging op de markering van scheepvaartroutes boven de Waddeneilanden. (Ingezonden 22 januari 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17161
</item>
         <item attribuut="Inhoud">Vragen naar aanleiding van een artikel in de Telegraaf van 20 januari 2002, over de effecten op de scheepvaartveiligheid van het wijzigen van het boeiensysteem bij de Waddeneilanden.</item>
         <item attribuut="Rubriek">Verkeer, vervoer en waterstaat (Vaarveiligheid)</item>
         <item attribuut="Trefwoorden">Vaarveiligheid Waddenzee</item>
         <item attribuut="Vindplaats">Kamervragen met antwoord 2002-2003, nr. 760, Tweede Kamer</item>
         <item attribuut="Vraagnr_bij_indiening">2020306060</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2003-02-11</item>
         <item attribuut="Datum_indiening">2003-01-22</item>
         <item attribuut="Document-id">KVR17161</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1599" allpagenumbers="1599 1600" vetnummer="2020306060" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17161" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="760" onderwerp="" indiendatum="2003-01-22">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-02-11">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Weghalen boeien brengt Wad in gevaar»? <voetnoot nummer="1"/>
      </vraag>
      <vraag nummer="2">Is het waar dat er plannen zijn om de scheepvaartroutes boven de Waddeneilanden niet meer aan weerszijden met twee boeien, maar nog maar met één boei in het midden te markeren? Wat is de status van deze plannen? Hoeveel geld is er gemoeid met deze bezuiniging? </vraag>
      <vraag nummer="3">Is het waar dat de betonningsschepen niet alleen markering aanbrengen, maar ook voorzien zijn van blusapparatuur en olieveegarmen, zodat ze ook bij calamiteiten een belangrijke rol kunnen vervullen? Zo ja, vindt u het desalniettemin verantwoord om twee van deze schepen uit te vaart te halen? Zo ja, om welke reden? </vraag>
      <vraag nummer="4">Is onderzocht wat de effecten zijn op de scheepvaartveiligheid van het veranderen van het boeiensysteem van boeien aan weerszijden naar één boei in het midden? Zo ja, wat waren de resultaten? Zo neen, waarom niet en bent u bereid dit alsnog te laten onderzoeken voordat u verdere stappen neemt? </vraag>
      <vraag nummer="5">Is onderzocht wat de effecten zijn op de scheepvaartveiligheid van het uit de vaart halen van twee betonningsschepen die voorzien zijn van blus- en olieveegapparatuur? Zo ja, wat waren de resultaten? Zo neen, waarom niet en bent u bereid dit alsnog te laten onderzoeken voordat u verdere stappen onderneemt? </vraag>
      <vraag nummer="6">Deelt u de mening dat een eenduidig boeiensysteem in het Waddengebied van groot belang is om verwarring bij zeevaarders te voorkomen en dat het om die reden onwenselijk is om in Nederlandse wateren alleen in de «middenberm» te markeren terwijl Duitsland aan weerszijden van de scheepsroute markeert? Zo ja, bent u bereid deze bezuinigingsplannen terug te draaien? </vraag>
      <noten afkomstig="vraag">
         <noot nummer="1" datum="2003-01-20" bron="De Telegraaf">De Telegraaf, 20 januari 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ten noorden van de Waddeneilanden liggen twee scheepvaartroutes (verkeersscheidingsstelsels), te weten: het Terschelling-stelsel op circa 10 mijl uit de kust en het Oost Friesland-stelsel (als onderdeel van de diepwaterroute) op circa 35 mijl uit de kust. In het Oost Friesland-stelsel wordt «centerline» markering – voorzien van racon-bacons – reeds vanaf begin jaren negentig toegepast. Deze wijze van markeren is gebaseerd op een in het verleden uitgevoerde uitgebreide studie naar de vaarwegmarkering op de Noordzee. Met de aanpassing van het Terschelling-stelsel wordt in feite de laatste stap gezet van het begin jaren negentig gestarte proces «rationalisering vaarwegmarkering Noordzee». Voor de volledigheid wijs ik u er nog op dat voor de markering van het Terschelling-stelsel naast de markering van de «centerline» tevens laterale markering zal worden gehandhaafd ter markering van de grens tussen de oostgaande verkeersbaan en de zone voor kustverkeer. De status van de plannen is dat deze in overleg tussen de directeur Kustwacht als nautisch beheerder van de Noordzee en het Directoraat-Generaal Goederenvervoer als beleidsverantwoordelijke organisatie zijn vastgesteld en vastgelegd in het «Vaarwegmarkeringsplan Noordzee» van oktober 2001. Voor de implementatie van het plan is door directeur Kustwacht in samenwerking met de Directie Noordzee van Rijkswaterstaat en de Dienst der Hydrografie een «Plan van Aanpak» opgesteld. Naar verwachting zal dit plan medio 2003 zijn uitgevoerd. De gehele operatie is steeds gericht op rationalisering van de vaarwegmarkering, rekening houdend met de technologische ontwikkelingen op het gebied van elektronische plaatsbepalingsystemen, zoals bijvoorbeeld het zeer nauwkeurige satellietplaatsbepalingsysteem DGPS (differential global positioning system). Eventuele bezuinigingen zijn hierbij nimmer richting gevend geweest. In eerste instantie vergt dit een investering van twee Racon-bakens, kosten circa 52.000. Daarmee komen 8 oude markeringsboeien vrij die elders kunnen worden ingezet. De jaarlijkse besparing op exploitatie- en onderhoudskosten worden geraamd op circa 15.000 per jaar. </antwoord>
      <antwoord nummer="3">Van de betonningsvaartuigen zijn er twee permanent uitgerust met brandblusapparatuur terwijl alle betonningsvaartuigen kunnen worden ingezet bij de bestrijding van olieverontreiniging. Het uit de vaart halen van twee betonningsvaartuigen is op dit moment niet aan de orde. Wel wordt door directie Noordzee van Rijkswaterstaat onderzocht of het totale pakket aan vaarwegmarkering op een efficiëntere wijze kan worden onderhouden en uitgevoerd. Mogelijke consequenties zijn op dit moment nog niet te voorzien. </antwoord>
      <antwoord nummer="4">Voor de beantwoording van deze vragen verwijs ik u in eerste instantie naar de actiepunten U 47, O 48 en O 49 van de Beleidsnota scheepvaartverkeer Noordzee («Op koers»), Tweede Kamer, vergaderjaar 1986–1987, 17408, nrs. 25–26. Over het destijds ontwikkelde vaarwegmarkeringsplan ter uitvoering van de Beleidsnota «Op koers» heeft zowel nationaal als internationaal afstemming plaatsgevonden. De functionaliteit van het plan werd in brede kring onderschreven. Verschillende gebruikersgroeperingen zijn in het beleidsvoorbereidend onderzoek gehoord en bij de modellering van het onderzoeksmodel hebben zogenaamde «expert opinions» een belangrijke rol gespeeld. Naast overleg met de buurlanden vond internationale afstemming hoofdzakelijk plaats in IMO en IALA. Nationaal zijn de plannen meerdere malen ontvouwd en toegelicht ten overstaan van belangenorganisaties als redersvereniging, kapiteinsvereniging en loodsenorganisatie. Daarbij bleek steeds principe-instemming met de plannen. Ook de werkgroep Noordzee heeft zich vanuit milieu-overwegingen destijds niet verzet tegen de plannen. Voor de volledigheid wijs ik u er nog op dat er na implementatie van het vaarwegmarkeringsplan een uitgebreide monitoring van het gedrag van het scheepvaartverkeer zal plaatsvinden. </antwoord>
      <antwoord nummer="5">Op dit moment loopt er een onderzoek naar rationalisering vaarwegmarkeringsplan en is onbekend welke resultaten hieruit komen. Onderzoek naar de mogelijke effecten van het uit de vaart nemen van betonningsvaartuigen is dan ook nog niet uitgevoerd. </antwoord>
      <antwoord nummer="6">Met u ben ik van mening dat een uniforme wijze van markeren van de scheepvaartroutes op de Noordzee de voorkeur geniet. Overleg met de Duitse bevoegde nautische autoriteit heeft duidelijk gemaakt dat zij onze plannen volledig onderschrijven. Nederland is verzocht de plannen uit te voeren met van Duitse zijde de toezegging dat zij zullen volgen zodra daar operationeel de mogelijkheid voor is. Ik wijs u er op dat het verschil in markering dat nu tijdelijk zal ontstaan bij de aansluiting van het Oost Friesland-stelsel op het Duitse Bocht-stelsel zonder aanwijsbare problemen al jaren aanwezig is. Voor een reactie op de genoemde bezuinigingsplannen verwijs ik naar mijn eerder op vraag 2 gegeven antwoord. </antwoord>
      <noten afkomstig="antwoord"/>
   </antwoorden>
</kvr>
