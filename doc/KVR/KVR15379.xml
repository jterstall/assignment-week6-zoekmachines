<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (ChristenUnie) aan de staatssecretaris van Financiën over de douane in het Amsterdamse havengebied. (Ingezonden 28 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15379
</item>
         <item attribuut="Inhoud">Vragen naar aanleiding van een artikel in het NRC van 26 februari 2002, over criminaliteit in het Amsterdamse havengebied en de onmacht van de douane en de politie om in te grijpen vanwege prioriteitsstelling elders.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Handel en economie (Douane) Verkeer, vervoer en waterstaat (Havens)</item>
         <item attribuut="Trefwoorden">Criminaliteitsbestrijding Douane Havens Politie</item>
         <item attribuut="Vindplaats">Kamervragen met antwoord 2001-2002, nr. 901, Tweede Kamer</item>
         <item attribuut="Vraagnr_bij_indiening">2010207290</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="ChristenUnie">Van Dijke</persoon>
         </item>
         <item attribuut="Datum_reaktie">2002-03-26</item>
         <item attribuut="Datum_indiening">2002-02-28</item>
         <item attribuut="Document-id">KVR15379</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1893" allpagenumbers="1893 1894" vetnummer="2010207290" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15379" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="901" onderwerp="" indiendatum="2002-02-28">
         <vrager partij="ChristenUnie" oorsprong="parlement">Van Dijke</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2002-03-26">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht «Veel criminaliteit in Amsterdamse haven» <voetnoot nummer="1"/>waarin een weergave wordt gegeven van het (concept) rapport «De criminele risicokaart van het westelijk Havengebied»? </vraag>
      <vraag nummer="2">Welk percentage/welke aantallen douaniers zijn er als gevolg van prioriteitstelling elders onttrokken aan de sterkte in het Amsterdamse havengebied? Wat zijn de gevolgen van het inleveren van mankracht ten behoeve van de prioriteitstelling elders in het land (mkz en Schiphol) en eventuele andere incidentele prioriteiten buiten het Amsterdamse havengebied voor het handhavingniveau op alle (dus fiscale- en niet fiscale) taken in het westelijk havengebied? </vraag>
      <vraag nummer="3">Waaruit bestaat de zorg van de in het genoemde artikel geciteerde woordvoerder van het Ministerie van Financiën als hij zegt dat het Amsterdamse havengebied «een hele grote zorg is»? Wat heeft u gedaan om de oorzaak van deze zorg weg te nemen of te verminderen? </vraag>
      <vraag nummer="4">Bedoelt de douanewoordvoerder die veel fout ziet gaan, maar aanpakken buiten de bevoegdheid van de dienst acht, daarmee dat het staand beleid van de douane is dat bij de uitvoering van de douanecontroletaken (sommige) bevonden niet fiscale overtredingen – waartoe de douane opsporings- en afhandelingsbevoegd is – moeten worden overgedragen aan de politie? Wat moet een douanier doen als blijkt dat in zo’n geval de politie niet de capaciteit heeft om een en ander op te pakken c.q. af te wikkelen dan wel daarvoor hoegenaamd geen belangstelling toont (mogelijk als gevolg van andere prioriteitstelling)? Is de douane in dat geval gehouden de overtreder te laten gaan zonder rechtsgevolgen en zonder de overtreding te doen ophouden? Kunt u aangeven of – gelet op de situatie – douaniers hebben afgezien tegen waargenomen wetsovertredingen op te treden? </vraag>
      <vraag nummer="5">Wordt uit de rapportage niet duidelijk dat er (landelijk) te weinig «rek» in de douaneorganisatie zit, zodat een incidentele prioriteit direct tot knelpunten elders leidt? Kunt u aangeven hoeveel mensen u met het oog hierop extra aan de organisatie wilt toevoegen en op welke termijn deze mensen inzetbaar zullen kunnen zijn? </vraag>
      <vraag nummer="6">Wanneer kan de haven van Amsterdam een containerscan in gebruik nemen teneinde een adequate controle vorm te geven? </vraag>
      <vraag nummer="7">Is er in de Amsterdamse haven sprake van een structurele samenwerking tussen de diverse opsporings- en handhavingsdiensten? Is er een convenant inzake zulk een samenwerking? </vraag>
      <noten afkomstig="vraag">
         <noot nummer="1" datum="2002-02-26" bron="NRC">NRC, 26 februari 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De douane heeft in 2001 hoge prioriteit gegeven aan de fysieke controles ten behoeve van de MKZ-crisis. Voor de douane in het district Amsterdam bedroeg de gemiddelde inzet 30 fte’s. De douane heeft gedurende die periode, dus ook in Amsterdam, minder controles verricht op andere terreinen. De uitbreiding van het Schipholteam, vanwege de bestrijding van de drugskoeriers op Schiphol, wordt zolang de werving van nieuw personeel nog niet is afgerond, binnen de formatie van het douanedistrict Hoofddorp opgevangen. </antwoord>
      <antwoord nummer="3">Bij de douane Amsterdam en ook andere opsporingsinstanties is bekend dat in bepaalde delen van het Westelijk havengebied criminele activiteiten plaatsvinden. Overigens gaat het daarbij niet alleen om overtredingen van de douanewetgeving. Besloten is het douanetoezicht te intensiveren. </antwoord>
      <antwoord nummer="4">De douane controleert bij in-, uit- en doorvoer van goederen. Het gaat hierbij zowel om fiscale als niet-fiscale taken. Indien de douane bij het uitvoeren van deze controlewerkzaamheden stuit op strafbare feiten dan is de douane in een aantal gevallen bevoegd deze zelfstandig af te handelen. In andere gevallen wordt een zaak overgedragen aan de bevoegde opsporingsdienst. lndien de douane geen enkele wettelijke taak heeft op grond van bestaande wetgeving, zoals diefstal of illegale vreemdelingen, dan heeft de douaneambtenaar geen andere bevoegdheden dan de gewone burger. Zou een douaneambtenaar tijdens de uitvoering van zijn normale werkzaamheden met dergelijke strafbare feiten worden geconfronteerd, dan speelt de persoonlijke veiligheid om wel of niet op te treden een doorslaggevende rol. </antwoord>
      <antwoord nummer="5">Er zit voldoende rek in de douaneorganisatie om incidentele prioriteiten op te kunnen vangen. Behoudens de inspanningen op Schiphol vanwege de problemen met de drugskoeriers waarvoor extra douaniers worden aangetrokken, heb ik geen plannen om extra mensen aan de organisatie toe te voegen. Dit staat los van de groei die ik in de nota Rechtshandhaving Douane heb aangekondigd. Deze nota (kenmerk PFC 1999-01226M) heb ik op 19 januari 2000 aan de voorzitter van de Vaste Commissie voor Financiën gezonden. De werving van personeel blijft zoals ook in het net verschenen Beheersverslag 2001 is vermeld, voortdurend aandacht vragen. De situatie op de arbeidsmarkt in de Randstad is onverminderd gespannen. Daarbij is de uitstroom van relatief nieuw personeel op Schiphol, waar de aantrekkingskracht van het bedrijfsleven groot is, een punt van zorg. </antwoord>
      <antwoord nummer="6">Het douanedistrict Amsterdam beschikt niet over een vaste containerscan. De inzet van een vaste scan wordt pas lonend bij een volume vanaf minimaal 300 000 containers. Uitgangspunten voor aanschaf van een vaste scan zijn de kosten, de personele inzet en het aantal te scannen containers. Naar schatting bedraagt de overslag in Amsterdam nu jaarlijks 40 000 containers. Zodra de nieuwe Paragon containerterminal operationeel wordt, wordt voorzien dat de inzet van een containerscan wel rendabel zal zijn. De middelen voor aanschaf en inzet zijn daarvoor op de begroting van de douane gereserveerd. lndien noodzakelijk kunnen containers vanuit de haven van Amsterdam naar de containerscan op de Maasvlakte in Rotterdam of naar de scan op Schiphol worden overgebracht. In 2001 is dat ook enkele malen gebeurd. Daarnaast kan een tweetal trucks met scanfaciliteiten waarover de douane beschikt, worden ingezet om delen van een containerlading te scannen. </antwoord>
      <antwoord nummer="7">Samenwerking van de douane met andere diensten acht ik van groot belang. Dit is niet anders in het Amsterdamse havengebied. Er is reeds een langdurige samenwerking tussen het OM te Amsterdam en Haarlem, de KMAR, het KLPD, de politie Amsterdam-Amstelland en het douanedistrict Amsterdam. De bedoeling is om de algehele samenwerking ook vast te leggen in een convenant. Daarnaast wordt al langere tijd op convenantbasis samengewerkt met de lnspectie Milieuhygiëne betreffende milieuovertredingen, met de politie Amsterdam-Amstelland inzake autocriminaliteit en met de KMAR indien het gaat om het aantreffen van mogelijk illegale vreemdelingen. </antwoord>
      <noten afkomstig="antwoord"/>
   </antwoorden>
</kvr>
