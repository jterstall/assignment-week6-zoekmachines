<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet (RPF), Van den Berg (SGP), Van Middelkoop (GPV) en Verhagen (CDA) over een godsdienstwet in Rusland. (Ingezonden 12 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5868
</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Godsdiensten Rusland</item>
         <item attribuut="Vindplaats">Kamervragen met antwoord 1997-1998, nr. 174, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="SGP">Van den Berg</persoon>
            <persoon partij="GPV">Van Middelkoop</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1997-10-22</item>
         <item attribuut="Datum_indiening">1997-09-12</item>
         <item attribuut="Document-id">KVR5868</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="353" allpagenumbers="353 354" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5868" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="174" onderwerp="" indiendatum="1997-09-12">
         <vrager partij="RPF" oorsprong="parlement">Rouvoet</vrager>
         <vrager partij="SGP" oorsprong="parlement">Van den Berg</vrager>
         <vrager partij="GPV" oorsprong="parlement">Van Middelkoop</vrager>
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="22 oktober 1997), zie Aanhangsel Handelingen nr. 97, vergaderjaar 1997–1998">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de eerdere vragen over de door de Russische Doema aangenomen godsdienstwet, krachtens welke de rechten van kleinere geloofsgemeenschappen in Rusland werden beperkt en activiteiten van christelijke hulporganisaties uit het buitenland aan banden werden gelegd dan wel onmogelijk gemaakt? <voetnoot nummer="1"/>
      </vraag>
      <vraag nummer="2">Wilt u de Kamer informeren over de stappen die in verband van de OVSE en de Raad van Europa zijn genomen om de Russische regering te wijzen op de verplichtingen die voortvloeien uit het lidmaatschap van deze organisaties? </vraag>
      <vraag nummer="3">Klopt het dat de Russische regering, nadat president Jeltsin over het bedoelde wetsvoorstel zijn veto heeft uitgesproken, op 4 september een nieuw wetsvoorstel aan de Doema heeft gestuurd en dat daarover al deze dagen stemming zal plaatsvinden? </vraag>
      <vraag nummer="4">Is het waar dat dit nieuwe wetsvoorstel, in afwijking van het vorige voorstel, onder meer de volgende bepalingen bevat: – dat geloofsgemeenschappen om voor erkenning als religieuze organisatie in aanmerking te komen een document moeten kunnen overleggen waaruit blijkt dat zij gedurende de afgelopen 15 jaar op het betrokken grondgebied hebben bestaan; – dat, wanneer zij dat niet kunnen, zij als «religieuze groep» zeer beperkte rechten zullen genieten en bijv. alleen een eredienst mogen houden voor eigen leden; – dat alle overige activiteiten (bijbelscholen, het produceren van geestelijke lectuur, liefdadigheidswerk, evangelisatie, het uitnodigen van buitenlandse sprekers, e.d.) illegaal worden; – dat «religieuze groepen» zich elk jaar moeten laten registreren; – dat «religieuze groepen» niet langer in openbare gebouwen mogen samenkomen, maar uitsluitend in huizen van leden; – dat elke activiteit van vertegenwoordigingen in Rusland van buitenlandse religieuze organisaties verboden zijn? </vraag>
      <vraag nummer="5">Deelt u de conclusie dat dit nieuwe wetsvoorstel nog verderstrekkend is dan het vorige en dat op deze wijze feitelijk wordt teruggegrepen op het «verbodsysteem», zoals dat ten tijde van de Sovjet-Unie bestond? </vraag>
      <vraag nummer="6">Klopt het dat bij eventuele verwerping van dit wetsvoorstel door de Doema het eerder aangenomen wetsvoorstel automatisch in werking treedt, althans verder in procedure wordt genomen, en dat dit in ieder geval niet opnieuw door een veto van de president getroffen kan worden? </vraag>
      <vraag nummer="7">Bent u bereid om op zeer korte termijn langs de verschillende aangewezen kanalen (Europese Unie, Raad van Europa, OVSE) de benodigde stappen te zetten om uw verontrusting aan de Russische regering kenbaar te maken, zowel over dit nieuwe wetsvoorstel als over het feit dat de Russische regering dit heeft ingediend, nadat zij is gewezen op de strijdigheid van het vorige wetsvoorstel met onder meer de in artikel 9 van het EVRM neergelegde vrijheid van godsdienst, geweten en levensovertuiging? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, 1608, vergaderjaar 1996–1997.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Naast stappen die terzake door de EU bij de Russische autoriteiten zijn ondernomen, is deze kwestie in alle duidelijkheid aan de orde gesteld in de Permanente Raad van de OVSE, waarbij de tegen de betrokken wetgeving bestaande bezwaren naar voren zijn gebracht. Ik kan daar, voor wat Nederland betreft, nog aan toevoegen dat ook in bilaterale contacten blijk is gegeven van de hier te lande gerezen kritiek. Nu de wet eenmaal is aangenomen, zal er bij de Russische autoriteiten op worden aangedrongen dat bij de uitvoering van de nieuwe wetgeving de relevante internationale verplichtingen zullen worden gerespecteerd. </antwoord>
      <antwoord nummer="3 en 6">Nadat President Jeltsin het aanvankelijke wetsvoorstel met zijn veto had getroffen, zond hij op 4 september jongstleden een gewijzigd wetsvoorstel naar het parlement. De Doema-Commissie voor religieuze en maatschappelijke organisaties amendeerde de wet vervolgens op enkele punten, waarna het uiteindelijke wetsontwerp op 19 september eerst door de Doema en enkele dagen later door de Federatieraad werd aangenomen. Op 26 september heeft President Jeltsin het wetsvoorstel vervolgens ondertekend. Na officiële publicatie op 1 oktober jongstleden heeft het inmiddels kracht van wet verkregen. </antwoord>
      <antwoord nummer="4">Inderdaad dienen religieuze groepen op grond van de nieuwe wetgeving om voor erkenning als religieuze organisatie in aanmerking te komen een (door de nieuwe wet niet nader gepreciseerd) «document» over te leggen, waaruit blijkt dat de groep meer dan 15 jaar bestaat in een bepaald gebied. Dit document moet worden aangevraagd bij de lokale autoriteiten. Geloofsgemeenschappen die (nog) niet als «religieuze organisatie» zijn aangemerkt, kunnen op grond van de nieuwe wet alleen samenkomen in een ruimte die door een van de leden beschikbaar wordt gesteld. Zij mogen geen geestelijke lectuur produceren. Ook moeten deze «religieuze groepen» zich een maal per jaar laten registreren. Wel mogen zij erediensten houden, godsdienstonderwijs geven en religieuze opvoeding voor volgelingen verzorgen. Buitenlandse religieuze organisaties zijn weliswaar toegestaan, maar worden in hun activiteiten beperkt. Zij mogen bijvoorbeeld geen erediensten houden. </antwoord>
      <antwoord nummer="5">Hoewel tegen de thans aangenomen wet zeker nog bezwaren bestaan, is mijn algemene indruk dat sommige wijzigingen enigermate aan deze bezwaren tegemoet komen. Tegelijkertijd moet worden geconstateerd dat de wet als geheel op gespannen voet staat met het internationaal aanvaarde beginsel van algehele vrijheid van godsdienstbeleving. </antwoord>
      <antwoord nummer="7">Zie mijn antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
