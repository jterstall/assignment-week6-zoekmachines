<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Volksgezondheid, Welzijn en Sport en van Justitie over het internationaal drugbeleid. (Ingezonden 21 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17552
</item>
         <item attribuut="Inhoud">Vragen over de Nederlandse bijdrage aan de bijeenkomst van de Commissie voor verdovende middelen van de Verenigde Naties.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding</item>
         <item attribuut="Vindplaats">Kamervragen met antwoord 2002-2003, nr. 1087, Tweede Kamer</item>
         <item attribuut="Vraagnr_bij_indiening">2020309220</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2003-04-07</item>
         <item attribuut="Datum_indiening">2003-03-21</item>
         <item attribuut="Document-id">KVR17552</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2269" allpagenumbers="2269 2270" vetnummer="2020309220" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17552" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1087" onderwerp="" indiendatum="2003-03-21">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2003-04-7">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Op welke wijze is de Nederlandse regering vertegenwoordigd bij de ministeriële bijeenkomst van de Commissie voor verdovende middelen van de Verenigde Naties in Wenen, van 8 tot 17 april 2003? </vraag>
      <vraag nummer="2">Is het waar dat de productie, consumptie en handel in drugs in de wereld alleen maar zijn toegenomen sinds in 1998 werd begonnen met het tienjarenplan van de Verenigde Naties voor een drugsvrije wereld, ondanks de enorme inzet van politie en justitie? </vraag>
      <vraag nummer="3">Bent u bereid om tijdens de bijeenkomst in Wenen het Nederlandse drugsbeleid, waarin zaken als het beperken van de gezondheidsrisico’s van druggebruik, decriminalisering van softdrugs, en medische verstrekking van heroïne een rol spelen, te presenteren als mogelijk alternatief voor het huidige VN-drugbeleid? </vraag>
      <vraag nummer="4">Bent u bereid om tijdens de bijeenkomst in Wenen – al dan niet in samenwerking met andere landen waar een drugsbeleid wordt gevoerd dat is gericht op beperking van gezondheidsrisico’s van drugs – een voorstel te doen tot evaluatie van het huidige drugsbeleid van de Verenigde Naties en de VN-Conventies over drugs? </vraag>
      <vraag nummer="5">Bent u bereid het antwoord op deze vragen vóór 1 april naar de Kamer te zenden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De Nederlandse delegatie aanwezig bij de Commissie voor verdovende middelen (CND) zal worden geleid door de staatssecretaris van VWS, mw. C. Ross-van Dorp. Zij zal worden bijgestaan door de Permanent Vertegenwoordiger bij de VN in Wenen alsmede door een interdepartementale delegatie van de ministeries van VWS, van Justitie, van Financiën en van Buitenlandse Zaken. De Nederlandse inbreng in de Commissie – en met name voor het ministeriële segment op 16 en 17 april – zal na goedkeuring door de Rijksministerraad aan de Tweede Kamer worden gestuurd voordat de CND op 8 april bijeenkomt. </antwoord>
      <antwoord nummer="2">Nee. Verschillende soorten drugs en verschillende regio’s laten verschillende trends zien. In het algemeen kan gezegd worden, dat de productie van opium in 2001 scherp afnam (corresponderend met het verbod op opiumproductie door de Taliban in Afghanistan), maar sindsdien weer sterk toeneemt. Wereldwijd nam de productie van cocaïne de laatste jaren licht af en stabiliseerde zich in 2002. Inbeslagnames waren stabiel in Noord-Amerika en namen sterk af in Zuid-Amerika. 2001 was in West-Europa een trendbreuk met voorgaande jaren: inbeslagnames van cocaïne namen in dit jaar toe. Er zijn te weinig betrouwbare gegevens over cannabis om hier duidelijke uitspraken over te doen. De grootte van inbeslagnames van cannabis geeft enige indicatie dat wereldwijd de cannabisproductie en cannabishandel in de laatste jaren toegenomen is. De handel in (meta-)amfetamines was redelijk stabiel in Noord-Amerika en West-Europa. Na een toename van inbeslagnames van (meta-)amfetamines in 1999 en 2000 in Azië, namen deze in 2001 af. Inbeslagnames van XTC namen in 2001 af, na significante stijgingen in de jaren hiervoor. Ten aanzien van de consumptie van drugs kan mondiaal gezien geconstateerd worden dat het gebruik toeneemt of zich stabiliseert. Tussen verschillende regio’s en/of landen doen zich grote verschillen voor. Tevens komt het voor dat in een land of regio de consumptie van bepaalde drugs stijgt, terwijl het gebruik van andere middelen daalt. </antwoord>
      <antwoord nummer="3">Tijdens de Commission on Narcotic Drugs zal door de staatssecretaris van VWS het Nederlandse beleid gepresenteerd worden. Hierbij zal nadrukkelijk aandacht gegeven worden aan het belang van een gebalanceerde benadering van vraag- en aanbodreductie. Voorts zal dieper ingegaan worden op de mogelijkheden om de risico’s van drugsgebruik te beperken, het ontmoedigen van druggebruik, en het belang van internationale samenwerking. Het Nederlandse beleid moet overigens niet als alternatief voor of als afwijking van het huidige VN-beleid gezien worden. Het Nederlandse beleid is in lijn met de VN-verdragen waarbij Nederland partij is. </antwoord>
      <antwoord nummer="4">Een tussentijdse evaluatie van de resultaten van de inspanningen die lidstaten geleverd hebben om de toezeggingen gedaan in 1998 na te komen wordt met de komende vergadering van de Commission on Narcotic Drugs beoogd. Uitkomst van deze tussentijdse evaluatie is dat de inspanningen van de lidstaten en de VN naar aanleiding van de 20e SAVVN nog onvoldoende resultaat hebben bereikt en dat de doelstellingen in de periode tot 2003 niet volledig gerealiseerd zijn. Dit betreffen doelstellingen op het gebied van vraagvermindering, alternatieve ontwikkeling, synthetische drugs en samenwerking op rechtshandhavingsgebied, alsmede de rol van de VN. Evaluatie van de VN-Conventies over drugs is hierbij vooralsnog niet aan de orde. </antwoord>
      <antwoord nummer="5">In verband met interdepartementale afstemming is dit niet gelukt. </antwoord>
      <noten afkomstig="antwoord"/>
   </antwoorden>
</kvr>
