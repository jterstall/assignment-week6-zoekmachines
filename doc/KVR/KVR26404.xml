<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de minister van Buitenlandse Zaken over de Hongaarse minderheid in Slowakije. (Ingezonden 4 september 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26404
</item>
         <item attribuut="Inhoud">De spanningen rond de Hongaarse minderheid in Slowakije lopen op. Dit zou kunnen escaleren en daarmee een destabilisatie kunnen veroorzaken in heel Centraal Europa. Hoe kan Nederland, Europa en de OVSE hier een rol spelen om deze problemen op te lossen.</item>
         <item attribuut="Rubriek">Internationale betrekkingen (Overig) Welzijn (Minderheden)</item>
         <item attribuut="Trefwoorden">Hongarije Minderheden Slowakije</item>
         <item attribuut="Vindplaats">Kamervragen met antwoord 2006-2007, nr. 19, Tweede Kamer</item>
         <item attribuut="Vraagnr_bij_indiening">2050618410</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">2006-09-20</item>
         <item attribuut="Datum_indiening">2006-09-04</item>
         <item attribuut="Document-id">KVR26404</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="37" allpagenumbers="37 38" vetnummer="2050618410" code="0607tkkvr19" lopendefooter="Tweede Kamer, vergaderjaar 2006–2007, Aanhangsel" filenaam="KVR26404" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="19" onderwerp="" indiendatum="2006-09-4">
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-09-20">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u de berichtgeving over de opgelopen spanning rond de Hongaarse minderheid in Slowakije gevolgd? <voetnoot nummer="1"/>
      </vraag>
      <vraag nummer="2">Deelt u de mening dat dit een zorgelijke ontwikkeling is, zeker in het licht van het feit dat deze spanningen, die met name in de eerste helft van de jaren negentig hoog opliepen, sinds een aantal jaren juist sterk waren afgenomen? </vraag>
      <vraag nummer="3">Deelt u de mening dat het geweld en de vijandigheid tegen etnische Hongaren in Slowakije die in Slowakije in het openbaar Hongaars spreken, en de daaropvolgende reacties in Hongarije een escalatie kunnen veroorzaken die destabiliserend kan werken op de situatie in heel Centraal Europa? Leiden de reacties in Hongarije, zoals de toenemende nationalistische retoriek, inmiddels ook tot spanningen rond de Hongaarse minderheid in Roemenië? </vraag>
      <vraag nummer="4">Ziet u mogelijkheden voor Nederlandse dan wel Europese steun aan de oproep van de Hongaarse premier om wreedheden niet met wreedheden te beantwoorden en nationalisme niet met nationalisme? Zo ja, waaruit zou deze steun kunnen bestaan? </vraag>
      <vraag nummer="5">Indien u de mening deelt dat deze situatie de goede verstandhouding tussen Europese lidstaten ernstig kan verstoren, ultranationalisme en xenofobie in de Europese Unie kan aanwakkeren en zelfs een bedreiging zou kunnen gaan vormen voor de stabiliteit in Centraal- en Oost- Europa, bent u dan bereid zich ervoor in te spannen dat de EU haar goede diensten aanbiedt om tot een oplossing van het probleem te komen en dat de Hoge Commissaris inzake Nationale Minderheden van de OVSE wordt gevraagd zich met spoed over deze kwestie te buigen? </vraag>
      <noten afkomstig="vraag">
         <noot nummer="1" datum="2006-08-31" bron="O.a. de Volkskrant" titel="Hongaren in de knel in Slowakije">O.a. de Volkskrant, 31 augustus 2006: «Hongaren in de knel in Slowakije»</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">De toename van het aantal incidenten en het meest recente incident van een vrouw die werd gemolesteerd omdat zij in de Slowaakse stad Nitra in het openbaar in het Hongaars stond te telefoneren, zijn reden tot zorg. De ontwikkelingen in Slowakije en Hongarije worden door mij nauwlettend gevolgd. Tot nu toe is er geen aanleiding te veronderstellen dat de incidenten en provocaties over-en-weer onderdeel uitmaken van anti-Hongaars dan wel anti-Slowaaks regeringsbeleid. Beide regeringen beamen het belang van goede samenwerking en proberen toegenomen spanningen rond de Hongaarse minderheid in Slowakije in goed bilateraal overleg op te lossen. Van toegenomen spanningen rond de Hongaarse minderheid in Roemenië, al dan niet geïnspireerd door de ontwikkelingen in Slowakije en Hongarije is, voor zover mij bekend geen sprake. </antwoord>
      <antwoord nummer="4 en 5">De oproep van de Hongaarse premier Gyurczany, die ik onderschrijf, is door de Slowaakse premier Fico beantwoord met een verklaring waarin hij alle uitingen van intolerantie veroordeelt. Mijn Hongaarse en Slowaakse ambtgenoten Göncz en Kubis hebben elkaar op 6 september ontmoet en afgesproken de gemengde commissie Hongaars-Slowaakse commissie op 22 september a.s. bijeen te roepen. Begin oktober is Visegrad-overleg op het niveau van de regeringsleiders voorzien. Ik ondersteun de aanpak van beide regeringen te komen tot een inhoudelijke dialoog. Zolang de betrokken regeringen er alles aan doen de situatie niet verder te doen escaleren is het beter beide EU-lidstaten de tijd te gunnen de gemoederen tot bedaren te brengen. Nederland, alsook de Europese Unie en andere multilaterale organisaties hebben wel de taak de ontwikkelingen te blijven volgen. Overigens kan de OVSE Hoge Commissaris inzake Nationale Minderheden altijd eigener beweging regeringen op hun verplichtingen ter zake aanspreken, wanneer hij zulks dienstig acht. </antwoord>
      <noten afkomstig="antwoord"/>
   </antwoorden>
</kvr>
