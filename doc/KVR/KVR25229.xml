<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vietsch (CDA) aan de minister van Volkshuisvesting, Ruimtelijke Ordening en Milieubeheer over toegankelijkheid voor gehandicapten. (Ingezonden 3 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25229
</item>
         <item attribuut="Inhoud">Vraag of alle overheidsgebouwen (o.a. de Eerste en Tweede Kamer) beschikken over een geldig vignet waaruit blijkt dat zij goed toegankelijk zijn voor gehandicapten.</item>
         <item attribuut="Rubriek">Bouw (Bouwvoorschriften) Bouw (Gebouwen) Staats- en bestuursrecht (Parlement) Staats- en bestuursrecht (Rijksoverheid) Welzijn (Lichamelijk gehandicapten)</item>
         <item attribuut="Trefwoorden">Bouwvoorschriften Eerste Kamer Gebouwen Lichamelijk gehandicapten Overheid Tweede Kamer</item>
         <item attribuut="Vindplaats">Kamervragen met antwoord 2005-2006, nr. 1149, Tweede Kamer</item>
         <item attribuut="Vraagnr_bij_indiening">2050609080</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Vietsch</persoon>
         </item>
         <item attribuut="Datum_reaktie">2006-03-28</item>
         <item attribuut="Datum_indiening">2006-03-03</item>
         <item attribuut="Document-id">KVR25229</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2443" allpagenumbers="2443 2444" vetnummer="2050609080" code="0506tkkvr1149" lopendefooter="Tweede Kamer, vergaderjaar 2005–2006, Aanhangsel" filenaam="KVR25229" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1149" onderwerp="" indiendatum="2006-03-3">
         <vrager partij="CDA" oorsprong="parlement">Vietsch</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-03-28">
         <antwoorder functie="mininster" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat iemand die de deur van zijn bedrijfspand te smal maakt voor een rolstoel of op een andere manier zijn bedrijfspand niet goed toegankelijk maakt voor gehandicapten, sinds 1 januari 2006 strafrechtelijk kan worden vervolgd? <voetnoot nummer="1"/>
      </vraag>
      <vraag nummer="2">Deelt u de mening dat alle overheidsgebouwen moeten voldoen aan de eisen voor goede toegankelijkheid van gehandicapten en dat zij moeten beschikken over een geldig vignet dat aanduidt dat het gebouw inderdaad toegankelijk is? </vraag>
      <vraag nummer="3">Beschikken gebouwen van de Eerste en Tweede Kamer en de ministeries over een geldig vignet? Zo neen, welke gebouwen niet en waarom niet? </vraag>
      <vraag nummer="4">Op welke termijn hebben de gebouwen van de Eerste en Tweede Kamer en alle andere overheidsgebouwen een geldig vignet dat aangeeft dat de gebouwen goed toegankelijk zijn? </vraag>
      <noten afkomstig="vraag">
         <noot nummer="1">NEN BouwMail nr 2 /2006</noot>
      </noten>
   </vragen>
   <antwoorden aantal="4">
      <antwoord nummer="1">Sinds 1 januari 2006 is het Wetboek van Strafrecht gewijzigd waardoor discriminatie wegens een lichamelijke, psychische of verstandelijke handicap in het sociaal-economisch verkeer strafbaar is gesteld. Deze wijziging maakt strafrechtelijk optreden mogelijk als gehandicapten door personen of instellingen zonder redelijke grond worden verhinderd om op gelijke voet deel te nemen aan het sociaal-economisch verkeer. De rechter zal per geval oordelen over de vraag of er sprake is van het zonder redelijke grond belemmeren van de mogelijkheden van gehandicapten tot deelname aan het sociaal-economisch verkeer. Daarbij zal de rechter in beginsel aansluiten bij de geldende normen voor toegankelijkheid. Ten aanzien van het door u genoemde voorbeeld staan deze normen vermeld in het Bouwbesluit 2003. Goede naleving en handhaving van deze voorschriften voorkomt dat gebouwen onvoldoende toegankelijk worden gemaakt voor gehandicapten. </antwoord>
      <antwoord nummer="2" voetnoot="1 2">Overheidsgebouwen dienen net als alle andere gebouwen in ons land te voldoen aan de toegankelijkheidseisen uit het Bouwbesluit 2003. Deze eisen zijn gebaseerd op de bouwtechnische bepalingen in het Handboek voor Toegankelijkheid van de Federatie Nederlandse Gehandicaptenraad <voetnoot nummer="1"/>. De Rijksgebouwendienst hanteert sinds 1990 het uitgangspunt dat alle rijksgebouwen integraal toegankelijk dienen te zijn. De Rijksgebouwendienst gebruikt hiervoor sinds 1996 een eigen toegankelijkheidsgids die gebaseerd is op het bovengenoemde Handboek voor Toegankelijkheid. Zoals reeds in eerdere antwoorden op schriftelijke vragen is aangegeven <voetnoot nummer="2"/>geldt er geen publiekrechtelijke verplichting tot het verkrijgen van het Internationaal Toegankelijkheidssymbool (ITS), omdat dit vignet een particulier initiatief betreft dat na een keuring onder auspiciën van de Chronisch Zieken en Gehandicaptenraad (CG-Raad) wordt uitgereikt door het Landelijk Bureau Toegankelijkheid (LTB). Het al dan niet aanvragen van een vignet behoort daarmee tot de eigen keus en verantwoordelijkheid van de gebouwgebruiker. </antwoord>
      <antwoord nummer="3">Het gebouw van de Eerste Kamer heeft geen ITS-vignet, omdat vanwege onder meer de monumentstatus niet alle voor het verkrijgen van het vignet noodzakelijke voorzieningen in het gebouw kunnen worden aangebracht. Wel zijn door de Rijksgebouwendienst toegankelijkheidsvoorzieningen aangebracht waar dat mogelijk is. Het gebouw van de Tweede Kamer was in het verleden voorzien van een ITS-vignet. Echter, als gevolg van aanvullende beveiligingseisen zijn delen van het gebouw momenteel niet integraal toegankelijk. Daardoor wordt niet meer aan alle eisen voor het ITS-vignet voldaan. Momenteel worden de toegankelijkheidsgebreken geïnventariseerd. Daarna zullen in overleg tussen de Tweede Kamer en de Rijksgebouwendienst de noodzakelijke verbeteringen worden aangebracht. Alle door de Rijksgebouwendienst beheerde overheidsgebouwen zijn in principe conform de bepalingen in de Rgd-toegankelijkheidsgids integraal toegankelijk. Nieuwe gebouwen worden in aanvulling op de toegankelijkheidseisen uit het Bouwbesluit 2003 gebouwd conform de eisen uit de bovengenoemde toegankelijkheidsgids. Van uitgereikte ITS-vignetten wordt door de rijksoverheid geen registratie bijgehouden. </antwoord>
      <antwoord nummer="4">Zoals hierboven aangegeven is het ITS-vignet een vrijwillig instrument om te laten zien dat een gebouw integraal toegankelijk is. Gebouweigenaren kunnen dus niet worden verplicht het ITS-vignet te verkrijgen. Of door de Rijksgebouwendienst beheerde gebouwen van een vignet worden voorzien is aan de gebruikers van de betreffende gebouwen die daarvoor een toetsing kunnen laten uitvoeren door het LTB. </antwoord>
      <noten afkomstig="antwoord">
         <noot nummer="1">Wijk, M, Handboek voor Toegankelijkheid, 3e druk 1998</noot>
         <noot nummer="2" datum="2001-05-16" bron="Zie o.a. Tweede Kamer, vergaderjaar 1995–1996, Aanhangsel 372,, 19 december 1995, Tweede Kamer, vergaderjaar 1999–2000, Aanhangsel 1498,, 29 juni 2000 en Tweede Kamer, vergaderjaar 2000–2001, Aanhangsel 1197,">Zie o.a. Tweede Kamer, vergaderjaar 1995–1996, Aanhangsel 372,, 19 december 1995, Tweede Kamer, vergaderjaar 1999–2000, Aanhangsel 1498,, 29 juni 2000 en Tweede Kamer, vergaderjaar 2000–2001, Aanhangsel 1197,, 16 mei 2001</noot>
      </noten>
   </antwoorden>
</kvr>
