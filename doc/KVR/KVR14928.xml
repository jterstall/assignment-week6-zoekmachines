<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Justitie over problemen tussen justitie en providers bij kinderporno-onderzoek. (Ingezonden 12 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14928
</item>
         <item attribuut="Inhoud">Vragen naar aanleiding van een bericht in Trouw van 7 december 2001 dat bij 2 recente internationale opsporingsoperaties ten aanzien van personen die digitale kinderporno hadden besteld, in Nederland arrestaties achterwege zijn gebleven doordat internetproviders geen medewerking verleenden.</item>
         <item attribuut="Rubriek">Communicatie, media en informatievoorziening (Netwerken) Staats- en bestuursrecht (Privacy) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen)</item>
         <item attribuut="Trefwoorden">Computernetwerken Kindermishandeling Opsporingen Pornografie Privacy</item>
         <item attribuut="Vindplaats">Kamervragen met antwoord 2001-2002, nr. 511, Tweede Kamer</item>
         <item attribuut="Vraagnr_bij_indiening">2010203510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2002-01-18</item>
         <item attribuut="Datum_indiening">2001-12-12</item>
         <item attribuut="Document-id">KVR14928</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1071" allpagenumbers="1071 1072" vetnummer="2010203510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14928" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="511" onderwerp="" indiendatum="2001-12-12">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-01-18">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van het bericht «Verdachten komen goed weg» in Trouw van 7 december jl.? </vraag>
      <vraag nummer="2">Is de constatering juist dat bij twee recente internationale opsporingsoperaties ten aanzien van personen die digitale kinderporno hadden besteld, in Nederland een aantal arrestaties achterwege zijn gebleven doordat internetproviders geen medewerking verleenden? Zo ja, wat is de omvang van het probleem en welke acties zijn reeds genomen dan wel worden in verband daarmee alsnog ingesteld? </vraag>
      <vraag nummer="3">Is er een toereikende juridische grondslag voor het vorderen van gegevens van internetproviders in het kader van een strafrechtelijk onderzoek? Zijn er in dit verband ingrijpende verschillen met de regelgeving in andere landen die medewerking verleenden aan dergelijke opsporingsonderzoeken? </vraag>
      <vraag nummer="4">In hoeverre stuit de medewerking van Nederlandse internetproviders op wettelijke regels ter bescherming van de privacy? </vraag>
      <vraag nummer="5">Wat is uw oordeel over de stelling van de Nederlandse internetproviders dat een door hen gewenste vrijwaringsregeling nodeloos wordt opgehouden? Wanneer zal een dergelijke regeling tot stand zijn gebracht? </vraag>
      <vraag nummer="6">Welke aanhangige en welke voorgenomen wetsvoorstellen hebben direct of indirect betrekking op het verstrekken van gegevens door interproviders aan politie en justitie? Hoe staat het met de voortgang daarvan? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Bij een tweetal recente internationale acties tegen kinderpornografie is het niet mogelijk gebleken tien mogelijke verdachten op te sporen omdat enkele internetproviders weigerden de voor nader onderzoek vereiste persoonsgegevens (zogenaamde NAW-gegevens) te verstrekken. Daar waar, naar analogie van reeds langer bestaande afspraken met telecomaanbieders omtrent het bevragen van identificerende gegevens, in voorkomende gevallen een zelfde verzoek wordt gedaan aan internet service providers, weigert een klein aantal providers hun medewerking bij het verstrekken van deze gegevens. Motivatie voor de weigering is een beroep op de wet Bescherming Persoonsgegevens en een verschil van interpretatie met betrekking tot de bevoegdheden van de officier van justitie ingevolge het wetboek van Strafvordering. Zeer recent heeft het openbaar ministerie aangeboden een overleg met deze providers te organiseren teneinde uit deze impasse te komen. </antwoord>
      <antwoord nummer="3, 4 en 6" voetnoot="1">Het opvragen van de gegevens waar het hier om gaat – zogenaamde NAW – gegevens (naam, adres, woonplaats en andere identificerende gegevens) geschiedt op basis van vrijwilligheid op grond van artikel 43 van de Wet bescherming Persoonsgegevens (WBP). Artikel 43 biedt de mogelijkheid een uitzondering te maken op het beginsel van het verenigbaar gebruik van artikel 9 WBP. Dit houdt in dat gegevens verwerkt kunnen worden in afwijking van het oorspronkelijke doel waarvoor de gegevens zijn vergaard. Voor zover dit noodzakelijk is ter voorkoming, opsporing en vervolging van strafbare feiten kan een uitzondering worden gemaakt op het beginsel van het verenigbaar gebruik. Artikel 43 WBP sluit aan bij het oude artikel 11, tweede lid van de wet Persoonsregistraties (WPR); niet beoogd is met artikel 43 WBP een inhoudelijke wijziging aan te brengen ten opzichte van het (oude) artikel 11, tweede lid, WPR. Dit betekent dat de verantwoordelijke voor de gegevens een afweging dient te maken of in het concrete geval een uitzondering gemaakt kan worden op het beginsel van verenigbaar gebruik. De verantwoordelijke dient daarbij de belangen van de geregistreerde en de opsporingsbelangen tegen elkaar af te wegen. In deze belangenafweging spelen de beginselen van proportionaliteit en subsidiariteit een centrale rol: de inbreuk op de belangen van de bij de verwerking van persoonsgegevens betrokkene mag niet onevenredig zijn in verhouding tot het met het verwerken te dienen doel en het doel waarvoor de persoonsgegevens worden verwerkt, dient in redelijkheid niet op andere voor de bij de verwerking van persoonsgegevens betrokkene minder nadelige wijze te kunnen worden verwerkelijkt. In de praktijk betekent dit dat de internet service provider een afweging dient te maken of in het kader van een strafrechtelijk onderzoek NAW gegevens verstrekt kunnen worden. Deze afweging is niet altijd eenvoudig te maken. De internet service provider kan niet altijd inschatten hoe belangrijk de gegevens voor de opsporing zijn. Indien achteraf blijkt dat de gegevens ten onrechte zijn verstrekt is hij bovendien aansprakelijk, indien de persoon over wie gegevens zijn verstrekt daardoor schade heeft geleden. Ook de commissie Strafvorderlijke gegevensvergaring in de informatiemaatschappij (naar haar voorzitter ook wel de commissie Mevis) heeft in haar rapport geconstateerd dat zich bij gegevensvergaring op basis van vrijwilligheid diverse knelpunten voordoen. De commissie is dan ook van oordeel dat voor strafvorderlijk onderzoek niet uitsluitend kan worden vertrouwd op vrijwillige medewerking van derden. De te onderscheiden belangen wordt daarmee onvoldoende recht gedaan en er bestaat onhelderheid over de vraag in welke gevallen welke gegevens gevraagd en verstrekt moeten worden. Dat de grondslag in de WBP voor de opsporingspraktijk tot problemen kan leiden, toont ook de onderhavige casus aan. De meerderheid van de internetproviders verschaft in een geval als het onderhavige (kinderpornografie) de gevraagde identificerende gegevens. Er is echter een zeer klein aantal providers dat weigert met een beroep op het recht op bescherming van de persoonlijke levenssfeer om gegevens te verstrekken. Mij is niet gebleken dat zich bij andere betrokken landen, waaronder de Verenigde Staten, Duitsland, Italië en het Verenigd Koninkrijk, dergelijke problemen hebben voorgedaan. De wetgeving van Duitsland en het Verenigd Koninkrijk kennen plichten tot het verstrekken van gegevens, waaronder NAW- en nummergegevens, ten behoeve van de opsporing van strafbare feiten. Overigens laat de regeling van bevoegdheden door de verschillen in rechtssystemen tussen de diverse landen zich moeilijk vergelijken. De hiervoor beschreven problematiek is reden geweest om te komen tot een wettelijke regeling van een bevoegdheid voor opsporingsambtenaren tot het vorderen van gebruikersgegevens (NAW- en nummergegevens) van de aanbieders van openbare telecommunicatienetwerken en -diensten. Een daartoe strekkend wetsvoorstel (vorderen gegevens telecommunicatie) is op 24 oktober 2001 ingediend bij de Kamer <voetnoot nummer="1"/>. </antwoord>
      <antwoord nummer="5">Het openbaar ministerie heeft aan de Branchevereniging Nederlandse Internet Providers (NLIP) een voorstel gedaan voor te gebruiken standaardformulieren ten behoeve van het bevragen van identificerende gegevens. In die formulieren was een vrijwaringsregeling voor de internet providers opgenomen. De NLIP heeft haar leden ontraden aan de door het openbaar ministerie voorgestelde procedure mee te werken. De indruk die door de NLIP wordt gewekt dat vanuit justitie een vrijwaringsregeling nodeloos wordt opgehouden, is derhalve onjuist. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 059, nrs. 1 en 2, vergaderjaar 2001–2002">Kamerstuk 28 059, nrs. 1 en 2, vergaderjaar 2001–2002</noot>
      </noten>
   </antwoorden>
</kvr>
