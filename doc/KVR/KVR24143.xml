<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Buitenlandse Zaken en voor Ontwikkelingssamenwerking over de situatie in Myanmar/Birma naar aanleiding van het besluit van het Global Fund van de VN. (Ingezonden 6 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24143
</item>
         <item attribuut="Inhoud">Vragen naar aanleiding van het besluit van het Global Fund van de VN, naar aanleiding van reisbeperkingen van medewerkers, om haar werkzaamheden bij de bestrijding van HIV/AIDS, TBC en malaria stop te zetten. Ook op andere terreinen verslechtert de situatie, zoals gaswinnings- en pijpleidingsprojecten waar dwangarbeid zou voorkomen. Indiener wil dat Nederland gaat overleggen met China en Frankrijk, gezien de economische belangen van die landen in Birma.</item>
         <item attribuut="Rubriek">Gezondheidszorg (Ziekten en ziektepreventie) Internationale betrekkingen (Verenigde Naties) Staats- en bestuursrecht (Grondrechten)</item>
         <item attribuut="Trefwoorden">Birma Infectieziekten Mensenrechten VN</item>
         <item attribuut="Vindplaats">Kamervragen met antwoord 2005-2006, nr. 205, Tweede Kamer</item>
         <item attribuut="Vraagnr_bij_indiening">2040520930</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2005-10-27</item>
         <item attribuut="Datum_indiening">2005-09-06</item>
         <item attribuut="Document-id">KVR24143</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="437" allpagenumbers="437 438" vetnummer="2040520930" code="0506tkkvr205" lopendefooter="Tweede Kamer, vergaderjaar 2005–2006, Aanhangsel" filenaam="KVR24143" issn-nummer="ISSN0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="205" onderwerp="" indiendatum="2005-09-6">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="27 oktober 2005), zie ook Aanhangsel Handelingen nr. 132, vergaderjaar 2005–2006">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het besluit van het Global Fund van de VN, naar aanleiding van reisbeperkingen van medewerkers, om haar werkzaamheden bij de bestrijding van hiv/aids, tbc en malaria in Birma stop te zetten definitief? Zo ja, deelt u de mening dat het regime in Birma zich in toenemende mate isoleert van internationale organisaties? Deelt u de mening dat dit de noodzaak tot sancties tegen het regime vergroot? Indien neen, waarom niet? <voetnoot nummer="1"/>
      </vraag>
      <vraag nummer="2">Deelt u de mening dat het gezien de politieke situatie in Birma nodig is deze situatie op de agenda van de Veiligheidsraad te krijgen en de Veiligheidsraad een prominente Birma gezant te laten benoemen? </vraag>
      <vraag nummer="3">Bent u bereid met het oog op de top tussen de EU en China, begin september 2005, in deze top de Chinese rol met betrekking tot Birma aan de orde te stellen? Indien neen, waarom niet? </vraag>
      <vraag nummer="4">Bent u bereid Chinese regering te wijzen op de negatieve gevolgen van de grote hoeveelheden illegaal gekapt Birmees hout dat naar China wordt uitgevoerd? Indien neen, waarom niet? </vraag>
      <vraag nummer="5" voetnoot="2 3">Bent u op de hoogte van de voortdurende berichten over dwangarbeid en andere mensenrechtenschendingen in het gebied van de Yadana-gaspijpleiding, waarin de Franse oliemaatschappij Total deelneemt in een consortium met onder andere het Birmese staatsbedrijf Myanmar Oil and Gas Enterprise (MOGE), in Zuid-Birma? <voetnoot nummer="2"/>Bent u bekend met de berichten dat Total geïnteresseerd is in nieuwe gaswinningsprojecten in Birma? <voetnoot nummer="3"/>
      </vraag>
      <vraag nummer="6">Is het u bekend dat diverse mensenrechten- en milieuorganisaties beschuldigingen hebben geuit ten aanzien van de medeverantwoordelijkheid van Total bij mensenrechtenschendingen en milieuschade die direct en indirect het gevolg zijn van de aanleg, het onderhoud en de beveiliging van de Yadana-pijpleiding in Birma? </vraag>
      <vraag nummer="7" voetnoot="3">Bent u bekend met de kritiek van Birmese oppositionele groeperingen en mensenrechtenorganisaties dat Total, vanwege haar investeringen in Birma, grote invloed heeft op het Birma-beleid van de Franse regering? Deelt u de mening dat hierdoor de gehele Birma-politiek van de EU al jarenlang wordt verzwakt? Indien neen, waarom niet? <voetnoot nummer="3"/>
      </vraag>
      <vraag nummer="8">Bent u bereid om, gelet op de gevolgen voor mens en milieu, alsmede de grote inkomsten van de Birmese militaire dictators uit het Yadana-gaswinningsproject, de onwenselijkheid van eventuele nieuwe investeringen door Total in Birma aan te kaarten bij het bedrijf en/of de Franse regering? Zo ja, op welke wijze? Indien neen, waarom niet? Bent u bereid om de zorg over de voortdurende mensenrechtenschendingen en milieuschade in het Yadana-pijpleidinggebied over te brengen aan Total, bijvoorbeeld via de Franse regering? Indien neen, waarom niet? </vraag>
      <vraag nummer="9">Bent u bereid om u binnen de EU in te zetten om de beperkte economische sancties die de EU in oktober 2004 tegen Birma heeft ingesteld uit te breiden naar voor het Birmese regime van levensbelang zijnde sectoren, in het bijzonder sancties gericht tegen de door de junta geëxploiteerde export van grondstoffen als aardgas, hout en edelstenen (inclusief een verbod op samenwerking tussen Europese bedrijven met het Birmese staatsbedrijf MOGE en een importverbod van met name hout in de EU)? Indien neen, waarom niet? </vraag>
      <noten afkomstig="vraag">
         <noot nummer="1" titel="Burma urges UNaid fund to stay">«Aids organisation to leave Burma», 19 August 2005, zie http://news.bbc.co.uk/2/hi/asia-pacific/4166418.stm en «Burma urges UNaid fund to stay» 23 augustus 2005; zie http://news.bbc.co.uk/2/hi/asia-pacific/4175760.stm</noot>
         <noot nummer="2" datum="2005-04-25" bron="Zie bv. Kaowao News Group, 4 juni 2005 en Earth Rights International in een brief aan ChevronTexaco">Zie bv. Kaowao News Group, 4 juni 2005 en Earth Rights International in een brief aan ChevronTexaco, 25 april 2005</noot>
         <noot nummer="3">Zie bv. Total Denial Continues (Earth Rights International, 2000), Totalitarian Oil: Fuelling the Oppression in Burma (Burma Campaign UK, 2005) en Total Totalitair (Burma Centrum Nederland, 2005)</noot>
      </noten>
   </vragen>
   <antwoorden aantal="7">
      <antwoord nummer="1">Als gevolg van beperking door het Birmese regime van de bewegingsruimte voor de medewerkers van het Global Fund, heeft deze organisatie zich genoodzaakt gezien om het lopende programma in Birma te beëindigen. Door deze beperking kon het Global Fund niet meer voldoen aan de strikte voorwaarden die het Global Fund aan zijn programma’s stelt. Het Birmese regime heeft in de afgelopen tijd een aantal maatregelen genomen die het werken voor internationale organisaties en NGO’s moeilijker maakt. Vooralsnog blijft het mogelijk humanitaire hulp te bieden. Het EU-beleid ten aanzien van Birma, zoals verwoord in het Gemeenschappelijk Standpunt, kent een combinatie van maatregelen, waaronder specifieke gerichte sancties. Artikel 5 van het Gemeenschappelijk Standpunt voorziet in de mogelijkheid humanitaire hulp te blijven bieden. Aanscherping van de sancties zou het uitgebalanceerde sanctiebeleid in het EU-beleid kunnen verstoren. De regering heeft vernomen dat een aantal VN-organisaties en bilaterale donoren voornemens is een «technical task force» op te zetten teneinde te bezien hoe de activiteiten met betrekking tot HIV/AIDS, malaria en tbc in Birma kunnen worden voortgezet. De regering zal deze ontwikkelingen volgen. </antwoord>
      <antwoord nummer="2">De regering zou het toejuichen als de VNVeiligheidsraad de zorgwekkende politieke en mensenrechtensituatie in Birma op de agenda zette. Zoals echter reeds eerder gesignaleerd is de kans daarop klein zolang de Volksrepubliek China zich tegen agendering verzet. Nederland en de EU hebben, bij herhaling steun uitgesproken voor de Speciaal Gezant van de Secretaris-Generaal van de VN voor Birma, Tan Sri Razali Ismail, sinds diens benoeming op 1 april 2000. Nederland en de EU blijven aandringen op spoedige toelating van de heer Tan Sri Razali Ismail tot Birma. Tevens hebben Nederland en de EU steeds gepleit voor toelating tot Birma van de Speciaal Rapporteur van de Commissie voor de Rechten van de Mens. </antwoord>
      <antwoord nummer="3 en 4">Tijdens de Top-ontmoeting met China op 5 september jl. is van de zijde van de EU de situatie in Birma aan de orde gesteld en is China gevraagd zijn politieke invloed uit te oefenen ten gunste van politieke verandering in Birma. Hoewel China van mening is dat het proces van democratisering in Birma een interne aangelegenheid is, heeft China toegezegd de Birmese autoriteiten de boodschap over te brengen van de noodzaak van democratisering en nationale verzoening. De EU en China hebben in de na de Top uitgegeven gemeenschappelijke verklaring afgesproken samen te werken om illegale houtkap in de Aziatische regio tegen te gaan. </antwoord>
      <antwoord nummer="5 en 6">Ja. </antwoord>
      <antwoord nummer="7">De onderhandelingen binnen de EU over handhaving en aanscherping van economische maatregelen jegens Birma, een jaar geleden, zijn moeizaam verlopen. De regering is er voorstander van dat ook in de olie- en gassector door die maatregelen druk wordt uitgeoefend, maar de mogelijkheden daartoe lijken niet groot, gezien het beginsel van unanimiteit bij de besluitvorming. </antwoord>
      <antwoord nummer="8">Zoals bekend geven de ministeries van Economische Zaken, van Sociale Zaken en Werkgelegenheid en van Buitenlandse Zaken uitvoering aan het Nederlandse ontmoedigingsbeleid inzake Birma. De Nederlandse regering ontmoedigt Nederlandse economische activiteiten in dit land. Nederlandse bedrijven kunnen door de regering worden aangesproken op hun gedrag in Birma. Dit is meerdere keren gebeurd in het verleden, bijvoorbeeld in januari 2004 toen de staatssecretaris van Economische Zaken Nederlandse reisorganisaties wees op het overheidsstandpunt inzake economische activiteit in Birma. Daarnaast is het kabinetsbeleid om maatschappelijk verantwoord ondernemen actief te promoten onder het bedrijfsleven. Bij internationaal ondernemen vormen de OESO-Richtlijnen voor Multinationale Ondernemingen de leidraad. De regering acht het niet haar taak om Franse bedrijven aan te spreken op hun gedrag in Birma op basis van ons ontmoedigingsbeleid. Wel vragen wij in EU-, IAO- en in OESO-verband keer op keer aandacht voor de situatie in Birma. </antwoord>
      <antwoord nummer="9">Aanscherping van economische sancties tegen Birma zonder een daaraan ten grondslag liggende resolutie van de VNVeiligheidsraad zou de Europese Unie mogelijk in conflict brengen met de WTO. Ten aanzien van hout en edelstenen bestaat het probleem dat de origine van deze producten moeilijk kan worden vastgesteld. Mede gezien de gebrekkige grenscontroles in bepaalde delen van Birma en de aanwezigheid van identieke producten in Birma’s buurlanden, zou de effectiviteit van een uitbreiding van sancties gericht op de export van hout en edelstenen minimaal zijn. Een verbod op samenwerking van bedrijven uit de lidstaten van de Europese Unie met de Myanmar Oil and Gas Enterprise (MOGE) vergt een unaniem besluit. De haalbaarheid daarvan, die op voorhand niet hoog mag worden ingeschat, is de regering bereid te onderzoeken. </antwoord>
      <noten afkomstig="antwoord"/>
   </antwoorden>
</kvr>
