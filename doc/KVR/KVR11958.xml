<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over tariefsverlaging voor advocaten. (Ingezonden 31 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11958
</item>
         <item attribuut="Inhoud">Vragen betreffen 'forse' tariefsverlagingen voor advocaten arbeidsrecht, sociale zekerheidsrecht en vreemdelingenrecht, die met name de sociale advocatuur zouden treffen.</item>
         <item attribuut="Rubriek">Burgerlijk recht en burgerlijk procesrecht (Rechtsbijstand)</item>
         <item attribuut="Trefwoorden">Advocaten Rechtshulp</item>
         <item attribuut="Vindplaats">Kamervragen met antwoord 1999-2000, nr. 1507, Tweede Kamer</item>
         <item attribuut="Vraagnr_bij_indiening">2990011740</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-07-03</item>
         <item attribuut="Datum_indiening">2000-05-31</item>
         <item attribuut="Document-id">KVR11958</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3425" allpagenumbers="3425 3426" vetnummer="2990011740" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11958" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1507" onderwerp="" indiendatum="2000-05-31">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="3 juli 2000), zie ook Aanhangsel Handelingen nr. 1426, vergaderjaar 1999–2000">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Nieuwe regels toevoegingsvergoedingen»? <voetnoot nummer="1"/>
      </vraag>
      <vraag nummer="2">Deelt u de conclusie dat met name advocaten die gespecialiseerd zijn in arbeidsrecht, sociale zekerheidsrecht en vreemdelingenrecht te maken krijgen met forse tariefsverlagingen? </vraag>
      <vraag nummer="3">Wat is uw reactie op die conclusie? </vraag>
      <vraag nummer="4">Wat vindt u van de constatering dat deze tariefsverlagingen met name een bedreiging zijn voor de sociale advocatuur? </vraag>
      <vraag nummer="5">Ziet u in deze bevindingen aanleiding om het uurtarief mogelijk nog extra te verhogen? </vraag>
      <noten afkomstig="vraag">
         <noot nummer="1" datum="2000-05-26" bron="Advocatenblad 11">Advocatenblad 11, 26 mei 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Neen. </antwoord>
      <antwoord nummer="3">Het Besluit vergoedingen rechtsbijstand 2000 is sedert 1 januari 2000 van kracht. Gezien de relatief korte tijd die sedertdien is verlopen is het nog niet mogelijk de precieze gevolgen van het nieuwe vergoedingenstelsel voor de inkomens van betrokken rechtsbijstandverleners te overzien. De mogelijke inkomenswijzigingen ten gevolge het nieuwe stelsel zijn tijdens de voorhangprocedure van het Bvr 2000 voor Uw Kamer aanleiding geweest een groot aantal vragen te stellen. Aan een aantal van deze vragen lag een eerder artikel van de heer mr. E. van den Boogaard in het blad Rechtshulp ten grondslag. Beide artikelen hebben een gelijke strekking. In mijn brief van 10 februari 1999 aan de Kamer heb ik de vragen van de Kamer beantwoord en heb ik tevens uitgebreid stilgestaan bij enkele hoofdoverwegingen die ten grondslag liggen aan het nieuwe stelsel en de te verwachten gevolgen voor de inkomens van de rechtsbijstandverleners. Ter beantwoording van de thans voorliggende vraag zal ik nogmaals op de voornaamste punten ingaan. Voor het overige mag ik verwijzen naar mijn brief van 10 februari 1999. Aan de herziening van het vergoedingenstelsel ligt het advies van de Commissie Herijking vergoedingen (de Commissie Maan) ten grondslag. Uitgangspunt van het nieuwe stelsel is de wens de in het oude stelsel bestaande onevenwichtigheden in de vergoedingen voor rechtsbijstandverleners op te heffen. Inherent aan deze wens is dat de vergoeding voor rechtsbijstand op een aantal terreinen daalt, voor andere terreinen neemt de vergoeding toe. In tegenstelling tot het oude stelsel dat een per rechtsgebied verschillende vergoeding kende, is in het Bvr 2000 het gemiddelde aantal uren juridische werkzaamheden de basis voor de vergoeding. Het gemiddelde uurtarief is thans voor alle rechtsgebieden gelijk. Tijdens de voorhangprocedure heeft de beroepsgroep aangegeven een algehele inkomensdaling te voorzien. Op mijn verzoek hebben de raden voor rechtsbijstand daarom begin 1999 een externe deskundige de gevolgen van het nieuwe stelsel voor de inkomens van de beroepsgroep laten onderzoeken. De conclusie luidde dat de meest waarschijnlijke mutatie ten gevolge van het Bvr 2000 per saldo minder dan 0,4% zal bedragen. Dit saldo is overigens wel opgebouwd uit relatief grote wijzigingen zowel naar boven als naar beneden. Ik heb echter reeds in mijn brief van 10 februari 1999 aangegeven dat dit het gevolg is van de wens bestaande onevenwichtigheden op te heffen. De gevolgen die het nieuwe stelsel heeft voor de vergoeding van rechtsbijstand in asielzaken is daarnaast separaat onderzocht. De meest waarschijnlijke mutatie bedraagt hier – afhankelijk van de vraag of rekening wordt gehouden met de spreekuurvergoeding in het OC – 2,9% ten voordele van het nieuwe stelsel en 0,7% ten nadele. Ik teken hierbij aan dat het vergoedingenniveau per 1 januari jl. generiek is verhoogd van 126,– per uur tot 154,–. Zoals ook door mr. E. van den Boogaard wordt onderkend heeft deze verhoging mede tot gevolg dat eventuele negatieve effecten van het Bvr 2000 voor individuele advocaten in belangrijke mate worden gemitigeerd. Nog afgezien van het feit dat de effecten van het nieuwe stelsel pas op de langere termijn kunnen worden beoordeeld hebben mij tot op dit moment geen signalen bereikt van de raden voor rechtsbijstand en vanuit de beroepsgroep die aanleiding geven tot zorg met betrekking tot de inkomenswijzigingen ten gevolge van het Bvr 2000. Het Bvr 2000 wordt geëvalueerd. Uit deze evaluatie moet ook blijken of ten gevolge van het Bvr 2000 nieuwe onevenwichtigheden zijn opgetreden. Indien nodig kan dit aanleiding zijn tot bijstelling van het stelsel. Uiteraard binnen het gegeven dat de budgettaire neutraliteit gewaarborgd blijft. Zoals ik al in mijn brief van 10 februari 1999 heb aangegeven ben ik van mening dat op grond van de doorlooptijden van de toevoegingen voor de evaluatie van het Bvr 2000 moet worden uitgegaan van de gebruikelijke termijn van 5 jaar. </antwoord>
      <antwoord nummer="4">Bij de beantwoording van vraag 3 heb ik aangegeven dat de te verwachten gevolgen van de invoering van het Bvr 2000 voor de inkomens van rechtsbijstandverleners over de hele linie niet substantieel zijn. Deze conclusie geldt naar mijn mening ook voor de groep van sociaal advocaten. Zoals reeds aangegeven kunnen afhankelijk van de specifieke praktijk van een rechtsbijstandverlener inkomenswijzigingen – zowel naar boven als naar beneden – optreden. </antwoord>
      <antwoord nummer="5">Tegelijk met de invoering van het Bvr 2000 is een verhoging van het uurtarief van 125,– tot 154,– (m.i.v. 1 juli aanstaande geïndexeerd tot 160,–) gerealiseerd. Het betreft een substantiële verhoging van het uurtarief. Binnen de bestaande financiële kaders van het ministerie van Justitie is thans niet voorzien in een verdere verhoging van het uurtarief. Daarnaast kan een eventuele verhoging van het tarief in de toekomst, waarbij het overigens de vraag is of die dan een generiek karakter zou moeten hebben, naar mijn mening slechts tot de mogelijkheden behoren indien dit gekoppeld kan worden aan de invoering van kwaliteitsimpulsen. Ik denk daarbij onder anderen aan een kwaliteitszorgsysteem. Bij brief van 8 november 1999 heb ik u het rapport van de werkgroep kwaliteit in de gefinancierde rechtsbijstand aangeboden. Dit rapport biedt goede aanknopingspunten voor het opzetten van een dergelijk systeem. Ik ben thans in afwachting van de uitwerking van de voorstellen van de Nederlandse Orde van Advocaten en de Vereniging van rechtsbijstandinstellingen op dit vlak. </antwoord>
      <noten afkomstig="antwoord"/>
   </antwoorden>
</kvr>
