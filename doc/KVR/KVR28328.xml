<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolfsen (PvdA) aan de minister van Justitie over leeftijdsdiscriminatie voor aspirant-adoptieouders. (Ingezonden 1 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28328
</item>
         <item attribuut="Inhoud">Vragen naar aanleiding van artikel 'Te oud voor adoptiekind' in de Telegraaf van 14 april 2007, over een echtpaar dat een tweede kind wil adopteren als broer voor hun eerder geadopteerde zoon. Tevens vragen over mogelijke aanpassing van artikel 5 van de Wet opneming buitenlandse kinderen ter adoptie (Wobka), waardoor in bijzondere gevallen leeftijd geen rol meer speelt.</item>
         <item attribuut="Rubriek">Burgerlijk recht en burgerlijk procesrecht (Internationaal privaatrecht) Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie Internationaal privaatrecht Oekraïne</item>
         <item attribuut="Vindplaats">Kamervragen met antwoord 2006-2007, nr. 1735, Tweede Kamer</item>
         <item attribuut="Vraagnr_bij_indiening">2060713940</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
         </item>
         <item attribuut="Datum_reaktie">2007-06-05</item>
         <item attribuut="Datum_indiening">2007-05-01</item>
         <item attribuut="Document-id">KVR28328</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3673" allpagenumbers="3673 3674" vetnummer="2060713940" code="0607tkkvr1735" lopendefooter="Tweede Kamer, vergaderjaar 2006–2007, Aanhangsel" filenaam="KVR28328" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1735" onderwerp="" indiendatum="2007-05-1">
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-06-5">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Te oud voor adoptiekind» over een echtpaar dat een tweede kind wil adopteren als broer voor hun eerder geadopteerde zoon? <voetnoot nummer="1"/>
      </vraag>
      <vraag nummer="2">Deelt u de mening dat er bijzondere situaties bestaan zoals deze, waarbij de leeftijd om te mogen adopteren geen rol zou moeten spelen? Zo ja, bent u bereid om dit mogelijk te maken door de wet aan te passen? Zo neen, waarom niet? </vraag>
      <vraag nummer="3">Indien u niet bereid bent de leeftijdsgrens in algemene zin los te laten, bent u dan wel bereid de mogelijkheid te creëren om in individuele gevallen te beoordelen of een gezin geschikt is als adoptiegezin door artikel 5, vijfde lid, onder b van de Wet opneming buitenlandse kinderen ter adoptie (Wobka), in die zin aan te passen dat in bijzondere gevallen leeftijd geen rol meer speelt? Zo ja, wanneer kunnen wij deze voorstellen verwachten? Zo neen, waarom niet? </vraag>
      <vraag nummer="4">Kunt u zich de wanhoop van het in het artikel beschreven gezin voorstellen, nu zij geen mogelijkheid hebben een wat ouder kind dat zich in een weeshuis bevindt, te kunnen adopteren? Zo neen, waarom niet? </vraag>
      <vraag nummer="5">Zijn er afspraken gemaakt met Oekraïne over adoptie, bijvoorbeeld in bilaterale overeenkomsten? Hoeveel kinderen worden jaarlijks geadopteerd uit de Oekraïne? </vraag>
      <noten afkomstig="vraag">
         <noot nummer="1" datum="2007-04-14" bron="De Telegraaf">De Telegraaf, 14 april 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Er bestaan situaties waarin van de bij interlandelijke adoptie vereiste leeftijdscriteria kan worden afgeweken. In artikel 5, vijfde lid, onder b, zesde en zevende lid, van de Wobka worden regels gegeven over de mogelijkheid om af te wijken van de maximumleeftijd voor indiening van een verzoek tot adoptie (tweeënveertig jaar) en het maximale leeftijdsverschil (veertig jaar). Als de aspirant-adoptiefouder(s) op het tijdstip van indiening van het verzoek om een beginseltoestemming de leeftijd van vierenveertig jaar heeft of hebben bereikt, is een uitzondering niet meer mogelijk. De omstandigheden op grond waarvan kan worden afgeweken, zijn aangegeven in de Richtlijnen opneming buitenlandse kinderen ter adoptie 2000. Ook voor de opneming van oudere adoptiekinderen wordt van belang geacht dat de adoptiefouders nog jong en flexibel zijn en dat zij voldoende energie en veerkracht bezitten om met het adoptiekind op te trekken. In mijn brief van 15 mei jl. heb ik aangekondigd een commissie in te stellen, die onder andere zal adviseren over de vraag of een verruiming van de mogelijkheden om een buitenlands kind te kunnen adopteren (door verhoging van de maximumleeftijd) wenselijk is nu het aanbod van voor adoptie beschikbare buitenlandse kinderen afneemt. Hierbij dient te worden bedacht dat het aanbod van oudere en gehandicapte adoptiekinderen juist toeneemt, terwijl voor deze kinderen slechts weinig adoptiefouders te vinden zijn. Zodra de bevindingen van de commissie bekend zijn, zal ik nader bezien welke maatregelen kunnen worden genomen om de opneming van oudere en gehandicapte adoptiekinderen te bevorderen. </antwoord>
      <antwoord nummer="4">Uit het artikel blijkt van een bijzondere betrokkenheid van dit gezin bij de opneming van een ouder kind. De maximumleeftijd waarop aspirant-adoptiefouders een kind kunnen opnemen, heeft er destijds aan bijgedragen dat zij het kind niet voor adoptie konden opnemen in hun gezin. Zeker nu het een ouder en toch al moeilijk te plaatsen kind betrof, kan ik mij de teleurstelling van dit gezin voorstellen. De wettelijke regels lieten – en laten – echter geen ruimte voor een verdere uitzondering op de maximum toegestane leeftijd waarop een aanvraag voor een beginseltoestemming kan worden ingediend. Hierboven gaf ik al aan dat ook voor de opneming van oudere adoptiekinderen van belang wordt geacht dat de adoptiefouders nog jong en flexibel zijn en dat zij voldoende energie en veerkracht bezitten om met het adoptiekind op te trekken. Ik wil echter op basis van de bevindingen van de genoemde commissie nader bezien welke maatregelen kunnen worden genomen om opneming van oudere en gehandicapte kinderen te bevorderen. </antwoord>
      <antwoord nummer="5">Met de Oekraïne bestaan geen bilaterale afspraken met betrekking tot interlandelijke adoptie. In 2002 werden 2 kinderen uit dit land ter adoptie opgenomen, in 2003 was dat 1 kind en in de daaropvolgende jaren is geen kind meer ter adoptie opgenomen uit de Oekraïne. </antwoord>
      <noten afkomstig="antwoord"/>
   </antwoorden>
</kvr>
