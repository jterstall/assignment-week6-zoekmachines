<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom en Dijsselbloem (beiden PvdA) aan de minister van Verkeer en Waterstaat over mogelijke scheepsbegeleiding voor de Noordzee en het Kanaal. (Ingezonden 5 februari 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17193
</item>
         <item attribuut="Inhoud">Vragen over de bevordering van de veiligheid van de scheepvaart door het instellen van verplichte scheepsbegeleiding bij kwetsbare gebieden.</item>
         <item attribuut="Rubriek">Verkeer, vervoer en waterstaat (Schepen) Verkeer, vervoer en waterstaat (Vaarveiligheid) Verkeer, vervoer en waterstaat (Vaarwegen)</item>
         <item attribuut="Trefwoorden">Noordzee Schepen Vaarveiligheid</item>
         <item attribuut="Vindplaats">Kamervragen met antwoord 2002-2003, nr. 769, Tweede Kamer</item>
         <item attribuut="Vraagnr_bij_indiening">2020306680</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2003-02-13</item>
         <item attribuut="Datum_indiening">2003-02-05</item>
         <item attribuut="Document-id">KVR17193</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1617" allpagenumbers="1617 1618 1619" vetnummer="2020306680" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17193" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="769" onderwerp="" indiendatum="2003-02-5">
         <vrager partij="PvdA" oorsprong="parlement">Samsom</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-02-13">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de oproep van Stichting De Noordzee om een verplichte scheepsbegeleiding in te stellen voor (grote delen van) de Noordzee en het Kanaal (dit naar aanleiding van de aanvaringen met de Tricolore die tot aanzienlijke olievervuiling op onder andere de Nederlandse kust hebben geleid?) <voetnoot nummer="1"/>
      </vraag>
      <vraag nummer="2">Bent u van mening dat een uitbreiding van het systeem van verplichte scheepsbegeleiding bijdraagt aan een verdere verbetering van de veiligheid van de scheepvaart? Zo neen, waarom niet? </vraag>
      <vraag nummer="3">Zo ja, bent u bereid om in Europees en IMO-verband te pleiten voor invoering van verplichte scheepsbegeleiding in gebieden – ook buiten territoriale wateren – met veel scheepvaartverkeer, zoals het Kanaal, of dichtbij kwetsbare gebieden, zoals de Waddenzee? </vraag>
      <vraag nummer="4">Bent u bereid om, vooruitlopend op internationale afspraken, verplichte scheepvaartbegeleiding voor grote schepen uit te breiden in de Nederlandse territoriale wateren, zoals op en rond de Waddenzee? </vraag>
      <vraag nummer="5" voetnoot="2">Bent van mening dat de huidige praktijk van concurrerende redding en berging te vaak leidt tot uitstel van ingrijpen en daarmee onnodige vervuiling van milieu? Bent u bereid om in Europees en IMO-verband te pleiten voor een systeem waarbij bergers niet meer in concurrentie met elkaar opereren, maar als een speciale service, te vergelijken met een «brandweer op zee»? <voetnoot nummer="2"/>
      </vraag>
      <vraag nummer="6">Hoeveel bedraagt de totale geschatte schade als gevolg van de kosten die Rijkswaterstaat op dit moment maakt voor het opruimen van de olie uit de Tricolore, die de afgelopen dagen op de Nederlandse kust spoelde, als gevolg van de kosten die diverse vogelopvangcentra, landschapsbeheerorganisaties en gemeenten hebben gemaakt, en als gevolg van de mogelijk blijvende schade aan natuurgebieden als Het Zwind? Gaat u deze schade proberen te verhalen op de veroorzakers van de vervuiling? Kunt u de Kamer op de hoogte houden van de vorderingen van deze claim en eventuele problemen die hierbij optreden? </vraag>
      <noten afkomstig="vraag">
         <noot nummer="1">Persbericht Stichting Noordzee, 2 februari 2003 Ook secretaris-generaal O’Neil van IMO pleitte eerder voor zo’n systeem</noot>
         <noot nummer="2">De Britse P&amp;I-clubs, die samen 94% van de verzekeringen voor scheepsrampen dekken, hebben al eerder dit voorstel gedaan</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op zichzelf draagt een systeem van (verplichte) verkeersbegeleiding bij aan verbetering van de veiligheid van de scheepvaart. Dat is ook de reden waarom dergelijke systemen inmiddels operationeel zijn voor alle toegangen tot de Nederlandse zeehavens, inclusief de aanloopgebieden op de Noordzee. Deze systemen worden ook periodiek vernieuwd en aangepast aan de eisen die een veilige en vlotte afwikkeling van het scheepvaartverkeer in die toegangen en aanloopgebieden stelt. Een aanzienlijk deel van het Nederlands deel van de Noordzee, en met name de territoriale wateren, vallen daarmee onder dekking van een verkeersbegeleidend systeem. Ook in het Engels Kanaal bestaat reeds sinds jaren een gemeenschappelijk Frans-Engels radarsysteem waarmee, binnen de kaders en beperkingen van internationale verdragen, aan de scheepvaart in het Kanaal een zekere mate van verkeersbegeleiding wordt gegeven. In de in 1996 aan de Tweede Kamer uitgebrachte Voortgangsnota scheepvaartverkeer Noordzee, waarin over de evaluatie van het sinds 1988 gevoerde beleid werd gerapporteerd, is de situatie voor wat betreft structurele en incidentele verkeersbegeleiding in het Nederlands deel van de Noordzee geschetst. Daarbij is, mede op basis van die beleidsevaluatie, aangegeven dat meer structurele vormen van verkeersbegeleiding langs de Nederlandse kust, i.c. uitbreiding daarvan tot in de routes voor passerende scheepvaart, niet worden overwogen: dergelijke maatregelen zijn te weinig kosten-effectief; de hoge investerings- en exploitatiekosten wegen niet op tegen de beperkte risicoreducerende rol van verkeersbegeleiding op die delen van de Noordzee waar momenteel geen (radar-)dekking aanwezig is. Deze conclusie was gebaseerd op zowel de aard, samenstelling en intensiteit van het scheepvaartverkeer op de Noordzee, als op de aard, oorzaken en gevolgen van ongevallen zoals die zich op de Noordzee voordoen, en op de reeds getroffen maatregelen in de sfeer van regelgeving, routering en voorzieningen voor navigatie-ondersteuning. Tevens was deze conclusie gebaseerd op het gegeven dat de belangrijke scheepvaartroutes voor de Nederlandse kust zich grotendeels buiten de Nederlandse territoriale wateren bevinden, en Nederland geen rechtsmacht bezit om in die routes meer actieve vormen van verkeersbegeleiding toe te passen. Een evaluatie van het gevoerde beleid sinds 1996, waarvan de resultaten later dit jaar aan de Kamer zullen worden toegezonden, leidt noch voor wat betreft ontwikkelingen in aard en omvang van het scheepvaartverkeer, noch voor wat betreft de aard, oorzaken en gevolgen van ongevallen tot een andere conclusie. Over de bevoegdheden van kuststaten om ook buiten de territoriale wateren meer actieve vormen van verkeersbegeleiding toe te passen heeft de afgelopen tien jaar in het kader van de herziening van het SOLAS-verdrag (International Convention on Safety of Live at Sea) in IMO-verband de nodige discussie plaatsgevonden, maar er is vooralsnog geen internationaal draagvlak gebleken voor dergelijke bevoegdheden. </antwoord>
      <antwoord nummer="3">Zie het antwoord op vraag 2. In aanvulling daarop kan worden gemeld dat er zowel in IMO- als in Europees verband internationale afspraken zijn gemaakt om in zeegebieden, ook buiten de territoriale wateren, tot een verbeterde monitoring van het scheepvaartverkeer te komen, zonder dat er daarbij sprake is van actieve verkeersbegeleiding door kuststaten. In IMO-verband betreft het de (verplichte) invoering van een zgn. automatisch identificatiesysteem (AIS) aan boord van schepen, in Europees verband betreft het de op 27 juni 2002 vastgestelde Europese Richtlijn 2002/59 betreffende de invoering van een communautair monitoring- en informatiesysteem voor de zeescheepvaart, welke Richtlijn uiterlijk in februari 2004 dient te zijn geïmplementeerd. Deze Richtlijn voorziet onder meer in meldingsverplichtingen voor schepen en in monitoring van de scheepvaart in zgn. scheepsrapportagesystemen in Europese wateren. Het genoemde AIS-systeem zal de komende jaren een belangrijke rol gaan spelen, zowel bij bedoelde monitoring van het scheepvaartverkeer door de kuststaat als in de interactie tussen schepen onderling, en zal daarmee kunnen bijdragen aan het voorkómen van aanvaringen tussen schepen. Vanaf 2004 zullen in beginsel alle koopvaardijschepen met een dergelijk systeem moeten zijn uitgerust. De komende jaren zal langs de Noordzeekust een netwerk van AIS-walstations worden ontwikkeld om monitoring door de kuststaten mogelijk te maken. Hoewel er daarbij meer sprake is van «verkeersordening» dan «verkeersbegeleiding» wijs ik u in dit verband voorts op de 3 juni 1997 van kracht geworden «verplichte route voor tankers». Met deze maatregel is vrijwel al het vervoer van gevaarlijke en/of verontreinigende goederen verlegd naar deze gemiddeld 80 kilometer uit de kust gelegen route. </antwoord>
      <antwoord nummer="4">Zie de antwoorden op vragen 2 en 3. Voor schepen bestemd voor of vertrokken uit een Nederlandse zeehaven – ook die rond de Waddenzee – is in de aanloopgebieden naar de zeehavens nu reeds sprake van verplichte verkeersbegeleiding. Passerende (grote) schepen bevinden zich in beginsel in de grotendeels buiten de territoriale wateren gelegen scheepvaartroutes. </antwoord>
      <antwoord nummer="5">In zijn algemeenheid deel ik deze mening niet, en in ieder geval niet voor wat betreft de bestaande praktijk en getroffen voorzieningen in het Nederlandse deel van de Noordzee. Met betrekking tot redding is elke vorm van concurrentie uitgesloten. Redden is een overheidstaak die onder mijn beleidsverantwoordelijkheid wordt uitgevoerd door onze nationale «Search-and-Rescue» organisatie, onder operationele leiding van de directeur Kustwacht. Mede door de permanente beschikbaarheid van het bergingsvaartuig Waker, dat zonodig door de Kustwacht op basis van de Wet bestrijding ongevallen Noordzee kan worden ingezet, juist in gevallen dat de particuliere bergingsindustrie niet snel genoeg ter plaatse is dan wel onvoldoende tijdig met de reder van een zgn. «incidentschip» tot overeenstemming komt, zal het gesignaleerde verschijnsel zich in het Nederlands deel van de Noordzee niet voor kunnen doen. Eind 2002 heb ik de permanente beschikbaarheid van dit bergingsvaartuig door middel van een overeenkomst met de bergingsindustrie tot 2010 verzekerd. Naar aanleiding van de ramp met de Prestige voor de Spaanse kust zijn er inmiddels in Europees verband initiatieven gestart om de response-capaciteit in Europese wateren waar nodig te verbeteren, mede in het kader van de in IMO-verband in voorbereiding zijnde afspraken over zgn. «toevluchtsoorden» (places of refuge) voor in nood verkerende schepen. In het verlengde van deze initiatieven beziet Nederland momenteel samen met België of in het zuidelijk deel van de Noordzee een vergelijkbare voorziening als de Waker noodzakelijk en haalbaar is. Met Duitsland bestaan sinds enige jaren reeds afspraken over wederzijdse ondersteuning inzake noodsleepcapaciteit op de Noordzee. Met het oog op een nog verdergaande bescherming van de kusten van de Waddeneilanden zal worden bezien in hoeverre de permanente beschikbaarheid van sleepcapaciteit voor zgn. kustnabije activiteiten, haalbaar is. Ik zie geen aanleiding om naast de reeds in IMO- en Europees verband lopende initiatieven te pleiten voor ingrepen in de bestaande internationale praktijk van concurrerende bergingsbedrijven. </antwoord>
      <antwoord nummer="6">Ik zal de Kamer zo spoedig mogelijk schriftelijk informeren over de in de vraag bedoelde schade en kosten, en ik zal daarbij tevens ingaan op de overige onderdelen van de vraag. Tijdens het vragenuur op 4 februari 2003 heb ik de Kamer reeds mondeling meegedeeld dat het mijn uitgangspunt is om de verschillende kosten zo veel mogelijk op de veroorzakers van de vervuiling te verhalen, en heb ik toegezegd te zullen onderzoeken of ook de kosten van het opvangen en schoonmaken van vogels verhaalbaar zijn. </antwoord>
      <noten afkomstig="antwoord"/>
   </antwoorden>
</kvr>
