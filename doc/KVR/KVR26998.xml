<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klaas de Vries en Timmermans (beiden PvdA) aan de ministers voor Vreemdelingenzaken en Integratie en van Justitie over de uitspraak van het EHRM inzake de inbewaringstelling en uitzetting van een vijfjarig Congolees meisje in België. (Ingezonden 23 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26998
</item>
         <item attribuut="Inhoud">Het EHRM heeft de uitspraak gedaan dat België, met de uitwijzing in 2002 van een vijfjarig Congolees meisje, verscheidene bepalingen van de Mensenrechtenconventie heeft geschonden. Geeft deze uitspraak aanleiding om het Nederlandse beleid ten aanzien van het detineren van kinderen te herzien.</item>
         <item attribuut="Rubriek">Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vreemdelingen</item>
         <item attribuut="Vindplaats">Kamervragen met antwoord 2006-2007, nr. 533, Tweede Kamer</item>
         <item attribuut="Vraagnr_bij_indiening">2060701810</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Klaas de Vries</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2006-12-20</item>
         <item attribuut="Datum_indiening">2006-10-23</item>
         <item attribuut="Document-id">KVR26998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1151" allpagenumbers="1151 1152" vetnummer="2060701810" code="0607tkkvr533" lopendefooter="Tweede Kamer, vergaderjaar 2006–2007, Aanhangsel" filenaam="KVR26998" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="533" onderwerp="" indiendatum="2006-10-23">
         <vrager partij="PvdA" oorsprong="parlement">Klaas de Vries</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="20 december 2006), zie ook Aanhangsel Handelingen nr. 330, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de uitspraak van het Europees Hof voor de Rechten van de Mens (EHRM), 12 oktober 2006? <voetnoot nummer="1"/>
      </vraag>
      <vraag nummer="2">Hoe beoordeelt u de overweging van het EHRM dat de Belgische autoriteiten, die een vijfjarig Congolees meisje detineerden, zich bewust hadden moeten zijn van de serieuze psychische effecten die de detentie en de omstandigheden waaronder zij was gedetineerd, op haar zouden hebben? </vraag>
      <vraag nummer="3">Deelt u de mening dat kinderen in Nederland geen psychische schade ondervinden door de duur en omstandigheden van een detentie, zodat deze detentie in Nederland niet in strijd is met de artikelen 3 en 8 van het Europees Verdrag voor de Rechten van de Mens? </vraag>
      <vraag nummer="4">Geeft de rechtspraak van het EHRM u aanleiding om het beleid met betrekking tot het detineren van kinderen fundamenteel te herzien? </vraag>
      <noten afkomstig="vraag">
         <noot nummer="1">Appl. no. 13178/03</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Vrijheidsontneming is een ingrijpende maatregel, die alleen indien noodzakelijk dient te worden toegepast in het bijzonder jegens de kwetsbare leeftijdsgroep van kinderen. Bij de toepassing van een vrijheidsontnemende maatregel vindt altijd een afweging plaats tussen het algemeen belang en het individueel belang van de (minderjarige) vreemdeling. Zoals het EHRM aangeeft dienen autoriteiten zich bewust te zijn van de serieuze psychische effecten die detentie, en met name de omstandigheden waaronder deze ten uitvoer wordt gelegd, mogelijk op minderjarigen kan hebben. In de belangenafweging wordt dezerzijds hiermee rekening gehouden. Mede daarom wordt in Nederland bijzonder terughoudend omgegaan met het in bewaring stellen van minderjarige vreemdelingen. Overigens worden in Nederland geen alleenstaande minderjarige vreemdelingen beneden de leeftijd van 12 jaar in vreemdelingenbewaring gesteld. Alleen al daarom zou een situatie zoals beschreven in deze uitspraak van het EHRM, waarin een vijfjarig kind zonder ouders in vreemdelingenbewaring wordt gesteld, in Nederland niet kunnen voorkomen. Het beleidskader ten aanzien van minderjarigen die zich samen met hun ouders in Nederland bevinden, is uiteengezet in de brief van 27 juni 2006 aan de Tweede Kamer (TK 2005–2006, 29 344, nr. 57), en nader aangevuld in de brief van 3 oktober 2006 naar aanleiding van het Verslag van een Algemeen Overleg (TK 2005–2006, 19 637, nr. 1092). Door het creëren van een onderdaklocatie, waar gezinnen die actief werken aan de terugkeer gedurende twaalf weken de mogelijkheid krijgen om hun vertrek uit Nederland te realiseren, wordt getracht te voorkomen dat gezinnen met kinderen in vreemdelingenbewaring terechtkomen. Indien het toch tot vreemdelingenbewaring komt, zal bij gezinnen met twee ouders waar mogelijk de optie aan het gezin worden aangeboden dat alleen één van beide ouders in bewaring wordt gesteld. Daarnaast is het oude beleid inzake het bieden van mogelijkheden aan ouders om minderjarige kinderen elders onder te (laten) brengen, bijvoorbeeld bij familie of kennissen, nog steeds van toepassing. Dit betekent dat ook bij een éénoudergezin een bewaringsmaatregel niet per definitie hoeft in te houden dat ook de kinderen in bewaring terecht komen. In die gevallen waarin kinderen toch met hun ouders in bewaring terecht komen wordt voor een pedagogisch klimaat zorggedragen door kinderen activiteiten en onderwijs aan te bieden. Hiertoe zijn activiteitenbegeleiders en onderwijskundigen aangesteld. Vanzelfsprekend is er extra zorg en aandacht voor de medische toestand van de kinderen, waarbij speciale aandacht wordt gegeven aan het psychische welzijn van de kinderen. De duur van de detentie dient per definitie zo kort mogelijk te zijn. De rechtmatigheid van vreemdelingenbewaring wordt door de rechter getoetst. Hoe langer de maatregel voortduurt, des te zwaarder zal de rechter het belang van de (minderjarige) vreemdeling om in vrijheid te worden gesteld laten wegen. Gelet op maatregelen die zijn getroffen om zoveel mogelijk te voorkomen dat kinderen in vreemdelingenbewaring terechtkomen en de wijze waarop de bewaring, in de uitzonderingssituaties waarin dit desondanks toch gebeurt, ten uitvoer wordt gelegd, ben ik van oordeel dat de Nederlandse praktijk niet in strijd is met de artikelen 3 en 8 van het EVRM. De stelling dat kinderen in Nederland geen psychische schade ondervinden door de duur en omstandigheden van een detentie is te algemeen geformuleerd om door mij te kunnen worden onderschreven. Wel wil ik in dit kader benadrukken dat bij het ontstaan van psychische klachten bij minderjarige vreemdelingen naast een eventuele detentie vele andere factoren een rol kunnen spelen. Zo brengt een asielprocedure veel spanningen met zich, maar deze factoren kunnen ook gelegen zijn in bijvoorbeeld de culturele achtergrond van betrokkene, problemen met ontworteling en acculturatie en de situatie in het land van herkomst. </antwoord>
      <antwoord nummer="4">Gelet op het antwoord op de vragen 2 en 3 en gezien het feit dat de uitspraak van het EHRM doelt op een situatie die zich op grond van het in Nederland gevoerde beleid inzake vreemdelingenbewaring van minderjarigen niet kan voordoen, zie ik geen aanleiding het beleid inzake minderjarigen in vreemdelingenbewaring aan te passen. </antwoord>
      <noten afkomstig="antwoord"/>
   </antwoorden>
</kvr>
