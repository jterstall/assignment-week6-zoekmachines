<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Binnenlandse Zaken en Koninkrijksrelaties en van Justitie over de bestrijding van kinderporno. (Ingezonden 29 januari 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19789
</item>
         <item attribuut="Inhoud">Vragen naar aanleiding van een bericht in RTL-nieuws van 26 januari 2004, dat er nog steeds niet actief naar kinderporno op internet wordt gespeurd, hoewel daarvoor wel een plan is. Deze vragen dienen ter aanvulling op eerdere vragen terzake van het lid De Wit (SP), ingezonden 5 januari 2004.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Politie) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen)</item>
         <item attribuut="Trefwoorden">Internet Kindermishandeling Opsporingen Politie Pornografie</item>
         <item attribuut="Vindplaats">Kamervragen met antwoord 2003-2004, nr. 1102, Tweede Kamer</item>
         <item attribuut="Vraagnr_bij_indiening">2030407290</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-03-19</item>
         <item attribuut="Datum_indiening">2004-01-29</item>
         <item attribuut="Document-id">KVR19789</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2329" allpagenumbers="2329 2330" vetnummer="2030407290" code="0304tkkvr1102" lopendefooter="Tweede Kamer, vergaderjaar 2003–2004, Aanhangsel" filenaam="KVR19789" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1102" onderwerp="" indiendatum="2004-01-29">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2004-03-19">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht over de aanpak kinderporno? <voetnoot nummer="1"/>
      </vraag>
      <vraag nummer="2">Is het waar dat, zoals in het bericht wordt vermeld, «er nog steeds niet actief naar kinderporno op internet wordt gespeurd, hoewel daarvoor wel een plan is»? </vraag>
      <vraag nummer="3">Is het waar dat het Korps Landelijke Politiediensten bijna een half jaar geleden voorgesteld heeft korpsen meer te laten samenwerken en investeren in nieuwe apparatuur en dat met deze voorstellen niets is gebeurd? Zo ja, waarom is dit niet gebeurd en op welke termijn zullen deze wel worden uitgevoerd? </vraag>
      <vraag nummer="4">Bent u op de hoogte van de aanbevelingen in de rapporten «Professionalisering aanpak kinderporno» van de Korps Landelijke Politiediensten van mei 2003 en «samenwerking bij de aanpak van kinderporno en seksueel misbruik» van enkele zedenrechercheurs van januari 2002 dat is aangeboden aan de Raad van Hoofdcommissarissen? Zo ja, wat heeft u met deze rapporten gedaan? Bent u bereid deze rapporten naar de Kamer te zenden? </vraag>
      <vraag nummer="5" voetnoot="2">Herinnert u zich antwoorden op eerdere Kamervragen <voetnoot nummer="2"/>waarin de minister van Justitie stelt dat de politie in haar taakuitoefening niet tekortschiet/de politie over voldoende capaciteit beschikt voor dit soort zaken? In hoeverre is het correct, zoals in het bericht wordt aangegeven, dat «de inzet van mensen en middelen nog altijd te wensen overlaat»? </vraag>
      <vraag nummer="6">In hoeverre ontbreekt het bij de regionale zedenpolitie aan voldoende kennis en expertise? Is het waar dat landelijke acties moeilijk van de grond komen? Zo ja, wat is hiervan de oorzaak? </vraag>
      <vraag nummer="7">Wat is de stand van zaken in de bestrijding van nieuwere vormen van verspreiding van kinderporno? Op welke termijn zal de Kamer hierover worden geïnformeerd, als toegezegd in antwoord op eerdere schriftelijke vragen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2004-01-26" bron="RTL-nieuws">RTL-nieuws, 26 januari 2004</noot>
         <noot nummer="2" documenttype="Kamervragen" documentnummer="1461" documentjaargang="2001-2002">Aanhangsel Handelingen, nr. 1461, vergaderjaar 2001–2002.</noot>
         <noot nummer="3" documenttype="Kamervragen" documentnummer="1461" documentjaargang="2001-2002">Aanhangsel Handelingen, nr. 1461, vergaderjaar 2001–2002.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid De Wit (SP), ingezonden 5 januari 2004. </toelichting>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee, dit is onjuist. Er wordt wel degelijk actief naar kinderporno op het internet gespeurd. Dit gebeurt naar aanleiding van meldingen van burgers over het gewild of ongewild aantreffen van kinderporno, meldingen van het Meldpunt kinderpornografie, meldingen van binnenlandse en buitenlandse opsporingsdiensten en zogenaamde «hotlines» (meldpunten van NGO’s) en naar aanleiding van eigen waarneming door de politie. Veelal gaat het hier om meldingen over kinderpornografie in de vrij toegankelijke delen van het internet. Er wordt echter ook kinderpornografie uitgewisseld in de meer besloten delen van het internet zoals in chatgroepen. Het vergt een andere aanpak van de politie om toegang te krijgen tot die meer besloten delen van het internet. Het plan «Professionalisering aanpak kinderporno», dat in opdracht van de adviesgroep Zeden van de Raad van Hoofdcommissarissen is geschreven, bevat voorstellen ter verbetering van deze aanpak. Deze voorstellen liggen momenteel ter besluitvorming bij de adviesgroep Zeden van de Raad van Hoofdcommissarissen. </antwoord>
      <antwoord nummer="3">Waarschijnlijk wordt door de vragensteller gedoeld op de voorstellen ten aanzien van centrale plaatsing van technische voorzieningen, welke voorstellen zijn neergelegd in het eerdergenoemde plan «Professionalisering aanpak kinderporno». In dit plan wordt voorgesteld om de regiokorpsen te verdelen in vijf clusters; de bedoeling is dat de regiokorpsen in een cluster samen gaan werken tijdens onderzoeken naar kinderpornografie en seksueel misbruik van kinderen waarbij zij gezamenlijk gebruik gaan maken van centraal geplaatste technische voorzieningen. Zoals bij het antwoord op vraag 2reeds is vermeld, ligt genoemd plan thans ter besluitvorming voor bij de adviesgroep Zeden van de Raad van Hoofdcommissarissen. </antwoord>
      <antwoord nummer="5 en 6">In antwoorden op eerdere Kamervragen van het lid Arib (Aanhangsel Handelingen nr. 1610, vergaderjaar 2002–2003) is aangegeven, dat de politie voor dit soort zaken over voldoende capaciteit beschikt. Grosso modo geldt dit antwoord nog steeds. Mij is, anders dan via de genoemde nieuwsuitzending, dan ook onbekend dat bij politie of OM capaciteits- of expertiseproblemen zijn bij de aanpak van kinderporno. De kennis en expertise bij de regionale zedenpolitie is de afgelopen jaren sterk verbeterd (onder andere door cursussen), maar blijft de nodige aandacht eisen. De experts op het gebied van kinderpornografie van de verschillende regiokorpsen komen regelmatig bijeen om kennis en informatie uit te wisselen. Door de verbetering van de regionale aandacht voor het onderwerp worden onderzoeken steeds sneller en professioneler aangepakt. Onlangs (in december 2003) is er een landelijke actie geweest in het kader van een onderzoek naar de verspreiding van kinderpornografie via internet. Betrokken regiokorpsen en arrondissementsparketten waren gemotiveerd om aan deze landelijke actie deel te nemen. Het Korps Landelijke Politiediensten en het Landelijk Parket hebben bij deze actie een coördinerende rol gespeeld. Daarnaast vervult het Korps Landelijke Politiediensten een coördinerende rol, met name waar het gaat om internet en wanneer de onderzoeken internationale aspecten kennen. Het Korps Landelijke Politiediensten heeft een landelijke database ingericht met kenmerken van in beslag genomen, zelfvervaardigd en op het internet circulerend kinderpornografisch beeldmateriaal. Er vindt uitwisseling van informatie over beeldmateriaal plaats met Interpol, Europol en andere landen die eveneens over een soortgelijke database beschikken. </antwoord>
      <antwoord nummer="4 en 7" voetnoot="1">Zoals ik in antwoord op eerdere schriftelijke vragen heb aangegeven <voetnoot nummer="1"/>, gebruiken daders van verspreiding van kinderpornografie steeds nieuwe technieken. Met deze technieken wordt onder andere geprobeerd de eigen identiteit af te schermen. Voor de politie betekent dit dat zij op de hoogte moet blijven van de nieuwste technieken, en methoden moeten ontwikkelen om materiaal te onderzoeken en bewijs te verzamelen. Dit geldt overigens niet alleen ten aanzien van kinderpornografie. In het plan «Professionalisering aanpak kinderporno» worden voorstellen gedaan voor een ontwikkelteam digitale bijzondere opsporingsmethoden. Het rapport «Samenwerking bij de aanpak van kinderporno en seksueel misbruik», waar naar wordt verwezen in vraag 4, is opgenomen in het plan «Professionalisering aanpak kinderporno». Ik ben bereid dit plan te zijner tijd naar de Tweede Kamer te zenden. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1610" documentjaargang="2002-2003">Aanhangsel Handelingen, nr. 1610, vergaderjaar 2002–2003.</noot>
      </noten>
   </antwoorden>
</kvr>
