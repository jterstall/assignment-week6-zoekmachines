<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tjon-a-Ten en Koenders (beiden PvdA) aan de minister voor Ontwikkelingssamenwerking over de mogelijke afbouw van de ontwikkelingsrelatie met Nepal. (Ingezonden 26 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19105
</item>
         <item attribuut="Inhoud">Vragen over de gevolgen voor de Nepalese bevolking van de mogelijke afbouw van de ontwikkelingsrelatie voor de hulp die de Nederlandse regering nu via NGO's aan Nepal geeft. Het gaat onder andere om het niet continueren van bosbouwprogramma's en het energieprogramma.</item>
         <item attribuut="Rubriek">Ontwikkelingssamenwerking (Ontwikkelingshulp Azië)</item>
         <item attribuut="Trefwoorden">Nepal Ontwikkelingssamenwerking</item>
         <item attribuut="Vindplaats">Kamervragen met antwoord 2003-2004, nr. 497, Tweede Kamer</item>
         <item attribuut="Vraagnr_bij_indiening">2030403710</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Tjon-a-Ten</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2003-12-16</item>
         <item attribuut="Datum_indiening">2003-11-26</item>
         <item attribuut="Document-id">KVR19105</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1059" allpagenumbers="1059 1060" vetnummer="2030403710" code="0304tkkvr497" lopendefooter="Tweede Kamer, vergaderjaar 2003–2004, Aanhangsel" filenaam="KVR19105" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="497" onderwerp="" indiendatum="2003-11-26">
         <vrager partij="PvdA" oorsprong="parlement">Tjon-a-Ten</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2003-12-16">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het artikel « Dutch Apathy»? <voetnoot nummer="1"/>Wat is uw visie op de in dit artikel genoemde argumenten ten aanzien van de «impact» op de Nepalese bevolking van de mogelijke afbouw van de Nederlandse ontwikkelingsrelatie met Nepal? </vraag>
      <vraag nummer="2">Bent u op de hoogte van: a. het aantal geschatte arbeidsplaatsen dat gemoeid is met de afbouw van de twee bosbouwprogramma’s die Nederland uitvoert in samenwerking met het Nepalese Ministerie van Bosbouw en NGO’s? b. de inkomsten die het beheer van de tropisch-hardhoutbossen zal gaan opleveren voor Nepal? c. de termijn waarop het Nepalese Ministerie van Bosbouw meent het begonnen sectorprogramma op eigen kracht te kunnen voortzetten? Zo neen, kunt u deze gegevens achterhalen en op zo kort mogelijke termijn aan de Kamer doen toekomen? </vraag>
      <vraag nummer="3">Heeft het niet continueren van de twee bosbouwprogramma’s effect op de flora en fauna in de eco-regio, in het bijzonder op bedreigde diersoorten zoals de Bengaalse tijger en de Assamese neushoorn? Zo ja, bent u bereid om Nepal te ondersteunen om het effect op bedreigde planten- en diersoorten te minimaliseren? Op welke wijze wilt u dit doen? </vraag>
      <vraag nummer="4">Wat betekent de beëindiging van de ontwikkelingssamenwerkingsrelatie voor de hulp die de Nederlandse regering nu via NGO’s aan Nepal geeft? Bestaat de kans om de toegezegde hulpgelden via NGO’s te kanaliseren? </vraag>
      <vraag nummer="5">Binnen welke termijnen zal de afbouw van het bosbouwprogramma (looptijd tot 2007) en het energieprogramma (looptijd tot 2009) plaatsvinden? </vraag>
      <vraag nummer="6">Op welke wijze worden de huidige verplichtingen overgedragen en de fondsen die hiervoor beschikbaar worden gesteld? </vraag>
      <vraag nummer="7">Vindt u de tussentijdse opzegging van een door Nederland met de Nepalese overheid getekend langjarig contract een teken van «good governance», waarop u in landen als Nepal steeds aandringt? Welke voorbeeldwerking heeft dit volgens u en welk effect zal zo’n voorbeeld hebben, in het bijzonder op de internationale gemeenschap? </vraag>
      <noten afkomstig="vraag">
         <noot nummer="1" datum="2003-11-20" bron="The Kathmandu Post">The Kathmandu Post, 20 november 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ken het artikel. De Nederlandse bijdrage aan Nepal bedraagt ongeveer 1% van de totale hulpomvang die het land jaarlijks ontvangt. De beëindiging van de Nederlandse OS-relatie met Nepal zal een gering effect hebben op de Nepalese bevolking. Overigens bevestigt het artikel deze stelling: «the scrapping of the aid will not have a very serious socio-economic impact». </antwoord>
      <antwoord nummer="2">Het aantal arbeidsplaatsen dat bosbeheer kan opleveren hangt sterk af van de kwaliteit van de bestuursstructuren die het Nepalese minsterie aan het opzetten is. In het bosbouwprogramma wordt geschat dat op middellange termijn (5-10 jaar) ongeveer 80.000 arbeidsplaatsen gecreëerd kunnen worden in duurzaam bosbeheer; in het energieprogramma kunnen op den duur tot 20.000 arbeidsplaatsen ontstaan. Een Wereldbankstudie van 1999 schat dat Nepal ongeveer 160 mln. dollar per jaar kan verdienen aan de productie van duurzaam tropisch hardhout. Dit cijfer kan nog verder toenemen indien het hout wordt verwerkt, of aanverwante bosproducten worden verkocht. Tot slot kunnen de bossen worden gebruikt voor duurzaam toerisme. Al met al zijn inkomsten ter waarde van 500 mln. dollar per jaar haalbaar in een periode van tien tot vijftien jaar. Het Nepalese ministerie van bosbouw is begonnen met een sector bestuurshervormingsprogramma. Dit programma benadrukt transparantie van financiële stromen door democratische controle en gedecentraliseerde planning van het programma zodat alle bevolkingsgroepen zowel economisch voordeel als verantwoordelijkheid voor bosbescherming krijgen. Er is nogal wat weerstand van conservatieve groepen tegen deze aanpak. Het ontwerpen en verfijnen van de bestuursstructuren heeft meer tijd in beslag genomen dan aanvankelijk was voorzien, hierdoor heeft het programma vertraging opgelopen. Verwacht wordt dat het nog enige jaren zal duren voordat het programma geheel overgedragen kan worden aan Nepal. </antwoord>
      <antwoord nummer="3">De Nederlandse inzet is om de twee bosbouwprogramma’s over te dragen aan andere donoren. Op deze wijze wordt voorkomen dat reeds uitgevoerde activiteiten (het opzetten van een gedegen bestuursstructuur in de zogenaamde corridors tussen de verschillende nationale parken) verloren gaat en dat de minimumpopulatie van de tijger en neushoorn aangetast wordt. De WWF heeft voorgesteld de corridors aan te merken als de «biodiversity hotspots» van zuid-Nepal. Deze aanpak is tevens onderdeel van de mede door Nederland gesteunde Wereld Bank – WWF «forest alliantie» die gecontinueerd wordt. </antwoord>
      <antwoord nummer="4">De beëindiging van de overheid tot overheid ontwikkelingssamenwerkingsrelatie met Nepal heeft geen gevolgen voor de fondsen die NGO’s in Nepal besteden. De NGO’s zijn vrij om hun programma’s aldaar voort te zetten. Ik ben niet voornemens om na beëindiging van de programma’s vrijvallende bilaterale middelen alsnog in Nepal aan te wenden via NGO’s. </antwoord>
      <antwoord nummer="5 en 6">Thans wordt een plan van aanpak opgesteld voor de beëindiging van het OS programma in Nepal. Mijn inzet is om de exitstrategie binnen twee jaar te hebben afgerond. Het bosbouwprogramma loopt in principe tot begin 2006, echter vanwege vertragingen in de implementatie zal deze datum niet gehaald worden. Het energieprogramma loopt tot 2009. Mijn inzet is er op gericht om voor beide programma’s actief andere donoren te vinden, zodat deze conform de oorspronkelijke inhoud afgerond kunnen worden. Over de modaliteiten van overdracht kan ik u thans geen mededelingen doen omdat die eerst in overleg met de overnemer zullen worden overeengekomen. </antwoord>
      <antwoord nummer="7">Zoals ik hierboven heb aangegeven is mijn streven erop gericht om de lopende programma’s af te maken dan wel over te dragen aan derden. Hierdoor beëindigt Nederland op verantwoorde wijze haar ontwikkelingssamenwerkingsrelatie met Nepal. Er is dus geen sprake van «opzegging van een getekend langjarig contract» en derhalve acht ik het verband dat u legt met goed bestuur niet aan de orde. </antwoord>
      <noten afkomstig="antwoord"/>
   </antwoorden>
</kvr>
