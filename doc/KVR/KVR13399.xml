<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Van Oven (beiden PvdA) aan de ministers van Binnenlandse Zaken en Koninkrijksrelaties en van Justitie over de criminaliteit in Nederland. (Ingezonden 2 maart 2001); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13399
</item>
         <item attribuut="Inhoud">Vragen naar aanleiding van een internationaal onderzoek naar onveiligheid en criminaliteit, waaruit zou blijken dat voor het eerst sinds de jaren zestig de criminaliteit in Nederland is gedaald.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid)</item>
         <item attribuut="Trefwoorden">Criminaliteit Openbare orde en veiligheid</item>
         <item attribuut="Vindplaats">Kamervragen met antwoord 2000-2001, nr. 943, Tweede Kamer</item>
         <item attribuut="Vraagnr_bij_indiening">2000107400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">2001-03-27</item>
         <item attribuut="Datum_indiening">2001-03-02</item>
         <item attribuut="Document-id">KVR13399</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1961" allpagenumbers="1961 1962 1963 1964" vetnummer="2000107400" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13399" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="943" onderwerp="" indiendatum="2001-03-2">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Van Oven</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2001-03-27">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van de berichtgeving over een internationaal onderzoek naar onveiligheid en criminaliteit, waaruit zou blijken dat voor het eerst sinds de jaren zestig de criminaliteit in Nederland is gedaald? Kan de Kamer daarvan een exemplaar ontvangen? </vraag>
      <vraag nummer="2">Wat is uw mening over de opzet van het onderzoek? Geven de uitkomsten een betrouwbaar beeld van de positie die Nederland in internationaal opzicht inneemt op het terrein van (on)veiligheid? </vraag>
      <vraag nummer="3" voetnoot="1">Kunt u een reactie geven op de bewering van een van de betrokken onderzoekers van het Nederlandse Studiecentrum voor Criminaliteit en Rechtshandhaving dat «er sprake is van een duidelijke kentering en dat het onderzoek een heel ander beeld geeft dan media en politie oproepen»? <voetnoot nummer="1"/>
      </vraag>
      <vraag nummer="4" voetnoot="2">Hoe verhoudt de uitkomst van dit onderzoek zich tot de nota «Juridische infrastructuur in internationaal perspectief», die het ministerie van Justitie in februari 2000 heeft gepubliceerd? <voetnoot nummer="2"/>Hoe lang duurt het nog voor u daarop een inhoudelijke reactie geeft? </vraag>
      <vraag nummer="5">Kunt u vooral ingaan op de tabellen uit de laatstgenoemde nota die laten zien dat Nederland vergeleken bij andere landen slecht scoort bij het aantal moorden in steden en bij slachtoffers van geweld in het stedelijk gebied? </vraag>
      <noten afkomstig="vraag">
         <noot nummer="3"/>
         <noot nummer="1" datum="2001-02-23" bron="Zie het Algemeen Dagblad">Zie het Algemeen Dagblad, 23 februari 2001</noot>
         <noot nummer="2">Brief van 8 maart 2000, Just000180</noot>
         <noot nummer="3">Zie de tabellen op blz. 19</noot>
      </noten>
   </vragen>
   <antwoorden aantal="5">
      <antwoord nummer="1">Ja. Met financiële ondersteuning van mijn ministerie heeft het betreffende internationale onderzoek plaatsgevonden. Het rapport is verschenen in de rapportenreeks Onderzoek en Beleid (no. 187) van het Wetenschappelijk Onderzoek- en Documentatiecentrum van mijn ministerie en is op de gebruikelijke wijze aangeboden aan de Voorzitter van de vaste kamercommissie voor Justitie. </antwoord>
      <antwoord nummer="2">Om een beter inzicht te krijgen in de aard en de omvang van de criminaliteit in internationaal vergelijkend perspectief is in 1989 de eerste internationale slachtofferenquête (International Crime Victims Survey) uitgevoerd in zestien landen (Van Dijk, Mayhew &amp; Killias, 1990). Deze enquête is sedertdien in 1992 in dertien landen (Van Dijk &amp; Mayhew, 1992), in 1996 in elf landen (Mayhew &amp; Van Dijk, 1997) en in 2000 in zeventien landen (Van Kesteren, Mayhew &amp; Nieuwbeerta, 2001) uitgevoerd. Daarnaast zijn afzonderlijke enquêtes uitgevoerd in de Oost- en Midden-Europese landen en in een groot aantal ontwikkelingslanden. Mijn ministerie is vanaf het begin nauw betrokken geweest bij de ontwikkeling en financiering van dit instrument. De internationale slachtofferenquête is het enige meetinstrument ter wereld waarmee vergelijkingen kunnen worden gemaakt tussen landen ten aanzien van persoonlijk slachtofferschap van criminaliteit en van onveiligheidsgevoelens. In wetenschappelijke kringen en daarbuiten wordt het instrument als betrouwbaar gezien. Het instrument kent een aantal beperkingen. Deze beperkingen betreffen het relatief bescheiden aantal respondenten per land (gemiddeld circa 2000), de tijdsduur tussen de verschillende afnamen van de enquête (2–4 jaar) en de fluctuaties in (het aantal) participerende landen. In EU-verband worden thans voorstellen ontwikkeld om deze beperkingen te ondervangen. Terzake zijn onder het voorzitterschap van Zweden aanbevelingen gedaan tijdens de EU-conferentie «Towards a Knowledge-based Strategy to Prevent Crime» (Sundsvall 21–23 februari 2001). Een van de aanbevelingen is om jaarlijks binnen alle lidstaten van de EU de internationale slachtofferenquête af te nemen (een jaarlijkse Europese «Criminaliteitsbarometer»). Op deze wijze zou het mogelijk kunnen worden om meer solide vergelijkingen te maken tussen de landen van de Europese Unie en op termijn uitspraken te doen over trends en eventuele trendbreuken. Opgemerkt dient te worden dat de internationale slachtofferenquête geen volledig beeld geeft van de criminaliteit. Het betreft namelijk alleen slachtofferschap onder huishoudens. De enquête biedt geen inzicht in zogenaamde slachtofferloze delicten (heling, witwassen, wapenhandel, drugshandel, etc.) en criminaliteit gericht tegen bedrijfsleven, overheden en andere organisaties (belastingfraude, uitkeringsfraude, EG-fraude, e.d.). De enquête is verder ongeschikt voor de meting van extreme vormen van geweld, zoals moord en doodslag. Ook «verborgen slachtofferpopulaties», zoals incestslachtoffers, slachtoffers van kindermishandeling en slachtoffers onder allochtone populaties, worden op deze wijze niet gemeten. Kwantitatieve gegevens over deze typen van criminaliteit en slachtofferpopulaties worden verkregen uit andersoortige registraties en meetinstrumenten. </antwoord>
      <antwoord nummer="3">Om uitspraken te doen over een kentering in de criminaliteit in Nederland moet gekeken worden naar de situatie in Nederland over een langere periode. Gebruik kan dan gemaakt worden van het door de politie geregistreerde niveau van criminaliteit, en van de slachtofferenquêtes van het CBS. De CBS-enquête is nauwkeuriger dan de internationale slachtofferenquête, maar biedt uiteraard geen basis voor internationale vergelijking. De ontwikkeling van de door de politie geregistreerde criminaliteit geeft vanaf 1950 het volgende beeld te zien (tabel 1). Tot 1970 is er een gestage, maar niet zorgwekkende stijging. Rond 1970 treedt een versnelling op. Na 1985 vlakt de groei af en neemt de totale omvang van de criminaliteit nog maar weinig toe. Tabel 1. Ontwikkeling van de geregistreerde criminaliteit in Nederland, 1950–1999 Jaar Aantal (x 1000) Per 100 000 inwoners Index 1950 99 987 100 1960 132 1 156 117 1970 266 2 053 208 1980 706 5 010 508 1985 1 094 7 569 767 1990 1 150 7 722 782 1995 1 223 7 929 803 1999 1 284 8 147 825 Bron: Schreuders et al., 1999; CBS, 2000 (bewerking). De tweede bron van gegevens is de nationale slachtofferenquête van het CBS. Aan respondenten wordt gevraagd of en hoe vaak men het afgelopen jaar slachtoffer is geworden van diverse typen van criminaliteit. Ook uit deze enquête blijkt dat de totale omvang van de criminaliteit sinds 1986 tamelijk stabiel is. Uit deze gegevens kan niet opgemaakt worden dat er in Nederland sprake is van een kentering in de criminaliteit. Tabel 2. Ontwikkeling van zelfgerapporteerd slachtofferschap door de bevolking van 15 jaar of ouder, 1980–1999 Jaar Totaal (x 1000) Per 100 inwoners 1980 3 569 33 1982 4 381 39 1984 4 563 40 1986 4 225 36 1988 4 105 34 1990 4 180 35 1992 4 460 37 1993 4 439 37 1994 4 533 37 1995 4 506 37 1996 4 006 32 1997* 4 544 37 1998 4 691 37 1999 4 781 37 Bron: CBS, 2000 (bewerking). * Begin nieuwe reeks als gevolg van wijziging in onderzoeksopzet. De internationale slachtofferenquête is vooral bedoeld als instrument voor internationale vergelijking. Ik moet constateren dat ten opzichte van de zestien andere landen die in het onderzoek participeerden de situatie van Nederland verre van gunstig is. Na Australië en Engeland en Wales bevindt Nederland zich op de derde plaats wanneer naar het totale beeld wordt gekeken. Dit vind ik zorgelijk. Wel moet in acht worden genomen dat, zoals reeds opgemerkt in vraag één, dat deze bron slechts een partieel beeld geeft van de criminaliteit. Het kabinetsbeleid op het gebied van de bevordering van de veiligheid en terugdringing van de criminaliteit in Nederland zélf, lijkt effecten te sorteren. Dit blijkt ook uit de Integrale Veiligheidsrapportage 2000, aangeboden aan uw Kamer door mijn collega van Binnenlandse Zaken en Koninkrijksrelaties op 11 juli 2000. In het kader van het Integraal Veiligheidsprogramma en het Beleidsplan Nederlandse Politie zijn maatregelen afgekondigd en uitgevoerd op deelgebieden van veiligheid. </antwoord>
      <antwoord nummer="4">Allereerst dient opgemerkt te worden dat het rapport «Juridische infrastructuur in Internationaal Perspectief» van een geheel andere strekking is dan de internationale slachtofferenquête. Het rapport brengt gegevens uit allerlei bronnen bijeen om tot een beoordeling te komen van de inspanningen en resultaten ten aanzien van de criminaliteitsbeheersing. Hierop toegespitst is de doelstelling van deze internationale vergelijking het verkennen van: – de prestaties van de publieke sector ter bestrijding van criminaliteit; – terreinen waarop verbetering nodig is; – bedreigingen; – kansrijke mogelijkheden voor verbetering. In het rapport worden de aard en omvang van de criminaliteit in verband gebracht met de inspanningen van de publieke sector ter beheersing daarvan. Daarbij wordt rekening gehouden met (semi-)autonome omgevingsfactoren zoals de gelegenheidsstructuur, bevorderende en remmende factoren en de activiteiten van de private sector ter bestrijding van criminaliteit. Er is gekozen voor een kwantitatieve invalshoek waarbij de beleidsinspanningen vooral, maar niet uitsluitend worden uitgedrukt in de inzet van personele en financiële middelen. Samenvattend, de essentie van het rapport is het op een globale, kwantitatieve wijze met elkaar in verband brengen van de inzet van mensen en middelen en de bereikte resultaten. De internationale slachtofferenquête is een belangrijke bron van gegevens voor het rapport, maar zeker niet de enige. Naast een groot aantal andere enquêtes, statistieken, en opinieonderzoeken, zijn gegevens over de personele en financiële middelen van de strafrechtsketen verzameld. Wat de internationale slachtofferenquête betreft is de meest recente enquête die ten tijde van de opstelling van het rapport beschikbaar was, gebruikt (Mayhew &amp; Van Dijk, 1997). De uitkomsten van het onderzoek van Van Kesteren, Mayhew &amp; Nieuwbeerta (2001) waren toen uiteraard niet beschikbaar. De resultaten van de internationale vergelijking veranderen echter niet wezenlijk als de nieuwe internationale slachtofferenquête in de beschouwing wordt betrokken. Het rapport «Juridische Infrastructuur in Internationaal Perspectief» geeft een momentopname en behoeft periodieke actualisering. Omdat sinds het verschijnen van het rapport niet alleen een nieuwe internationale slachtofferenquête ter beschikking is uitgekomen, maar ook recentere gegevens over andere onderwerpen, ben ik voornemens nog dit najaar een geactualiseerde versie van het rapport aan de Kamer te sturen. Wat de inhoudelijke reactie op het rapport betreft merk ik op dat ik het rapport bij brief van 2 maart 2000, kenmerk 5014737/500/RR, aan U heb aangeboden. Ik heb daarbij aangegeven dat het rapport een eerste internationaal vergelijkende verkenning betrof, waarvan de resultaten met voorzichtigheid moeten worden gehanteerd; aan opvallende internationale verschillen kunnen niet zonder meer beleidsconsequenties worden ontleend. In de Memorie van Toelichting bij de Rijksbegroting 2001, hoofdstuk VI (Kamerstukken II, vergaderjaar 2000–2001, nr. 27 400), heb ik vervolgens aangekondigd (hoofdstuk 2, par. 1.1.1) – dat twee van de kernbevindingen uit deze vergelijking, te weten de verhoudingsgewijs lage totale inspanning die Nederland zich getroost om criminaliteit te beheersen, en de verhoudingsgewijs minder omvangrijke inspanning op het terrein van de private preventie, aan de orde zullen komen in de nota over criminaliteitsbeheersing die ik voor het einde van dit parlementaire jaar heb toegezegd; – dat de vraag hoe criminogene aspecten van economische ontwikkeling, ruimtelijke ordening en woningbouw meer stelselmatig betrokken kunnen worden bij de ontwikkeling van beleid op deze terreinen, bijzondere aandacht zal krijgen. Terzake is een nadere verkenning voorzien; – dat nader onderzoek zou worden gedaan naar de overeenkomsten en verschillen in omvang van staande en zittende magistratuur en politie met de Duitse deelstaat Nordrhein Westfalen; met dit onderzoek is inmiddels door het WODC een begin gemaakt; de uitkomsten ervan verwacht ik aan het eind van dit jaar. </antwoord>
      <antwoord nummer="5">Tabel 4 uit het rapport Juridische Infrastructuur in Internationaal Perspectief heeft betrekking op het aantal Moorden in steden per 100 000 inwoners, gemiddelde 1995–1997. Deze tabel is vervaardigd door gebruik te maken van een Home Office publicatie uit 1998. Het onderzoek van Van Kesteren, Mayhew &amp; Nieuwbeerta (2001) verschaft geen informatie over extreem geweld, waaronder moord en doodslag. Uit de bovengenoemde tabel 4 blijkt dat Nederland in vergelijking met een tiental andere landen slecht scoort bij het aantal moorden in grote steden. Wanneer naar de meest recente statistische informatie wordt gekeken dan blijkt dat deze situatie onveranderd is gebleven. Nederland doet het op stedenniveau nog steeds slecht (zie onderstaande tabel). Wel is er in vergelijking met de jaargemiddelden 1995–1997 sprake van een algehele daling van het aantal moorden op stedenniveau. Tabel 3. Moorden in steden per 100 000 inwoners, gemiddelde 1995–1997 en gemiddelde 1997–1999 Stad 1997– 1999 Gemiddelde 1995–1997 Gemiddelde Ottawa 1,9 1,0 Wenen 1,8 1,6 Londen 2,2 2,4 Helsinki 3,0 2,1 Parijs 3,3 2,2 Berlijn 3,8 3,2 Stockholm 4,1 2,7 Kopenhagen 4,6 3,4 Rotterdam 5,0 4,9 Amsterdam 7,9 5,4 New York 16,8 9,4 Washington 64,1 50,8 Bron: 1e kolom: Ministerie van Justitie (februari 2000). Juridische Infrastructuur in Internationaal Perspectief: Criminaliteitsbeheersing . Den Haag: Ministerie van Justitie, DAJS, p. 19. 2e kolom: Barclay, Gordon C. &amp; Tavares, Cynthia (March 2001). Comparisons of Criminal Justice Statistics: European Union Member States, Applicant Countries &amp; Selected other Countries, 1999 . London: Home Office, Research, Development &amp; Statistics Directorate, p. 4 (draft). Cijfer voor New York (e-mail van prof. Robert MacCrie d.d. 10-3-2001). Met betrekking tot slachtofferschap door geweld en bedreiging in stedelijk gebied kan het volgende opgemerkt worden. Tabel 6 uit het rapport Juridische Infrastructuur in Internationaal Perspectief betreft een secundaire analyse op het bestand van de voorgaande internationale slachtofferenquête (Mayhew &amp; Van Dijk, 1997). Deze secundaire analyse is in 1998 vervaardigd door het European Institute for Crime Prevention and Control (HEUNI) te Helsinki. De meest recente internationale slachtofferenquête (Kesteren, Mayhew &amp; Nieuwbeerta, 2001) geeft deze informatie niet en een secundaire analyse is (nog) niet beschikbaar. Wat wel geconcludeerd kan worden uit de studie van Van Kesteren, Mayhew &amp; Nieuwbeerta (2001) met betrekking tot geweld en bedreiging in stedelijk gebied is het volgende. Tabel 7 van het onderzoek geeft voor de 16 deelnemende landen gezamenlijk gegevens over slachtofferschap naar grootte van steden. Daaruit blijkt dat inwoners van steden met meer dan 100 000 inwoners 1,7 keer meer kans lopen om slachtoffer van geweld en bedreiging te worden dan in gemeenten met minder dan 10 000 inwoners. Overigens blijkt uit de Integrale Veiligheidsrapportage 2000 en het Jaarboek GSB 1999 dat de stijging van de geregistreerde geweldscriminaliteit vanaf 1992 in de G25 minder groot is dan in de andere gemeenten in Nederland, waarbij wel moet worden bedacht dat het aantal geregistreerde geweldsdelicten in de grote steden nog altijd aanzienlijk groter is dan in andere gemeenten in Nederland. Een van de belangrijkste wetmatigheden die de beschrijvende criminologie heeft aangetoond is dat de omvang van de criminaliteit, waaronder geweld, toeneemt met de graad van verstedelijking. Verwijzingen CBS (2000). Licht stijgende tendens criminaliteit. CBS persbericht (PB00-204,, 7 september 2000). Dijk, Jan J. M. van, Mayhew, Pat &amp; Killias, Martin (1990). Experience of Crime Across the World: Key Findings from the 1989 International Crime Survey. Deventer: Kluwer Law and Taxation. Dijk, Jan J. M. van &amp; Mayhew, Pat (1992). Criminal Victimization in The Industrialized World: Key Findings from the 1989 and 1992 International Crime Surveys. The Hague: Ministry of Justice, Department of Crime Prevention. Kesteren, John van, Mayhew, Pat &amp; Nieuwbeerta, Paul (2001). Criminal Victimisation in Seventeen Industrialised Countries: Key Findings from the 2000 International Crime Victims Survey. The Hague: Ministry of Justice, Research and Documentation Centre (WODC, no. 187). Mayhew, Pat &amp; Dijk, Jan J. M. van (1997). Criminal Victimisation in Eleven Industrialised Countries: Key Findings from the 1996 International Crime Victims Survey. The Hague: Ministry of Justice, Research and Documentation Centre (WODC, no. 162). Schreuders, M. M. et al. (Red.) (1999). Criminaliteit en rechtshandhaving 1999: Ontwikkelingen en samenhangen. Den Haag: Wetenschappelijk Onderzoek- en Documentatiecentrum (WODC, no. 180). </antwoord>
      <noten afkomstig="antwoord"/>
   </antwoorden>
</kvr>
