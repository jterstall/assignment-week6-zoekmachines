<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Lith (CDA) aan de minister van Volkshuisvesting, Ruimtelijke Ordening en Milieubeheer over paalrotproblematiek. (Ingezonden 12 maart 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20046
</item>
         <item attribuut="Inhoud">Vragen naar aanleiding van een tv-uitzending van het programma "Woonbrigade" van 9 maart 2004.</item>
         <item attribuut="Rubriek">Bouw (Woningbouw) Burgerlijk recht en burgerlijk procesrecht (Verbintenissenrecht) Staats- en bestuursrecht (Gemeenten) Volkshuisvesting (Koopwoningen)</item>
         <item attribuut="Trefwoorden">Aansprakelijkheid Gemeenten Koopwoningen Woningbouw</item>
         <item attribuut="Vindplaats">Kamervragen met antwoord 2003-2004, nr. 1332, Tweede Kamer</item>
         <item attribuut="Vraagnr_bij_indiening">2030410380</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Lith</persoon>
         </item>
         <item attribuut="Datum_reaktie">2004-04-15</item>
         <item attribuut="Datum_indiening">2004-03-12</item>
         <item attribuut="Document-id">KVR20046</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2817" allpagenumbers="2817 2818" vetnummer="2030410380" code="0304tkkvr1332" lopendefooter="Tweede Kamer, vergaderjaar 2003–2004, Aanhangsel" filenaam="KVR20046" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1332" onderwerp="" indiendatum="2004-03-12">
         <vrager partij="CDA" oorsprong="parlement">Van Lith</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-04-15">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van de uitzending van het televisieprogramma Woonbrigade van 9 maart 2004, waarin de problematiek van paalrot aan de orde komt? </vraag>
      <vraag nummer="2">Hoe beoordeelt u in dit licht de resultaten van de subsidie die in het verleden door uw ministerie is verleend ter ondersteuning van gemeenten die geconfronteerd worden met paalrotproblemen? </vraag>
      <vraag nummer="3">Deelt u de mening dat de omvang van de paalrotproblematiek is onderschat en dat ook de komende jaren intensief aandacht aan deze problematiek moet worden geschonken, mede gezien het feit dat mogelijk grotere delen van Nederland met deze problematiek worden geconfronteerd? </vraag>
      <vraag nummer="4">Kunt u inzicht geven in de precieze omvang van de problematiek van paalrot in Nederland? </vraag>
      <vraag nummer="5">Hoe kijkt u aan tegen de verdeling van verantwoordelijkheden met betrekking tot het oplossen van de problematiek rond paalrot, en meer specifiek de rol van de Rijksoverheid? </vraag>
      <vraag nummer="6">Bent u bereid in overleg te treden met alle betrokken partijen, inclusief organisaties van woningeigenaren, over de aanpak van de paalrotproblematiek en de Kamer te informeren over de resultaten van dit overleg? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">In mei 2001 is subsidie toegekend aan de zes gemeenten in Nederland waar sprake was van een excessief funderingsprobleem. Dordrecht, waarvandaan de voorbeelden in het onderhavige televisieprogramma kwamen, was een van die gemeenten. Aan de selectie van deze zes gemeenten is een lang proces van voorbereiding vooraf gegaan. Dat proces is begonnen met het aannemen in 1997 door de Tweede Kamer van de motie Luchtenveld c.s. <voetnoot nummer="1"/>, waarin de regering werd gevraagd om de aard en de omvang van de funderingsproblematiek te onderzoeken. In het kader van de uitvoering van de motie is in 1998 aan alle gemeenten gevraagd om aan te geven of inzicht bestond in de lokale funderingsproblematiek en of de gemeente van plan was een inventarisatie te laten uitvoeren. Van de circa 300 gemeenten die toen hebben gereageerd, gaven er acht te kennen dat zij met funderingsproblemen te maken hadden. Het verdere verloop van het proces heeft in 2001 geleid tot de selectie van de zes gemeenten met een excessief funderingsprobleem. De VNG is van begin tot eind bij het proces betrokken geweest en heeft in 2001 ook de Gezamenlijke Verklaring hierover (een soort convenant) met de zes gemeenten mee ondertekend. De Verklaring vermeldt ondermeer het (door de gemeenten zelf aangedragen) aantal woningen waarvan de gemeenten zich verplichten de fundering te herstellen en de hoogte van de rijksbijdrage per gemeente. Gelet op het voorafgaande constateer ik dat de subsidieverlening door de toenmalig staatssecretaris van VROM uitermate zorgvuldig is voorbereid en een maximale kans op resultaat geeft. Het televisieprogramma, waarin het met name gaat over de grote financiële gevolgen voor enkele huiseigenaren, staat los van de subsidieverlening aan de gemeenten. </antwoord>
      <antwoord nummer="3">Nee, gelet op het voorafgaande deel ik de mening dat de omvang van de paalrotproblematiek is onderschat, niet. Het probleem heeft de komende tijd in ieder geval aandacht in de zin dat er nader onderzoek wordt gedaan naar de oorzaken van bacteriële aantasting: zie het antwoord op vraag 4. </antwoord>
      <antwoord nummer="4">Nee inzicht in de precieze omvang van de paalrotproblematiek kan niet worden gegeven. Wel is er een indicatie te geven. Daarvoor is het dienstig onderscheid te maken in aantasting door schimmels bij droogstand en aantasting door bacteriën onder water. Schimmelaantasting van funderingspalen door droogstand wordt veroorzaakt door dalende of wisselende grondwaterstanden in stedelijk gebied en kan in principe overal optreden waar houten palen voor de fundering van een woning zijn gebruikt. Uitgebreidere informatie over schimmelaantasting is opgenomen in het (op 27 juni 2000 aan de voorzitter van de Vaste commissie voor VROM van uw Kamer, kenmerk DBD 2000073134/Z 2040114 gestuurde) VROM-rapport «Aantasting van houten paalfunderingen van woningen» en in het (niet naar de Kamer gestuurde) rapport «Grondwateroverlast in het stedelijk gebied» van KPMG en Grondmij van februari 2001 in opdracht van het Ministerie van V&amp;W. In het laatstgenoemde rapport is een zeer indicatieve schatting opgenomen van het aantal woningen dat in de komende jaren met grondwaterproblemen te maken kan krijgen te weten minimaal ca. 70 000–140 000 woningen en maximaal circa 2 tot 3 miljoen woningen. Aantasting van funderingspalen door bacteriën onder water (de zogenaamde «palenpest») is een proces dat veel langzamer verloopt dan bij schimmelaantasting en komt voornamelijk voor bij grenen palen. Grenen palen zijn met name gebruikt bij woningen gebouwd voor 1960. De oorzaken van deze bacteriële aantasting van palen zijn nog onvoldoende onderzocht om een raming van de omvang van het probleem te kunnen opstellen. Momenteel loop internationaal onderzoek naar de natuurlijke omstandigheden waaronder bacteriën hout onder water kunnen aantasten, te weten het EU-project BACPOLES waarin instituten uit Nederland, Duitsland, Zweden, Italië, Polen en de Verenigde Staten participeren. </antwoord>
      <antwoord nummer="5">In de hiervoor genoemde Gezamenlijke Verklaring is over de verdeling van de verantwoordelijkheden het volgende opgenomen. «De eigenaar van de woning is zelf primair verantwoordelijk voor de oplossing van funderingsproblemen maar een gemeente kan het in door de gemeente bepaalde gevallen wenselijk vinden de eigenaar van gemeentewege financiële ondersteuning te geven om tot funderingsherstel te komen. De staatssecretaris is niet verantwoordelijk voor funderingsproblemen en is ook niet verantwoordelijk voor een structurele oplossing van funderingsproblemen.» Ik zie geen aanleiding om terug te komen op deze indertijd vastgelegde verdeling van verantwoordelijkheden. Behalve van de onderhavige projectsubsidie kunnen gemeenten ook van ISV-subsidies gebruik maken om paalrotproblemen op te lossen. </antwoord>
      <antwoord nummer="6">Het antwoord op de voorafgaande vragen overziend, ben ik van oordeel dat er momenteel geen aanleiding is om (opnieuw) een debat over paalrotproblemen aan te gaan. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 427" documentnummer="13">Kamerstuk 25 427, nr. 13</noot>
      </noten>
   </antwoorden>
</kvr>
