<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister voor Bestuurlijke Vernieuwing en Koninkrijksrelaties over de situatie van homoseksuelen op de Nederlandse Antillen en Aruba. (Ingezonden 23 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24855
</item>
         <item attribuut="Inhoud">Vragen over het feit dat het ministerie van BuZa MATRA-subsidies verstrekt ten behoeve van homo-emancipatie in onder meer Bulgarije, Oekraïne en Moldavië, terwijl er geen subsidie wordt gegeven aan homo-emancipatie op Aruba en de Nederlandse Antillen.</item>
         <item attribuut="Rubriek">Ontwikkelingssamenwerking (Economische hulp) Staats- en bestuursrecht (Koninkrijk) Welzijn (Emancipatie) Welzijn (Minderheden)</item>
         <item attribuut="Trefwoorden">Aruba Bulgarije Democratisering Homoseksuelen Moldavië Nederlandse Antillen Oekraïne Subsidies</item>
         <item attribuut="Vindplaats">Kamervragen met antwoord 2005-2006, nr. 832, Tweede Kamer</item>
         <item attribuut="Vraagnr_bij_indiening">2050605440</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2006-02-01</item>
         <item attribuut="Datum_indiening">2005-12-23</item>
         <item attribuut="Document-id">KVR24855</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1769" allpagenumbers="1769 1770" vetnummer="2050605440" code="0506tkkvr832" lopendefooter="Tweede Kamer, vergaderjaar 2005–2006, Aanhangsel" filenaam="KVR24855" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="832" onderwerp="" indiendatum="2005-12-23">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-02-1">
         <antwoorder functie="minister" ministerie="Bestuurlijke Vernieuwing en Koninkrijksrelaties">Pechtold</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u ermee bekend dat het ministerie van Buitenlandse Zaken MATRA <voetnoot nummer="1"/>-subsidies verstrekt aan COC Nederland ter ondersteuning van homo-emancipatie in onder andere Bulgarije, Oekraïne en Moldavië? </vraag>
      <vraag nummer="2">Hoe beoordeelt u het feit dat de Nederlandse regering wel investeert in homo-emancipatie in onder andere Bulgarije, Oekraïne en Moldavië, maar geen subsidie verstrekt voor homo-emancipatie op Aruba en de Nederlandse Antillen? </vraag>
      <vraag nummer="3">Op welke wijze gaat u zich inzetten tegen homofobie en discriminatie tegenover homoseksuelen op de Nederlandse Antillen en Aruba? </vraag>
      <noten afkomstig="vraag">
         <noot nummer="1">MATRA = programma maatschappelijke transformatie</noot>
      </noten>
   </vragen>
   <antwoorden aantal="3">
      <antwoord nummer="1">Ja, met dien verstande dat Moldavië niet voorkomt op de lijst van landen waarin het MATRA-programma op dit moment actief is. </antwoord>
      <antwoord nummer="2">De Nederlandse regering financiert (indirect) niet-gouvernementele organisaties (ngo’s) in de Nederlandse Antillen en Aruba. Voor 2006 is hiervoor in totaal een bedrag van € 13 miljoen begroot. Deze financiering loopt in de Nederlandse Antillen via de Antilliaanse Medefinancieringsorganisatie (AMFO) en in Aruba via niet-gouvernementele medefinancieringsorganisaties waaronder de Stichting Centro pa Desaroyo di Aruba (CEDE Aruba). Ngo’s in de Nederlandse Antillen en Aruba die activiteiten ontwikkelen ter bevordering van homo-emancipatie in deze landen kunnen in beginsel hiervoor financiële middelen aanvragen bij de AMFO respectievelijk CEDE Aruba. Een aanvraag zal natuurlijk moeten voldoen aan de algemene voorwaarden. Overigens heb ik, zoals ik eerder aan de Tweede Kamer heb meegedeeld, de financiering van de AMFO voorlopig stopgezet wegens geconstateerde onregelmatigheden. De verwachting is dat deze maatregel van tijdelijke aard is. </antwoord>
      <antwoord nummer="3">De Nederlandse regering is al geruime tijd in discussie met de Nederlandse Antillen en Aruba over de geldigheid in deze landen van in Nederland gesloten huwelijken tussen personen van hetzelfde geslacht. De discussie laaide op naar aanleiding van de weigering door Aruba om een in Nederland gehuwd lesbisch echtpaar dat naar Aruba was geëmigreerd, als gehuwd in te schrijven in het Arubaanse bevolkingsregister. Het Gemeenschappelijk Hof van Justitie van de Nederlandse Antillen en Aruba heeft in hoger beroep uitgesproken dat het echtpaar kan eisen dat ze in het Arubaanse bevolkingsregister als gehuwd wordt geregistreerd. De regering van Aruba is tegen deze uitspraak bij de Hoge Raad in cassatie gegaan. De uitspraak van de Hoge Raad wordt nu afgewacht. Gezien de reacties in Aruba op deze kwestie is duidelijk geworden dat er onder de Arubaanse bevolking weerstand bestaat tegen de gelijke behandeling van homoseksuelen. Te sterke bemoeienis met dit vraagstuk vanuit de Nederlandse regering zal naar verwachting averechts werken. Wel zal ik bij mijn volgende bezoek aan de Nederlandse Antillen en Aruba de positie van homoseksuelen wederom aan de orde stellen. Voor de verbetering van de positie van homoseksuelen in Aruba en de Nederlandse Antillen is het van belang dat homoseksuelen in deze landen het initiatief nemen in de strijd voor hun emancipatie en laten zien dat ook zij als burgers een positieve bijdrage leveren aan de gemeenschap. Hiervoor is het wel noodzakelijk dat homoseksuelen dan kunnen rekenen op bescherming door de overheid. Op dit moment wordt die bescherming echter onvoldoende geboden. Indien blijkt dat de Arubaanse en Antilliaanse overheid stelselmatig personen op grond van hun seksuele voorkeur in strijd met de geldende internationale mensenrechtenverdragen discrimineren, zal ik maatregelen hiertegen voorstellen aan de regering van het Koninkrijk. Aruba en de Nederlandse Antillen dienen op grond van het Statuut voor het Koninkrijk zorg te dragen voor de verwezenlijking van de mensenrechten. Discriminatie kan echter alleen worden bestreden wanneer die zichtbaar is. Het is daarom van belang dat homoseksuelen die gediscrimineerd worden zich hiertegen verzetten door gebruik te maken van de bestaande rechtsmiddelen. </antwoord>
      <noten afkomstig="antwoord"/>
   </antwoorden>
</kvr>
