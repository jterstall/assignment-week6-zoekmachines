<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel (SP) en Leerdam (PvdA) aan de minister voor Bestuurlijke Vernieuwing en Koninkrijksrelaties over financiële problemen van het Medisch Centrum in Sint Maarten. (Ingezonden 23 maart 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19968
</item>
         <item attribuut="Inhoud">Vragen naar aanleiding van een brief van het bestuur van Property Owning Foundation van het Sint Maarten Medical Centrum (SMMC) aan de minister van Financiën van de Nederlandse Antillen c.c. minister De Graaf (BVK) over de huurschuld van het ziekenhuis aan de beheersstichting Property Owning Foundation, die op haar beurt het geld aan de regering van de Nederlandse Antillen moet betalen.</item>
         <item attribuut="Rubriek">Gezondheidszorg (Zorginstellingen) Staats- en bestuursrecht (Koninkrijk)</item>
         <item attribuut="Trefwoorden">Sint Maarten Ziekenhuizen</item>
         <item attribuut="Vindplaats">Kamervragen met antwoord 2003-2004, nr. 1264, Tweede Kamer</item>
         <item attribuut="Vraagnr_bij_indiening">2030411130</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="SP">Van Bommel</persoon>
            <persoon partij="PvdA">Leerdam</persoon>
         </item>
         <item attribuut="Datum_reaktie">2004-04-06</item>
         <item attribuut="Datum_indiening">2004-03-23</item>
         <item attribuut="Document-id">KVR19968</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2675" allpagenumbers="2675 2676" vetnummer="2030411130" code="0304tkkvr1264" lopendefooter="Tweede Kamer, vergaderjaar 2003–2004, Aanhangsel" filenaam="KVR19968" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1264" onderwerp="" indiendatum="2004-03-23">
         <vrager partij="SP" oorsprong="parlement">Van Bommel</vrager>
         <vrager partij="PvdA" oorsprong="parlement">Leerdam</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-04-6">
         <antwoorder functie="minister" ministerie="Bestuurlijke Vernieuwing en Koninkrijksrelaties">De Graaf</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de nieuwe financiële problemen van het Medisch Centrum in Sint Maarten (SMMC), waarbij het ziekenhuis een huurschuld van 16 miljoen Antilliaanse guldens zou hebben aan de beheersstichting Property Owning Foundation, die op haar beurt het geld aan de regering van de Antillen moet betalen? </vraag>
      <vraag nummer="2" voetnoot="2">Is het waar dat de Nederlandse Antillen nooit een jaarverslag over de lening voor het SMMC hebben gepresenteerd? <voetnoot nummer="2"/>Zo ja, acht u het noodzakelijk dat er financiële verantwoording over de lening wordt afgelegd? Indien nee, waarom niet? Indien wel, op welke wijze dient dat te geschieden? </vraag>
      <vraag nummer="3">Bent u bereid de lening aan de landsregering van de Antillen die een belangrijke basis is voor de financiering van het ziekenhuis kwijt te schelden? Indien neen, waarom niet? </vraag>
      <vraag nummer="4">Bent u bereid daarover vóór 22 maart a.s. te beslissen, omdat tot die dag uitstel van betaling loopt? Indien neen, waarom niet? </vraag>
      <vraag nummer="5">Welke eventueel andere maatregelen bent u bereid te nemen om het SMMC open te houden? </vraag>
      <noten afkomstig="vraag">
         <noot nummer="1" datum="2004-03-8" bron="Brief van Eveline Henriquez-Dijkhoffz namens bestuur Property Owning Foundation van het Sint Maarten Medical Centrum aan E. de Lannooy, minister van financiën van de Nederlandse Antillen,">Brief van Eveline Henriquez-Dijkhoffz namens bestuur Property Owning Foundation van het Sint Maarten Medical Centrum aan E. de Lannooy, minister van financiën van de Nederlandse Antillen,, 8 maart 2004, cc minister De Graaf, voor Bestuurlijke Vernieuwing en Koninkrijksrelaties</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Het klopt dat Nederland voor de in 1987 gestarte bouw van het ziekenhuis geld heeft geleend aan de Nederlands-Antilliaanse regering. Voor zover thans nog valt na te gaan is over deze lening geen verantwoording afgelegd aan het ministerie van Binnenlandse Zaken en Koninkrijksrelaties, cq. diens rechtsvoorganger. Het was destijds gewoonte dat het Kabinet voor Antilliaanse en Arubaanse Zaken (KabNA) alle projecten, die geheel of gedeeltelijk door middel van leningen van KabNA aan de Nederlandse Antillen werden gefinancierd, jaarlijks in een zogenaamde bulklening onderbracht bij Nederlandse Investeringsbank voor Ontwikkelingslanden (thans onderdeel van de Nederlandse Financieringsmaatschappij voor Ontwikkelingslanden, FMO). Het gaat hier om zogenaamde kapitaalmarktleningen die destijds jaarlijks bij de NIO werden aangegaan. In lijn met deze handelwijze moet het er thans voor worden gehouden dat ook deze lening voor het ziekenhuis onderdeel uitmaakt van een van deze «bulkleningen». Na overdracht van de lening aan het NIO gaat de informatie over de specifieke onderdelen ervan verloren. In lijn met deze handelwijze wordt door de Nederlands-Antilliaanse regering geen verantwoording afgelegd over de specifieke onderdelen van de bulkleningen die in beheer zijn bij de FMO. Uiteraard blijft de Nederlands-Antilliaanse regering wel verantwoordelijk voor de aflossing van het geheel van de kapitaalmarktleningen bij de FMO. Zoals u bekend is, worden deze sinds 1996 niet meer afgelost. Omdat de Nederlandse staat garant staat voor deze leningen komen de aflossingen ten laste van de Nederlandse rijksbegroting. Door middel van geconsolideerde rekeningen blijven de Nederlandse Antillen verantwoordelijk voor de betaling van de door Nederland voorgeschoten aflossingen. </antwoord>
      <antwoord nummer="3 t/m 5">De situatie van de gezondheidszorg op de Nederlandse Antillen gaat mij ter harte, maar het is in de eerste plaats een verantwoordelijkheid van het land om een goede gezondheidszorg te handhaven. Indien kwijtschelding van een lening door de Nederlands-Antilliaanse regering aan de Property Owning Foundation daaraan kan bijdragen, dan zal de Nederlands-Antilliaanse regering dit zelf moeten afwegen tegen andere prioriteiten. In de tweede plaats deel ik de veronderstelling dat de lening aan de landsregering van de Nederlandse Antillen een belangrijke basis is voor de financiering van het ziekenhuis niet geheel. De Nederlandse Antillen hebben tot op heden niet kunnen vaststellen of de lening die Nederland destijds heeft verstrekt aan de landsregering gelijk is aan de lening die het land aan de Property Owning Foundation heeft verstrekt en in hoeverre deze tweede lening reeds is afbetaald. Om deze reden is de mogelijke schuld van het ziekenhuis aan de Property Owning Foundation door de bewindvoerders van het moratorium «betwist» en buiten de stemming over de betalingsregeling gehouden, hetgeen door de rechter is gehonoreerd. Met die wetenschap hebben de schuldeisers van het SMMC op 26 maart jl. in ruime meerderheid de afbetalingsregeling aanvaard, waardoor de acute financiële problemen voor dit moment lijken te zijn opgelost. In het licht van het bovenstaande concludeer ik dat kwijtschelding van een deel van de geconsolideerde lening niet bijdraagt aan een structurele oplossing van de problemen van het ziekenhuis op Sint Maarten. De huidige afbetalingsregeling biedt het ziekenhuis de kans om een gezonde financiële situatie te bereiken en zich weer volledig te richten op de behandeling van patiënten. Het is naar mijn mening nu aan de Nederlands-Antilliaanse overheid om structurele maatregelen te treffen om het stelsel van de gezondheidszorg te verbeteren. </antwoord>
      <noten afkomstig="antwoord"/>
   </antwoorden>
</kvr>
