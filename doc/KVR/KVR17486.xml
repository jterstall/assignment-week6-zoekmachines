<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Sociale Zaken en Werkgelegenheid over het aanvragen van WAO onder het regime van de Wet verbetering poortwachter. (Ingezonden 7 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17486
</item>
         <item attribuut="Inhoud">Vragen over berichten als zouden veel aanvragen voor WAO-uitkeringen ernstig tekort schieten (ten opzichte van de Wet poortwachter), met name in de grote steden.</item>
         <item attribuut="Rubriek">Ruimtelijke ordening en infrastructuur (Steden) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Steden WAO</item>
         <item attribuut="Vindplaats">Kamervragen met antwoord 2002-2003, nr. 1028, Tweede Kamer</item>
         <item attribuut="Vraagnr_bij_indiening">2020308410</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-03-28</item>
         <item attribuut="Datum_indiening">2003-03-07</item>
         <item attribuut="Document-id">KVR17486</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2149" allpagenumbers="2149 2150" vetnummer="2020308410" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17486" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1028" onderwerp="" indiendatum="2003-03-7">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-03-28">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «veel aanvragen voor uitkering WAO schieten ernstig tekort»? <voetnoot nummer="1"/>
      </vraag>
      <vraag nummer="2">Is het waar dat 72% van de WAO-aanvragen in Rotterdam in januari niet volgens de nieuwe regels van de Wet verbetering poortwachter zijn ingediend? </vraag>
      <vraag nummer="3">Is het waar dat een dergelijk afwijkingspercentage in de grote steden als «normaal» kan worden gezien, en dat buiten de grote steden ruim 50% van de aanvragen fout wordt ingediend? Zo ja, acht u dit ook een «normaal» afwijkingspercentage? Zo neen, wat zijn de werkelijke afwijkingspercentages? </vraag>
      <vraag nummer="4">Kunt u inzicht geven in de oorzaken van dit zeer hoge percentage tekortschietende WAO-aanvragen? </vraag>
      <vraag nummer="5">Kunt u de Tweede Kamer informeren welke maatregelen worden genomen om dit percentage terug te dringen? </vraag>
      <vraag nummer="6">Kunt u de Tweede Kamer tevens informeren welke noodmaatregelen worden overwogen om te voorkomen dat betrokken werkgevers en werknemers de dupe worden van de te voorziene cumulatie van aanvragen, als bij een zo hoog percentage nadere informatie moet worden ingewonnen? </vraag>
      <noten afkomstig="vraag">
         <noot nummer="1" datum="2003-03-6" bron="Financieel Dagblad">Financieel Dagblad, 6 maart 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op grond van informatie van het UWV over de eerste acht weken van 2003, is landelijk in 75% van de WAO-aanvragen waarin een reïntegratieverslag is vereist geen of een incompleet verslag ingediend. Het UWV legt deze cijfers niet per kantoor of per regio, maar alleen landelijk vast. Indien het UWV constateert dat het verslag niet aanwezig of niet compleet is, neemt het UWV contact op met de werknemer of werkgever en wordt hen 14 dagen de tijd gegeven dit verzuim te herstellen. Bijzonder veel verslagen worden volgens het UWV dan alsnog compleet gemaakt. In de eerste twee maanden hebben slechts 48 werkgevers niet of niet voldoende gebruik gemaakt van de mogelijkheid om het verslag op de onderdelen waarvoor zij verantwoordelijk zijn te completeren. Het UWV heeft deze werkgevers daarvoor een loonsanctie gegeven. </antwoord>
      <antwoord nummer="3">Zoals ik reeds heb aangegeven bij het antwoord op vraag 2 heeft het UWV geen gegevens per regio of per kantoor beschikbaar. Ik heb echter geen reden om aan te nemen dat het aantal fout ingediende WAO-aanvragen in de grote steden verschilt ten opzichte van daarbuiten. Uiteraard acht ik 75 procent ontbrekende of onvolledige WAO-aanvragen geen normaal afwijkingspercentage. De ontwikkelingen vanaf de negende week van 2003 laten volgens het UWV overigens al een stevige verbetering zien. </antwoord>
      <antwoord nummer="4">De reden dat de WAO-aanvraag tekortschiet is meestal gelegen in het feit dat geen of een niet volledig reïntegratieverslag met de aanvraag wordt meegezonden. Het voorschrift dat een reïntegratieverslag moet worden opgesteld en met de WAO-aanvraag moet worden meegestuurd, is een nieuw voorschrift. Hoewel niet alleen in de algemene voorlichting rond de Wet verbetering poortwachter maar ook door UWV bij het versturen van de WAO-aanvraag veel aandacht is besteed aan het reïntegratieverslag, vraagt zo’n nieuw voorschrift toch nog gewenning bij alle betrokken partijen (werkgevers, werknemers en arbodiensten). Het wennen aan de nieuwe voorschriften is naar mijn mening en die van het UWV de belangrijkste reden voor het feit dat geen of niet complete reïntegratieverslagen worden meegestuurd. Het feit dat inmiddels vanaf week 9 een duidelijke verbetering zichtbaar is en het feit dat in veel gevallen het verslag alsnog compleet wordt gemaakt, bevestigen mij in dit standpunt. </antwoord>
      <antwoord nummer="5">In de stuurgroep verbetering poortwachter is recentelijk uitvoerig aandacht besteed aan deze problematiek en is afgesproken dat de deelnemers aan de stuurgroep binnen hun organisaties aandacht vragen voor het tijdig en volledig opstellen van het reïntegratieverslag. Ook is daarin afgesproken dat het UWV alsnog minimale vormvereisten zal gaan stellen aan het reïntegratieverslag. Deze vereisten richten zich niet op de inhoud en opbouw van de verschillende onderdelen van het reïntegratieverslag (zoals plan van aanpak, actueel medisch oordeel e.d.), maar op de presentatie van het verslag als geheel. De verwachting is dat deze minimale eisen zullen bijdragen aan een groter aantal volledig ingediende reïntegratieverslagen. Tot slot is in de stuurgroep afgesproken, dat het UWV in overleg zal treden met grote werkgevers en de BOA (Brancheorganisatie Arbodiensten) om specifieke tekortkomingen te bespreken. Een eerste overleg met de BOA heeft onlangs plaatsgevonden. </antwoord>
      <antwoord nummer="6">Het UWV overweegt geen noodmaatregelen, omdat de bestaande procedures voldoende mogelijkheden bieden. Mocht de ontstane situatie er toe leiden, dat niet voor het einde van de wachttijd op de WAO-aanvraag kan worden beslist, dan bestaat voor de werknemer de mogelijkheid om een voorschot op de uitkering te vragen. </antwoord>
      <noten afkomstig="antwoord"/>
   </antwoorden>
</kvr>
