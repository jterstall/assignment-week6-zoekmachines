<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Nieuwenhoven (PvdA) aan de minister van Justitie over de zaak tegen een medewerker van het CDA, die informatie heeft vervalst. (Ingezonden 22 juli 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16039
</item>
         <item attribuut="Inhoud">De vragen hebben onder meer betrekking op het feit dat de benadeelde politieke partij (het CDA) bij de voorzitter van het College van procureurs-generaal naar het verloop van de rechtsgang heeft geïnformeerd.</item>
         <item attribuut="Rubriek">Staats- en bestuursrecht (Politiek) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Opsporingen Politieke partijen</item>
         <item attribuut="Vindplaats">Kamervragen met antwoord 2001-2002, nr. 1470, Tweede Kamer</item>
         <item attribuut="Vraagnr_bij_indiening">2010212900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Nieuwenhoven</persoon>
         </item>
         <item attribuut="Datum_reaktie">2002-07-26</item>
         <item attribuut="Datum_indiening">2002-07-22</item>
         <item attribuut="Document-id">KVR16039</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3121" allpagenumbers="3121 3122" vetnummer="2010212900" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16039" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1470" onderwerp="" indiendatum="2002-07-22">
         <vrager partij="PvdA" oorsprong="parlement">Van Nieuwenhoven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-07-26">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Herinnert u zich de aan u gerichte brief van de voorzitter van het College van procureurs-generaal van 25 maart jl. betreffende «de zaak tegen een medewerker van het CDA, die informatie heeft vervalst»? </vraag>
      <vraag nummer="2">Is het waar dat in deze brief de voorzitter van het College van procureurs-generaal u heeft geadviseerd de Tweede Kamer niet te informeren over onderhavige kwestie aangezien een politieke partij hierbij betrokken is? </vraag>
      <vraag nummer="3">Is het vaker voorgekomen dat u met een vergelijkbare argumentatie geadviseerd werd de Tweede Kamer niet te informeren? Zo ja, hoe vaak en wanneer? </vraag>
      <vraag nummer="4">Is het waar dat de fractievoorzitter van het CDA over onderhavige kwestie de voorzitter van het College van procureurs-generaal in eerste instantie telefonisch heeft benaderd? </vraag>
      <vraag nummer="5">Heeft de voorzitter van het College van procureurs-generaal u op de hoogte gebracht van dit telefoongesprek en over deze volgens hem «gevoelige zaak»? </vraag>
      <vraag nummer="6">Is het waar dat de voorzitter van het College van procureurs-generaal daarna met de fractievoorzitter van het CDA heeft gecorrespondeerd over onderhavige kwestie? </vraag>
      <vraag nummer="7">Wat waren de argumenten van de voorzitter van het College van procureurs-generaal om de Kamer informatie te onthouden, maar niettemin een brief over deze zaak te sturen aan de fractievoorzitter van het CDA met daarin informatie over de rechtsgang in de onderhavige zaak? </vraag>
      <vraag nummer="8">Hoe beoordeelt u het gegeven dat de fractievoorzitter van het CDA zich persoonlijk heeft gemengd in de rechtsgang van bovengenoemd justitieel onderzoek? </vraag>
      <vraag nummer="9">Is het gebruikelijk dat door het OM contacten worden onderhouden over de rechtsgang met personen of functionarissen die een belang hebben bij de zaak? </vraag>
      <vraag nummer="10">Bent u bereid bovengenoemde vragen te beantwoorden voor maandagochtend 22 juli om 12.00 uur? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 7">Bij brief van 25 maart jl. heeft het College mijn ambtsvoorganger geïnformeerd over onder meer het intrekken van de dagvaarding in een strafzaak tegen een medewerker van het CDA. Het College heeft mijn ambtsvoorganger niet geadviseerd om de Tweede Kamer niet te informeren over deze zaak, maar om de inhoud van het ambtsbericht van de fungerend hoofdofficier van Justitie te Den Haag, dat als bijlage bij voormelde brief was gevoegd, niet naar het parlement te zenden. De in het ambtsbericht vermelde informatie betreft de inhoud van de strafzaak, de reden van intrekking van de dagvaarding, de nog openstaande onderzoeksvragen en, in het verlengde daarvan, de nog te verrichten onderzoekshandelingen. Uitgangspunt is dat dergelijke informatie uit een lopende strafzaak niet openbaar wordt gemaakt. </antwoord>
      <antwoord nummer="3">Het College adviseert mij in zijn ambtsberichten geregeld welke informatie daaruit, bijvoorbeeld uit het oogpunt van belangen van opsporing en vervolging, zich niet voor openbaarmaking lenen. Echter, de Minister van Justitie beslist of en zo ja op welke wijze de Tweede Kamer wordt geïnformeerd. </antwoord>
      <antwoord nummer="4 en 6">Het College heeft de fractievoorzitter van het CDA bij brief van 25 maart jl. schriftelijk geïnformeerd naar aanleiding van diens eerder gedane telefonisch verzoek om informatie over de reden waarom de dagvaarding tegen verdachte zo kort voor de zitting is ingetrokken. </antwoord>
      <antwoord nummer="5">Het College heeft mijn ambtsvoorganger, eerst kort mondeling en vervolgens in genoemd schrijven van 25 maart jl. op de hoogte gebracht van dit telefoongesprek, van de stand van zaken met betrekking tot het onderzoek en van de nader te verrichten onderzoekshandelingen alsmede van de schriftelijke reactie van het College aan de fractievoorzitter van het CDA. </antwoord>
      <antwoord nummer="8 en 9">De bij een strafrechtelijk onderzoek betrokkenen informeren veelvuldig naar het verloop van het onderzoek en beslissingen van het openbaar ministerie dienaangaande. Dergelijke verzoeken zijn volstrekt oirbaar en vormen geen belemmering van de rechtsgang. Het openbaar ministerie tracht deze verzoeken dan ook waar mogelijk van een reactie te voorzien. </antwoord>
      <antwoord nummer="10">De bereidheid daartoe was aanwezig, maar de mogelijkheid ontbrak. </antwoord>
      <noten afkomstig="antwoord"/>
   </antwoorden>
</kvr>
