<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de ministers van Justitie en van Volksgezondheid, Welzijn en Sport over hulp bij zelfdoding door zelfmoord-adviseurs. (Ingezonden 14 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8767
</item>
         <item attribuut="Inhoud">Betreft Stichting de Einder, o.a. de behandeling van (minderjarige) kinderen.</item>
         <item attribuut="Rubriek">Gezondheidszorg (Euthanasie) Gezondheidszorg (Geestelijke gezondheidszorg) Welzijn (Jeugdigen)</item>
         <item attribuut="Trefwoorden">Euthanasie Geestelijke gezondheidszorg Jeugdwelzijn Zelfdoding</item>
         <item attribuut="Vindplaats">Kamervragen met antwoord 1998-1999, nr. 837, Tweede Kamer</item>
         <item attribuut="Vraagnr_bij_indiening">2989905790</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1999-02-25</item>
         <item attribuut="Datum_indiening">1999-01-14</item>
         <item attribuut="Document-id">KVR8767</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1713" allpagenumbers="1713 1714" vetnummer="2989905790" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8767" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="837" onderwerp="" indiendatum="1999-01-14">
         <vrager partij="CDA" oorsprong="parlement">Buijs</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="25 februari 1999), zie ook Aanhangsel Handelingen nr. 762, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich de antwoorden op de eerdere vragen over hulp bij zelfdoding door zelfmoord-adviseurs van de Stichting De Einder? <voetnoot nummer="1"/>
      </vraag>
      <vraag nummer="2" voetnoot="2">Kunt u alsnog bevestigen dat (minderjarige) kinderen in voorkomend geval door de zelfmoord-adviseurs van de stichting zullen worden behandeld als volwassenen die een verzoek om begeleiding doen, nu in het krantenbericht wordt gezegd dat «we kinderen net zo behandelen als volwassenen»? <voetnoot nummer="2"/>
      </vraag>
      <vraag nummer="3">Zo ja, wat is in dit verband de positie van de ouders of andere wettelijke vertegenwoordigers van het desbetreffende (minderjarige) kind? Acht u het in voorkomend geval acceptabel dat de wettelijke vertegenwoordigers van het minderjarige kind niet door de zelfmoord-adviseurs op de hoogte worden gesteld van een eventueel verzoek om begeleiding bij zelfmoord? Wilt u uw antwoord motiveren? </vraag>
      <vraag nummer="4" voetnoot="3">Wat is uw oordeel over het in voorkomend geval begeleiden van minderjarige kinderen door zelfmoord-adviseurs van de stichting De Einder, mede in het licht van één van de uitkomsten van het onderzoeksrapport «De staat van de Jeugd», een Rotterdamse Jeugdmonitor, waaruit blijkt dat «acht procent van de Rotterdamse 15-jarigen een poging tot zelfmoord doet» en «een kwart het afgelopen jaar gespeeld heeft met die gedachte»? <voetnoot nummer="3"/>
      </vraag>
      <vraag nummer="5">Bent u bereid zo nodig wettelijke (nood)maatregelen voor te bereiden tegen de activiteiten van bedoelde zelfmoord-adviseurs, nu u zelf vaststelt dat deze «vorm van hulpverlening ongewenst is» en u de door de stichting geadviseerde plastic-zak-over-het-hoofd-methode «betreurt»? Zo neen, waarom niet? </vraag>
      <vraag nummer="6">Waarom kan er geen sprake zijn van strafbare hulp bij zelfdoding op het moment dat «het geven van informatie, het voeren van gesprekken en het verlenen van morele steun door aanwezig te zijn» direct of indirect leidt tot zelfdoding? </vraag>
      <vraag nummer="7">Kunt u verklaren waarom «het geven van instructies tijdens de uitvoering van de zelfdoding» wel «een actieve vorm van behulpzaamheid» is en «het geven van informatie» over middelen en methoden en het daadwerkelijk begeleiden niet? </vraag>
      <vraag nummer="8">Is er in uw visie precies strafrechtelijk het moment aan te wijzen waarop het «geven van informatie» overgaat in «het geven van instructies»? Is deze overgang niet per definitie vloeiend? Met andere woorden, rechtvaardigt niet elk voorkomend geval waarin door bedoelde zelfmoord-adviseurs «informatie is gegeven» een strafrechtelijk (voor)onderzoek? </vraag>
      <vraag nummer="9">Zou juist het eventueel strafrechtelijk (voor)onderzoek, in te stellen tegen de zelfmoord-adviseur van wiens hand de verslagen zijn die onlangs in boekvorm zijn verschenen, er mede op gericht kunnen zijn «de beschreven gevallen te herleiden tot concrete personen»? </vraag>
      <vraag nummer="10">Bent u alsnog bereid tot het doen instellen van een strafrechtelijk onderzoek naar de bedoelde gevallen van hulp bij zelfdoding? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="526" documentjaargang="1998-1999">Aanhangsel Handelingen, nr. 526, vergaderjaar 1998–1999.</noot>
         <noot nummer="2" datum="1999-10-28" bron="Trouw">Trouw, 28 oktober 1999</noot>
         <noot nummer="3" datum="1999-11-21" bron="Rotterdams Dagblad">Rotterdams Dagblad, 21 november 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Zoals wij in antwoord op de eerdere vragen al hebben vermeld heeft de secretaris van de Stichting De Einder desgevraagd meegedeeld dat verzoeken van (minderjarige) kinderen de Stichting niet hebben bereikt. Wij kunnen niet bevestigen dat in eventueel in de toekomst voorkomende gevallen (minderjarige) kinderen door de zelfmoordadviseurs van de Stichting ook daadwerkelijk als volwassenen zullen worden behandeld. </antwoord>
      <antwoord nummer="3 en 4">In het antwoord op vraag 6 van de eerder gestelde vragenreeks hebben wij vastgesteld dat, gelet op het ontbreken van strikte criteria zoals bij euthanasie en hulp bij zelfdoding, de hulpverlening die door de stichting De Einder wordt aangeboden een ongewenste vorm van hulpverlening is. Wij zijn dan ook van mening dat, wanneer ooit een minderjarige zich met een verzoek om begeleiding tot de stichting De Einder zou wenden, zo’n verzoek door De Einder dient te worden afgewezen. Begeleiding door adviseurs van de stichting De Einder van een minderjarige zou zich dan ook nooit, laat staan buiten de ouders om, mogen voordoen. Voor minderjarigen met onwrikbare suïcidale gedachten is hulpverlening door reguliere instellingen en hulpverleners aangewezen en zal al het mogelijke moeten worden gedaan de betrokken minderjarige te helpen om hem of haar nieuwe perspectieven te bieden. </antwoord>
      <antwoord nummer="5">De hulpverlening door de stichting De Einder gebeurt niet door artsen en betreft geen handelingen op het terrein van de geneeskunst. Gezondheidszorgwetgeving is derhalve niet van toepassing op deze vorm van hulpverlening. Wettelijke (nood)maatregelen, uitgaande van gezondheidszorgwetgeving, kunnen dan ook niet worden getroffen. </antwoord>
      <antwoord nummer="6 en 7">Op grond van artikel 294 Wetboek van Strafrecht (Sr) is strafbaar «Hij die opzettelijk een ander tot zelfmoord aanzet, hem daarbij behulpzaam is of hem de middelen daartoe verschaft...». Uit de tekst van artikel 294 Sr en uit de doctrine dienaangaande volgt dat behulpzaamheid bij zelfmoord alleen dan strafbaar is indien deze plaatsvindt tijdens het plegen van de zelfmoord. Daaraan voorafgaande vormen van hulp, zoals bijvoorbeeld het voeren van gesprekken, kunnen derhalve niet als strafbare behulpzaamheid «bij» de zelfmoord worden beschouwd. Dit werd door de Hoge Raad bevestigd in het arrest van 5 december 1995, NJ 1996, 322. Uit dat arrest volgt bovendien dat in het bieden van morele steun, zoals bijvoorbeeld het enkel aanwezig zijn bij het plegen van zelfmoord, geen strafwaardig handelen besloten ligt. Het verlenen van bijstand in uitsluitend die vorm is dan ook geen behulpzaamheid in de zin van artikel 294 Sr. Ook het doen van louter informatieve mededelingen acht de Hoge Raad geen hulp in de zin van artikel 294 Sr. Indien sprake is van het geven van instructies is volgens de Hoge Raad wél sprake van strafbare behulpzaamheid. In het geven van een instructie ligt besloten dat het initiatief komt te liggen bij degene die de instructie geeft, die dus als het ware de regie in handen neemt. </antwoord>
      <antwoord nummer="8">Het geven van informatie is algemeen, niet direct gericht op een handeling. Een instructie is gericht op een concrete handeling/vaardigheid, vaak gekoppeld aan de uitvoering daarvan en komend van een persoon die daarin meer deskundig is dan degene die haar ontvangt. Het geven van vrijblijvende informatie zal doorgaans juist plaatsvinden vóór de eventuele uitvoering van de zelfmoord, hetgeen niet strafbaar is. Het instellen van een strafrechtelijk (voor)onderzoek ligt dan ook niet in de rede. Naar haar aard zal het geven van een instructie meestal plaatsvinden tijdens de uitvoering van de zelfdoding. Van een vloeiende overgang tussen het geven van informatie en het geven van een instructie is dan ook geen sprake. </antwoord>
      <antwoord nummer="9 en 10">Zoals al in antwoord op de eerdere vragen is gesteld, is uit de verslagen van de zelfmoordadviseur niet gebleken dat sprake is geweest van strafbaar handelen in de zin van artikel 294 Sr. Voor het instellen van een strafrechtelijk onderzoek bestaat derhalve geen aanleiding. </antwoord>
      <noten afkomstig="antwoord"/>
   </antwoorden>
</kvr>
