<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam (PvdA) en Vendrik (GroenLinks) aan de minister van Economische Zaken over de traceerbaarheid van printers via onzichtbare codes. (Ingezonden 1 november 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21853
</item>
         <item attribuut="Inhoud">Fabrikanten moeten consumenten op de hoogte stellen van het feit dat printers onzichtbare codes meeprinten, die gebruikt kunnen worden in het opsporingsonderzoek.</item>
         <item attribuut="Rubriek">Communicatie, media en informatievoorziening (Hard- en software) Staats- en bestuursrecht (Privacy) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Hardware Opsporingen Privacy</item>
         <item attribuut="Vindplaats">Kamervragen met antwoord 2004-2005, nr. 596, Tweede Kamer</item>
         <item attribuut="Vraagnr_bij_indiening">2040502660</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2004-12-20</item>
         <item attribuut="Datum_indiening">2004-11-01</item>
         <item attribuut="Document-id">KVR21853</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1251" allpagenumbers="1251 1252" vetnummer="2040502660" code="0405tkkvr596" lopendefooter="Tweede Kamer, vergaderjaar 2004–2005, Aanhangsel" filenaam="KVR21853" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="596" onderwerp="" indiendatum="2004-11-1">
         <vrager partij="PvdA" oorsprong="parlement">Van Dam</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="20 december 2004), zie ook Aanhangsel Handelingen nr. 517, vergaderjaar 2004–2005">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Klopt het dat sommige printers traceerbaar zijn doordat op de afdrukken een onzichtbare code wordt meegeprint? <voetnoot nummer="1"/>Zo ja, om welke printers gaat het? </vraag>
      <vraag nummer="2">Deelt u de mening dat het meeprinten van onzichtbare codes, behalve dat het behulpzaam kan zijn bij de opsporing van verdachten van strafbare feiten, ook de privacy van consumenten kan schaden? </vraag>
      <vraag nummer="3">Vindt u dat fabrikanten van printers consumenten hiervan op de hoogte (hadden) moeten stellen? Zo ja, op welke manier gaat u zeker stellen dat fabrikanten dit in de toekomst daadwerkelijk zullen doen? </vraag>
      <noten afkomstig="vraag">
         <noot nummer="1" datum="2004-10-26" bron="Zie o.a. www.webwereld.nl, 25 oktober jl., Het Parool en Trouw">Zie o.a. www.webwereld.nl, 25 oktober jl., Het Parool en Trouw, 26 oktober 2004</noot>
      </noten>
   </vragen>
   <antwoorden aantal="3">
      <antwoord nummer="1">Ja, het is mogelijk om, voor het blote oog niet of nauwelijks waarneembare codes, mee te printen in kleurenprints. Met een goede scanner en met speciale software is deze code door de fabrikant uit te lezen en te herleiden tot bijvoorbeeld een apparaatnummer. Het gaat hier om de meer kostbare kleurenkopieermachines en kleurenlaserprinters. Deze kostbare apparaten zijn voornamelijk in het bezit van bedrijven. Het gaat dus niet om gebruikelijke – door de consument aangeschafte – printers, zoals kleuren inktjet-printers. </antwoord>
      <antwoord nummer="2">Er zou op twee manieren sprake kunnen zijn van schending van privacy: door de fabrikant en door derden zoals opsporingsinstanties. Alleen de fabrikant kan door de code te koppelen aan een door hem aangelegd bestand achterhalen bij welke klant de printer staat waar de print is gemaakt. Mij is de commerciële meerwaarde van dit gegeven niet geheel duidelijk. Immers de fabrikant, dan wel de leverancier, heeft over het algemeen de gegevens van zijn klanten en weet welke klant welke printer heeft. Derden kunnen alleen achter de gegevens van de klant komen met medewerking van de fabrikant. Daarvoor is het noodzakelijk dat achterhaald wordt uit welk merk printer het papier is gekomen. Als dit mogelijk is kan een opsporingsinstantie trachten de gegevens van de verdachte te achterhalen. Hierbij zal nadrukkelijk worden afgewogen het belang van het bekend maken van de tekst van de verdachte aan derden, in casu de fabrikant, tegen het belang van het onderzoek om de gegevens van een klant te achterhalen. Daarbij zal zeker een rol spelen dat het gaat om printers van bedrijven waar meerdere mensen gebruik van kunnen maken. Overigens ook bij gebruikelijke «onderzoeken van printerschrift» van het Nederlands Forensisch Instituut, wordt gezocht naar specifieke kenmerken van printers – bijvoorbeeld de effecten van verstopte spuitmondjes bij een inkjet-printer of van het papiertransportmechanisme van een printer. Een duidelijk verschil tussen deze gebruikelijke onderzoeken van printerschrift en gebruikmaking van deze onzichtbare code, is dat bij dit laatste de medewerking van de fabrikant vereist is. Er zou sprake kunnen zijn van de schending van privacy. Dit echter alleen voor zover de gegevens te koppelen zijn aan een natuurlijk persoon zoals beschreven in artikel 1 onder a van de Wet bescherming persoonsgegevens. Immers de tekst van bijvoorbeeld een brief kan via de code in combinatie met het bestand bij de fabrikant gekoppeld worden aan de persoonsgegevens van een natuurlijk persoon. In dit geval gaat het echter, voor zover mijn informatie strekt, om printers die door bedrijven en grote organisaties worden gekocht waardoor nimmer met zekerheid is te stellen van wiens hand een bepaalde brief is. Ik acht een schending van de privacy dan ook niet direct in de rede liggen. </antwoord>
      <antwoord nummer="3">Gegeven mijn antwoord op vraag 2 blijft er altijd de mogelijkheid bestaan dat bepaalde brieven, teksten via de code wel herleidbaar zijn tot een natuurlijk persoon. Daarom ben ik van mening dat de consument op de hoogte gesteld moet worden van het feit dat de printer, dan wel het kopieerapparaat, een onzichtbare code meeprint waarmee via de fabrikant de gegevens van de klant te achterhalen zijn. Dan kan de consument zelf bepalen of hij desondanks een printer van deze fabrikant wil aanschaffen. Ik zal de brancheorganisatie dan wel de fabrikanten op hun wettelijke verplichting inzake de verwerking van persoonsgegevens conform de Wet bescherming persoonsgegevens wijzen en hen verzoeken hun handelswijze voor zover nodig in overeenstemming met die wet te brengen. </antwoord>
      <noten afkomstig="antwoord"/>
   </antwoorden>
</kvr>
