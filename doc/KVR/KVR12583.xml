<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister voor Ontwikkelingssamenwerking over de Ebola uitbraak in Uganda. (Ingezonden 23 oktober 2000); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12583
</item>
         <item attribuut="Inhoud">Betreft maatregelen om de verspreiding van de ziekte Ebola tegen te gaan.</item>
         <item attribuut="Rubriek">Gezondheidszorg (Ziekten en ziektepreventie) Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Congo Infectieziekten Nood- en humanitaire hulp Uganda</item>
         <item attribuut="Vindplaats">Kamervragen met antwoord 2000-2001, nr. 224, Tweede Kamer</item>
         <item attribuut="Vraagnr_bij_indiening">2000101400</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-11-07</item>
         <item attribuut="Datum_indiening">2000-10-23</item>
         <item attribuut="Document-id">KVR12583</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="457" allpagenumbers="457 458" vetnummer="2000101400" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12583" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="224" onderwerp="" indiendatum="2000-10-23">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2000-11-7">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de Ebola uitbraak in het noorden van Uganda? </vraag>
      <vraag nummer="2">Hoe bedreigend acht u de ziekte voor de regio gezien de aanwezigheid van vluchtelingenkampen en de snelle verspreiding van deze ziekte? </vraag>
      <vraag nummer="3">Op welke wijze is de Ebola uitbraak in de Democratische Republiek Congo een aantal jaren geleden onder controle gebracht? Heeft Nederland daar een rol in gehad? </vraag>
      <vraag nummer="4">Welke maatregelen, behalve grenscontroles, worden er in Uganda genomen om het besmettingsgevaar in te dammen? </vraag>
      <vraag nummer="5">Wat is er op dit moment bekend over Ebola? Is er sprake van medisch onderzoek naar deze ziekte? </vraag>
      <vraag nummer="6">Op welke wijze kunnen hulpverleners zoals artsen en verpleegkundigen die in het noorden van Uganda werkzaam zijn, zich beschermen tegen deze ziekte? Zijn er voldoende van deze middelen aanwezig? </vraag>
      <vraag nummer="7">Hebben Uganda en de aanwezige internationale organisaties naar aanleiding van de Ebola uitbraak een oproep gedaan aan de internationale gemeenschap voor assistentie? Zo ja, om welke assistentie gaat het? </vraag>
      <vraag nummer="8">Is Nederland bilateraal, dan wel multilateraal, bereid om: – Hulp te bieden in de vorm van personeel, materieel of geld? – Geld in te zetten voor onderzoek naar Ebola om in de toekomst adequater te reageren op uitbraken? – Na te denken over een (inter)nationaal actieplan ter voorkoming van verspreiding? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Besmetting met de ziekte is alleen mogelijk door direct contact met lichaamsvloeistoffen van de betreffende patiënten, zoals bloed en uitwerpselen. De slechte algemene hygiënische omstandigheden in vluchtelingenkampen kunnen een serieus probleem vormen voor verdere verspreiding. Echter, door het hanteren van stringente beschermende maatregelen bij de zorg voor (mogelijke) patiënten en dodelijke slachtoffers is verspreiding geheel onder controle te brengen. Volgens de laatste opgave van het Ugandese Ministerie van Gezondheid en de ter plaatse aanwezige WHO-experts blijkt de Ebola-epidemie beperkt te zijn gebleven tot de oorspronkelijke plaats van uitbreken, de stad Gulu in Noord-Uganda. </antwoord>
      <antwoord nummer="3">De Ebola-uitbraak in 1995 in de Democratische Republiek Congo werd veroorzaakt door het uiterst virulente Zaire-type virus, dat veel slachtoffers veroorzaakte in afgelegen, rurale gebieden. Verspreiding werd in de hand gewerkt door slechte hygiënische werkomstandigheden in klinieken, zoals hergebruik van besmette naalden. Door de complexe politieke omstandigheden op dat moment heeft het vrij lang geduurd voordat internationaal bekend werd dat het om Ebola ging. Daardoor zijn veel slachtoffers gevallen, vooral onder verplegend personeel. De epidemie kon uiteindelijk onder controle gebracht worden door het Congolese gezondheidsministerie in samenwerking met internationale organisaties, zoals Artsen zonder Grenzen, onder coördinatie van de WHO. Toentertijd was er geen sprake van directe Nederlandse ondersteuning. </antwoord>
      <antwoord nummer="4">In Uganda zijn inmiddels alle personen geïdentificeerd die verschijnselen van de Ebola-ziekte vertonen of die met patiënten of overledenen in contact zijn gekomen. Patiënten worden onder zorgvuldige inachtneming van maximale beschermende maatregelen verzorgd op een gescheiden afdeling in een van de twee, hiervoor in Gulu speciaal aangewezen ziekenhuizen. Personen die in contact zijn geweest met patiënten worden zorgvuldig gecontroleerd op het al dan niet ontwikkelen van ziekteverschijnselen. Zodra deze worden geconstateerd, wordt de betreffende patiënt opgenomen. Vanaf het begin van de epidemie heeft een open informatiestroom in grote mate ertoe bijgedragen dat nergens paniek is uitgebroken. In de nationale media en via specifieke informatiebladen wordt veel aandacht besteed aan Ebola, waarbij de bevolking op eenvoudige wijze duidelijk wordt gemaakt wat Ebola is, hoe men het kan voorkomen, en hoe te handelen als men vermoedt het te hebben. Het Ugandese Ministerie van Gezondheid geeft elke dag een persconferentie en een communiqué uit over het verloop van de epidemie. Per 31 oktober waren 224 mensen besmet geraakt waarvan er inmiddels 73 zijn overleden en 96 zijn hersteld. Tussen 30 en 31 oktober werden geen nieuwe gevallen geregistreerd. </antwoord>
      <antwoord nummer="5">Ebola haemorrhagische koorts is een uiterst virulente ziekte die bij de mens in hoge mate een fatale afloop heeft. Er bestaat op dit moment noch behandeling noch beschermend vaccin tegen deze ziekte. In wetenschappelijk onderzoek, dat vanwege het extreme gevaar slechts onder maximale biologische beschermingsmaatregelen in enkele laboratoria (onder andere in de Verenigde Staten) plaatsvindt, zijn vier verschillende typen van het Ebola-virus aangetoond, waarvan het Sudan-type, dat momenteel in Gulu voorkomt, minder dodelijk is (30–50%) dan andere typen. De ziekte is voor het eerst in 1976 ontdekt waardoor de wetenschappelijke kennis en inzicht nog relatief beperkt zijn. Het is bijvoorbeeld nog niet bekend welke diersoort in de Afrikaanse oerwouden de natuurlijke drager vormt voor de verschillende Ebola-virussen. Wel is duidelijk dat het virus alleen besmettelijk en dodelijk is voor mensen en apen. </antwoord>
      <antwoord nummer="6">Artsen en verpleegkundigen die in Noord-Uganda werkzaam zijn, dienen voor hun persoonlijke bescherming de zgn. standaard barrièreverpleging toe te passen. Hierbij wordt met beschermende kleding gewerkt, waardoor direct lichamelijk contact met de patiënt vermeden wordt. WHO heeft ervoor gezorgd dat voldoende van deze middelen aanwezig zijn. </antwoord>
      <antwoord nummer="7">Ja. Op verzoek van de Ugandese overheid heeft de WHO de internationale donorgemeenschap benaderd voor personele, materiële en financiële ondersteuning. </antwoord>
      <antwoord nummer="8">Ja. Ik ben voornemens de WHO te informeren indien wenselijk en mogelijk restfondsen binnen het Partnership Programma met de WHO voor de bestrijding van de Ebola-epidemie kunnen worden aangewend. Voor de coördinatie van de epidemie in Uganda is een Nationale «Task Force» verantwoordelijk, waarin naast het Ugandese Gezondheidsministerie en de WHO ook andere organisaties deelnemen. De «WHO recommended Guidelines for Epidemic Preparedness and Response: Ebola Haemorrhagic Fever (EHF)» vormen het uitgangspunt voor (inter)nationale actie. </antwoord>
      <noten afkomstig="antwoord"/>
   </antwoorden>
</kvr>
