<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de staatssecretaris van Volkshuisvesting, Ruimtelijke Ordening en Milieubeheer over het Waterleidingbedrijf Noord-Holland, Trichloormethaan (chloroform) metingen en drinkwater. (Ingezonden 9 september 2003); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18680
</item>
         <item attribuut="Inhoud">Aanvullende vragen op eerder gestelde vragen van het lid Van der Ham (Aanhangsel Handelingen 2002-2003, nr. 1350) over de vaststelling van het Waterleidingbedrijf Noord-Holland dat in een aantal gevallen te hoge concentraties (potentieel) schadelijke stoffen in het leidingwater zijn aangetroffen.</item>
         <item attribuut="Rubriek">Energie, water en grondstoffen (Watervoorziening) Milieu (Gevaarlijke stoffen)</item>
         <item attribuut="Trefwoorden">Drinkwater Gevaarlijke stoffen</item>
         <item attribuut="Vindplaats">Kamervragen met antwoord 2003-2004, nr. 135, Tweede Kamer</item>
         <item attribuut="Vraagnr_bij_indiening">2020316930</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2003-10-14</item>
         <item attribuut="Datum_indiening">2003-09-09</item>
         <item attribuut="Document-id">KVR18680</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="291" allpagenumbers="291 292 293 294" vetnummer="2020316930" code="0304tkkvr135" lopendefooter="Tweede Kamer, vergaderjaar 2003–2004, Aanhangsel" filenaam="KVR18680" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="135" onderwerp="" indiendatum="2003-09-9">
         <vrager partij="D66" oorsprong="parlement">Van der Ham</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-10-14">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1">Kunt u bevestigen dat de uitvoering van het nieuwe stoffenbeleid «SOMS» (Strategie Omgaan Met Stoffen), zoals beschreven in de 2e voortgangsrapportage, ook betrekking heeft op de stoffen welke in het afgeleverde leidingwater worden aangetroffen? </vraag>
      <vraag nummer="2">Gelden de uitspraken in het rapport, waarin ondermeer wordt gesproken van het openbaar maken van essentiële informatie over stoffen om consumenten en beroepsmatige gebruikers van stoffen in staat te stellen keuzes te maken, ook voor de stoffen die in het leidingwater worden aangetroffen? </vraag>
      <vraag nummer="3">Indien de antwoorden op vraag 1 en 2 bevestigend zijn, kunt aangeven op welke termijn, op welke wijze en met welke inhoud en bewoordingen drinkwaterconsumenten geïnformeerd worden over de stoffen die zich in het aan hen afgeleverde drinkwater bevinden, zodat zij in staat worden gesteld een bewuste en weloverwogen keuze te maken? </vraag>
      <vraag nummer="4">Kunt u bevestigen dat – vanuit gezondheidskundig oogpunt – het geen verschil maakt of potentieel schadelijke stoffen aan het drinkwater worden toegevoegd of dat deze niet uit het afgeleverde drinkwater worden verwijderd? </vraag>
      <vraag nummer="5">Bent u van mening dat het toelaten van (restanten) ongewenste stoffen – mede gezien het feit dat drinkwaterbedrijven monopolisten zijn en drinkwater een eerste levensbehoefte van de mens is – van zo ingrijpende aard is dat zonder wettelijke grondslag niet kan worden aangenomen dat drinkwaterbedrijven daartoe, bij de vervulling van de hen in artikel 4 lid 1 van de Waterleidingwet opgedragen taak, de vrijheid hebben? </vraag>
      <vraag nummer="6">Bent u op de hoogte dat Nederland een (toenemende) groep consumenten kent die op principiële gronden bezwaren hebben tegen de aanwezigheid van restanten van chemicaliën en andere ongewenste stoffen in hun voeding en drank – ook indien deze stoffen in lage concentraties officieel zijn toegelaten op de markt door de daartoe bevoegde instanties, zoals restanten van bij de productie gebruikte bestrijdingsmiddelen – en die bewust kiezen voor minimalisering van de blootstelling van zich zelf en hun familie aan deze stoffen? Bent u van mening dat het keuzepatroon van deze groep dient te worden gerespecteerd? </vraag>
      <vraag nummer="7">Kunt u bevestigen dat ook zeer lage concentraties van stoffen of combinaties van stoffen in het leidingwater schadelijk kunnen zijn voor de gezondheid? Kunt u bevestigen dat, indien zich restanten van stoffen (in al dan niet lage concentraties) in het drinkwater bevinden, sommige consumenten overgevoeligheidsreacties voor een aanwezige stof of een cocktail van stoffen kunnen genereren? </vraag>
      <vraag nummer="8">Kunt u, mede gezien het bovenstaande en in reactie op de door mij op 1 mei 2003 gestelde – en niet beantwoorde – schriftelijke vraag, alsnog bevestigen dat voor consumenten, die overwegende bezwaren hebben tegen de aanwezigheid van stoffen die schadelijk kunnen zijn voor de gezondheid op grond van de waarborgverplichting van artikel 4 in de Waterleidingwet, een voorziening moet worden getroffen waarbij deze consumenten kunnen beschikken over leidingwater waaruit de stoffen, zoveel als technisch mogelijk is, zijn verwijderd? </vraag>
      <vraag nummer="9">Bent u van mening dat PWN Waterleidingbedrijf Noord-Holland, zowel vanwege de Waterleidingwet als ook op grond van de regels van productaansprakelijkheid een waarschuwingsplicht heeft tegenover de consument wegens het in het verkeer brengen van een product (te weten leidingwater met chloroform in concentraties van 2x boven de norm en gedurende een periode van tenminste 19 weken, en met dichloorbroommethaan en trihalomethanen evenzeer in normoverschrijdende hoeveelheden) waarvan het niet kan waarborgen dat het geen schade kan toebrengen aan één of meer drinkwaterconsumenten? </vraag>
      <vraag nummer="10">Kunt u bevestigen dat uit de verplichting van artikel 4 Waterleidingwet om de deugdelijkheid van het afgeleverde drinkwater te waarborgen, volgt dat op drinkwaterbedrijven de bewijslast drukt om, in gevallen waarin zich (restanten van) ongewenste stoffen in het afgeleverde drinkwater bevinden, op basis van de resultaten van onafhankelijk wetenschappelijk onderzoek aan te tonen dat deze stoffen geen schade voor de gezondheid op (korte) termijn opleveren en ook niet in de toekomst kunnen opleveren? </vraag>
      <vraag nummer="11">Bent u het met mij eens dat het niet uitsluitend aan de directies van drinkwaterbedrijven en de Inspectie Volksgezondheid, maar ook aan de consument zelf is – als risicodrager van (restanten van) stoffen die zich in afgeleverd leidingwater bevinden – om te beslissen of, en zo ja in welke mate een stof voor hem of haar aanvaardbaar is in zijn of haar eet- of drinkwaar? </vraag>
      <vraag nummer="12">Wat is uw reactie op het feit dat een burger, naar aanleiding van uw beantwoording op mijn vragen, 1 mei 2003 over de informatievoorziening van de drinkwaterbedrijven, heeft geprobeerd om de rapporten van het Duinwaterbedrijf Zuid-Holland (DZH) op te vragen, welke het DZH vervolgens weigerde te openbaren? Bent u het met mij eens dat dit niet in overeenstemming is met uw antwoord dat «verbruikers informatie kunnen verkrijgen bij het waterleidingbedrijf»? </vraag>
      <vraag nummer="13">Hoe verklaart u dat in het openbare rapport van de VROM-inspectie «De kwaliteit van het drinkwater in Nederland in 2001», dat ten behoeve van de controlefunctie van de Tweede Kamer is opgesteld, staat aangegeven dat PWN Waterleidingbedrijf Noord-Holland slechts één overschrijding telt van Trichloorazijnzuur, terwijl in de niet openbare jaarrapportage «waterkwaliteit 2001» van PWN wordt gesproken over 19 overschrijdingen van Trichloormethaan, 14 overschrijdingen van Dichloorbroommethaan en 6 overschrijdingen van Trihalomethanen? </vraag>
      <vraag nummer="14">Bent u bekend met de Amerikaanse «Safe Drinking Water Act Amendments» uit 1996, waarin het «right to know»-beginsel is vormgegeven? Wat is uw opvatting over deze Amerikaanse wetgeving? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Van der Ham, Aanhangsel Handelingen nr. 1350, vergaderjaar 2002–2003. </toelichting>
   <antwoorden aantal="14">
      <antwoord nummer="1">Het nieuwe stoffenbeleid zoals omschreven in de «Strategienota omgaan met stoffen» (SOMS, Kamerstuk 27 646, nrs. 1 en 2) heeft betrekking op alle fasen van de levenscyclus van stoffen (van chemisch product via (consumenten)producten naar afval en hergebruik). In principe omvat het nieuwe stoffenbeleid alle stoffen in alle toepassingen. In de eerste aanzet zal het stoffenbeleid zich richten op de zogeheten bestaande en nieuwe stoffen die worden geproduceerd en/of in de handel worden gebracht als zodanig, verwerkt in preparaten of in artikelen. Daaronder zullen ongetwijfeld stoffen vallen die ook in drinkwater worden aangetroffen. </antwoord>
      <antwoord nummer="2">In de eerste voortgangsrapportage over de uitvoering van SOMS (VROM-2002-29) is het voornemen opgenomen om essentiële gegevens over gevaren van en blootstelling aan stoffen, rekening houdend met intellectuele eigendomsrechten, openbaar te maken, teneinde consumenten en beroepsmatige gebruikers van deze stoffen in staat te stellen keuzes te maken. Het is overigens al onder de bestaande regelgeving de praktijk dat gegevens over de gevaren van stoffen die in de handel verkrijgbaar zijn, openbaar zijn in de vorm van veiligheidsinformatiebladen die verplicht aan de professionele gebruikers ter beschikking moeten worden gesteld. Het blote feit dat een stof in drinkwater wordt aangetroffen, leidt er echter niet toe dat het waterleidingbedrijf dezelfde informatieverplichtingen krijgt als de producenten van zo’n stof. Naast de verplichte jaarlijkse rapportages is het waterleidingbedrijf gehouden de consument te informeren over overschrijdingen van vastgestelde normen of, ingeval er geen norm is vastgesteld over situaties waarvan door de Inspecteur is vastgesteld dat ze risico’s voor de gezondheid kunnen opleveren. </antwoord>
      <antwoord nummer="3">De tweede voortgangsrapportage (VROM 020941) over de uitvoering van het nieuwe stoffenbeleid heeft tot doel gehad de Tweede Kamer te informeren over de voortgang van het beleidsprogramma «Uitvoeringsprogramma strategie omgaan met stoffen». Het uitvoeringsprogramma moet leiden tot uitwerking van het nieuwe beleidskader, tot de verankering daarvan, onder andere in regelgeving, en tot het oppakken van de eigen verantwoordelijkheid door het bedrijfsleven. Het is mijn voornemen de Tweede Kamer begin volgend jaar nader te informeren over de resultaten. De waterleidingbedrijven zijn niet verplicht de drinkwaterconsumenten de in SOMS bedoelde informatie te verstrekken. De informatieplicht van waterleidingbedrijven is grosso modo gericht op normoverschrijdingen. In dergelijke gevallen dient het bedrijf de consument zodanig te informeren dat deze de overweging kan maken het water wel of niet te consumeren. De in SOMS bedoelde informatie kan daarbij behulpzaam zijn. Op grond van de in het antwoord op vraag 2 bedoelde openbare, jaarlijkse rapportages kan de consument zich een beeld vormen van de in het drinkwater voorkomende stoffen. Het staat de consument uiteraard vrij om zich, bijvoorbeeld met behulp van de via SOMS elders beschikbare komende informatie een oordeel te vormen over de gezondheidskundige betekenis daarvan en vervolgens voor zichzelf te beslissen dat water al of niet te blijven consumeren. </antwoord>
      <antwoord nummer="4">Het gezondheidsrisico van stoffen in drinkwater wordt bepaald door de mate waarin deze in het drinkwater aanwezig zijn. Daarbij maakt het geen verschil of de stoffen bij de bereiding aan het water zijn toegevoegd of dat ze reeds aanwezig waren in de grondstof en bij de bereiding van het drinkwater niet (geheel) daaruit zijn verwijderd. </antwoord>
      <antwoord nummer="5">De waterleidingbedrijven hebben geen vrijheid bij het toelaten van stoffen. Het door waterleidingbedrijven geleverde leidingwater dient te voldoen aan de in het Waterleidingbesluit vastgestelde eisen. Hierop wordt toezicht gehouden door de VROM Inspectie. Daarbij gelden ook regels met betrekking tot het gebruik van materialen en chemicaliën bij de productie en distributie van leidingwater. </antwoord>
      <antwoord nummer="6">Hoewel ik daarover geen feitelijke informatie heb, kan ik mij voorstellen dat er mensen zijn die op principiële gronden bezwaren hebben tegen de aanwezigheid van bepaalde stoffen in hun voeding en drank, ook als deze voorkomen in concentraties die voldoen aan de normen die door de overheid en meer in het bijzonder de Wereld Gezondheidsorganisatie WHO zijn gesteld. Ik respecteer het keuzepatroon van deze mensen. </antwoord>
      <antwoord nummer="7">De zorgplicht in de Waterleidingwet en de eisen in het Waterleidingbesluit zijn er op gericht te voorkomen dat er stoffen in het leidingwater aanwezig zijn in concentraties die nadelige gevolgen kunnen hebben voor de volksgezondheid. De normen die in het Waterleidingbesluit zijn vastgesteld zijn gebaseerd op wetenschappelijke inzichten. De normen voldoen aan Europese regelgeving ter zake en zijn voor een aantal parameters strenger dan de Europese norm. De drinkwatervoorziening in Nederland is van zeer hoge kwaliteit. Ik beschik niet over gegevens waaruit zou blijken dat sommige consumenten overgevoeligheidsreacties voor een in het drinkwater aanwezige stof of een cocktail van stoffen zouden kunnen genereren. </antwoord>
      <antwoord nummer="8">Nee. Aanwezigheid van stoffen die schadelijk kunnen zijn voor de gezondheid wordt op grond van de in het Waterleidingbesluit gestelde eisen voorkomen en daarmee wordt formeel voldaan aan de zorgplicht van artikel 4 van de Waterleidingwet. De praktijk is dat de waterleidingbedrijven over het algemeen water leveren waarvan de kwaliteit nog aanzienlijk beter is dan de wettelijk vereiste kwaliteit. De wet biedt geen voorziening ten behoeve van consumenten die daarenboven om principiële redenen nog verder willen gaan. </antwoord>
      <antwoord nummer="9">Voor de eigenaar van een waterleidingbedrijf geldt de zorgplicht deugdelijk leidingwater te leveren. Eisen daarvoor zijn vastgesteld in het Waterleidingbesluit. Zie ook mijn antwoorden op de vragen 5 en 7. Het Waterleidingbesluit bevat tevens regels met betrekking tot het informeren en adviseren van verbruikers. De regeling van productenaansprakelijkheid in afdeling 3 van Boek 6 van het Burgerlijk Wetboek bevat daartoe geen regels. Over de aangetroffen concentraties van trihalomethanen bij de NV PWN Waterleidingbedrijf Noord-Holland heb ik u reeds eerder geïnformeerd. Het betreft in 2001 een lichte overschrijding van de 90 percentiel norm voor trihalomethanen. Een dergelijke overschrijding kan voorkomen als gevolg van desinfectie, waar deze noodzakelijk is. Deze overschrijding heeft geen nadelige gevolgen voor de volksgezondheid. De 90-percentiel norm geldt sinds 9 februari 2001. Met de waterleidingbedrijven is afgesproken dat voor het jaar 2001 nog het bestaande meetprogramma kon worden gehanteerd. Gezien de aard van de 90 percentiel norm is het overigens pas aan het eind van het jaarlijkse meetprogramma mogelijk om vast te stellen of sprake is geweest van een overschrijding. Het maximum van 100 µg/l is voor zover ik heb kunnen nagaan niet overschreden in 2001. In antwoord op eerdere vragen heb ik reeds aangegeven dat door NV PWN Noord-Holland maatregelen worden genomen ter verbetering van de zuiveringstechniek. </antwoord>
      <antwoord nummer="10">Nee. Het Waterleidingbesluit bevat de voorschriften die nageleefd dienen te worden om te voldoen aan de zorgplicht van artikel 4 van de Waterleidingwet. Zie ook mijn antwoord op vraag 8. Wel dient de eigenaar van een waterleidingbedrijf op grond van het Waterleidingbesluit voor micro-organismen, parasieten of stoffen die niet zijn opgenomen in bijlage A van dat besluit, metingen te verrichten indien er redenen zijn om aan te nemen dat deze voorkomen in hoeveelheden die nadelige gevolgen kunnen hebben voor de volksgezondheid. </antwoord>
      <antwoord nummer="11">In het Waterleidingbesluit zijn eisen opgenomen met betrekking tot de kwaliteit van het leidingwater. Tevens is hierin aangegeven welke maatregelen door de eigenaar van het waterleidingbedrijf of de VROM-Inspectie genomen dienen te worden. Over de mogelijkheden voor de consument om informatie te verkrijgen ben ik reeds ingegaan naar aanleiding van eerder gestelde vragen terzake. Informatie over (restanten van) stoffen in het geleverde water zijn beschikbaar voorzover deze stoffen onderdeel uitmaken van het meetprogramma van waterleidingbedrijven. Op basis van de eisen van het Waterleidingbesluit en resultaten van de meetprogramma’s kan de consument desgewenst beslissen of het geleverde water voor hem of haar aanvaardbaar is. Het staat de consument uiteraard vrij om geen gebruik te maken van het door het waterleidingbedrijf geleverde water. Uit oogpunt van de volksgezondheid is daar echter geen enkele reden toe. </antwoord>
      <antwoord nummer="12">De NV Duinwaterbedrijf Zuid-Holland (DZH) heeft mij geïnformeerd dat een burger gevraagd heeft om informatie, te weten gegevens over de drinkwaterkwaliteit zoals die in de Registratie opgaven van Waterleidingbedrijven (REWAB) zijn opgenomen. De DZH heeft niet geweigerd de gegevens te verstrekken, maar wel enige terughoudendheid betracht en de burger gevraagd voor welk doel deze de gegevens wilde gebruiken. DZH geeft aan juist de bedoeling te hebben gehad behulpzaam zijn omdat de REWAB-rapportage een grote hoeveelheid gedetailleerde gegevens bevat. De gegevens betreffen niet alleen het geleverde leidingwater, maar ook kwaliteitsgegevens van diverse zuiveringsstappen. De REWAB- rapportage is weinig toegankelijk voor de gemiddelde consument. Veel toegankelijker is de jaarlijkse rapportage van de VROM-Inspectie getiteld «De kwaliteit van het drinkwater in Nederland». Ik heb begrepen dat DZH de gevraagde gegevens alsnog aan de betreffende burger zal verstrekken. </antwoord>
      <antwoord nummer="13">Bij de beantwoording van de eerder hierover gestelde vragen ben ik hier reeds op ingegaan. De in de genoemde jaarrapportage van de NV PWN Waterleidingbedrijf Noord-Holland opgenomen gegevens zijn gerelateerd aan de aanbevelingen van de Vereniging van Waterbedrijven in Nederland (VEWIN). Dit zijn geen wettelijke normen. Verwarring kan zijn ontstaan omdat in de rapportage de term VEWIN norm is gehanteerd. </antwoord>
      <antwoord nummer="14">Ja. Hetgeen in deze wetgeving is opgenomen inzake het informeren van verbruikers is gedetailleerder dan de Waterleidingwet en het Waterleidingbesluit op dit punt. Dit neemt niet weg dat naar mijn mening de op de EU Drinkwaterrichtlijn gebaseerde regels in Nederland een goede basis vormen voor het informeren van de consument. Desalniettemin ben ik bereid te bezien of met de bedrijfstak nadere afspraken terzake zijn te maken. </antwoord>
      <noten afkomstig="antwoord"/>
   </antwoorden>
</kvr>
