<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit (SP) en Halsema (GroenLinks) aan de staatssecretaris van Justitie en de minister van Buitenlandse Zaken over de vaststelling van nationaliteit bij uitzetting. (Ingezonden 13 december 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13053
</item>
         <item attribuut="Inhoud">Vragen over de uitzetting van de heer Oumar Ba. Volgens hem had hij de Sierra Leoonse nationaliteit, volgens de IND kwam hij uit Senegal. De man werd uitgezet naar Senegal, maar moest van de autoriteiten aldaar het land binnen een week verlaten. De vraag is of de asielprocedure onzorgvuldig is doorlopen. (VPRO 'Zeven dagen', 3 december 2000) (Zie ook Aanhangsel Handelingen nr. 484, vergaderjaar 2000-2001).</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Legitimatie Vreemdelingen</item>
         <item attribuut="Vindplaats">Kamervragen met antwoord 2000-2001, nr. 634, Tweede Kamer</item>
         <item attribuut="Vraagnr_bij_indiening">2000103650</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-02-06</item>
         <item attribuut="Datum_indiening">2000-12-13</item>
         <item attribuut="Document-id">KVR13053</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1309" allpagenumbers="1309 1310 1311" vetnummer="2000103650" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13053" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="634" onderwerp="" indiendatum="2000-12-13">
         <vrager partij="SP" oorsprong="parlement">De Wit</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="6 februari 2001), zie ook Aanhangsel Handelingen nr. 484, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Hebt u kennisgenomen van de recente uitzending over de heer Oumar Ba? <voetnoot nummer="1"/>
      </vraag>
      <vraag nummer="2">Kunt u bevestigen dat de IND getracht heeft de identiteit van de heer Oumar Ba vast te stellen waarbij vast is komen te staan voor de Nederlandse autoriteiten dat hij de Senegalese nationaliteit bezat? Zo ja, welke weg heeft het IND gevolgd om dit vast te stellen? </vraag>
      <vraag nummer="3" voetnoot="2">Op welke wijze is er in de asielprocedure van de heer Oumar Ba onderzoek gedaan naar zijn stelling dat hij uit Sierra Leone afkomstig was? Is hierbij onderzocht of de Krio-taal die hij spreekt, praktisch alleen in Sierra Leone voorkomt? <voetnoot nummer="2"/>
      </vraag>
      <vraag nummer="4" voetnoot="3">Heeft de IND in haar onderzoek een paspoort- en identiteitskaart controle gedaan zoals in het programma? Zo neen, waarom niet, zeker gezien de door de IND in acht genomen zorgvuldigheid in deze zaak zoals genoemd in eerdere antwoorden op kamervragen? <voetnoot nummer="3"/>
      </vraag>
      <vraag nummer="5">Met welke opdracht is een hoge IND- ambtenaar op 10 juli naar Senegal vertrokken en op grond van welke argumenten heeft de Senegalese regering uiteindelijk toestemming gegeven de heer Ba toe te laten? </vraag>
      <vraag nummer="6">Op welke gronden is de heer Oumar Ba geaccepteerd door Senegal en aan welke autoriteiten is hij op de luchthaven van Dakar overgedragen? Hoe kan het, dat de heer Ba hoewel hij geaccepteerd is door Senegal op de luchthaven, van de autoriteiten te verstaan kreeg Senegal binnen een week te verlaten wegens het niet-legaal verblijven en het gebruiken van valse documenten? Hoe kan dit, nu de IND eerder de Senegalese nationaliteit had vastgesteld van de heer Ba? </vraag>
      <vraag nummer="7">Kunt u toelichten waarom er 200 000 gulden is uitgegeven aan de uitzetting van de heer Ba en waaruit de kosten hebben bestaan? Wat rechtvaardigt dit excessief hoge bedrag en op welke wijze is hierover door de IND een besluit genomen? Hoe ziet u deze gang van zaken? </vraag>
      <vraag nummer="8">Is er in onderhavig geval dan geen sprake geweest van indirect refoulement c.q. het risico hierop? Zo neen, waarom niet? </vraag>
      <vraag nummer="9">Hebben de Nederlandse autoriteiten met deze handelswijze niet een «refugee in orbit» gecreëerd aangezien deze persoon geen enkel verblijfsalternatief heeft? Zo neen, waarom niet? </vraag>
      <vraag nummer="10">Is het waar dat de Nederlandse regering verantwoordelijkheid draagt voor de gevolgen van een uitzetting indien een persoon niet toegelaten wordt in het land waarnaar uit wordt gezet, ook gelet op de jurisprudentie van het Europees Hof voor de Rechten van de Mens? Zo neen, waarom niet? </vraag>
      <vraag nummer="11">Deelt u de mening dat de wijze waarop deze man naar een land is gestuurd waar hij niet is toegelaten, onzorgvuldig is? Ziet u hier overeenkomsten met de rechtsvraag die door het REK is beantwoord inzake terugkeer en de noodzakelijke waarborgen van (weder) toelating? Welke maatregelen gaat u nemen om voortaan te voorkomen dat uitzetting plaatsvindt zonder dat (weder) toelating is gewaarborgd? </vraag>
      <vraag nummer="12">Erkent u inmiddels (mede ook op grond van de VPRO-uitzending) dat de heer Ba wel beschikt over de Sierraleonese nationaliteit? </vraag>
      <vraag nummer="13">Bent u van mening dat in de asielprocedure van de heer Ba onzorgvuldig is gehandeld en dat hij alsnog in de gelegenheid moet worden gesteld een nieuw asielverzoek in te dienen? Zo neen, waarom niet? REK = Rechtseenheidskamer. </vraag>
      <noten afkomstig="vraag">
         <noot nummer="1" titel="zeven dagen">VPRO «zeven dagen», Nederland 3, op 3 december 2000, 21.05 uur</noot>
         <noot nummer="2">Zie de stelling van de Sierra Leonese ambassadeur in Gambia in het programma</noot>
         <noot nummer="3" documenttype="Kamervragen" documentnummer="1720">Aanhangsel Handelingen, nr. 1720, Vergaderjaar 1999–2000, antwoord op vraag 3.</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2 en 3">Ja. De heer Ba was ten tijde van zijn inreis in Nederland in het bezit van een Senegalees paspoort voorzien van een visum afgegeven door de Nederlandse vertegenwoordiging te Senegal. Ten tijde van zijn eerste asielaanvraag heeft de heer Ba verklaard dat dit een onvervalst en origineel Senegalees paspoort was. Omdat de heer Ba tijdens de eerste poging tot uitzetting zijn paspoort heeft verscheurd is de Senegalese consul hier te lande verzocht om afgifte van een laissez-passer, welke op 26 november 1999 is verkregen. In een later stadium heeft de heer Ba zijn Senegalese nationaliteit ontkend en aangegeven dat hij de Sierra-Leonese nationaliteit bezit. De heer Ba is vervolgens gepresenteerd bij de Sierra-Leonese vertegenwoordiging te Brussel. De betreffende vertegenwoordiging te Brussel heeft bij die gelegenheid een verklaring afgegeven waarin is aangegeven dat de heer Ba geen onderdaan is van Sierra Leone. Voorts heeft het Senegalese ministerie van Binnenlandse Zaken aan de hand van het haar ter beschikking gestelde paspoortnummer verklaard dat het paspoort, afgegeven op 5 juni 1996 aan de heer Oumar Ba, authentiek is. Ten slotte heeft het Senegalese ministerie van Binnenlandse Zaken op 20 juli 2000 bericht dat de heer Ba de Senegalese nationaliteit heeft en dat hij tot Senegal zal worden toegelaten. Tijdens het onderzoek naar de identiteit en nationaliteit van de heer Ba is niet onderzocht of betrokkene de Krio-taal spreekt. </antwoord>
      <antwoord nummer="4">Nee, een onderzoek naar het paspoort en de identiteitskaart door de IND, op de wijze zoals in het programma is getoond, heeft niet plaatsgevonden. Wel heeft onderzoek naar de authenticiteit van het paspoort op de hierboven beschreven wijze plaatsgevonden. Naar aanleiding hiervan heeft het Senegalese ministerie van Binnenlandse Zaken aangegeven dat het Senegalese paspoort van de heer Ba authentiek was. Daarnaast hebben de Senegalese autoriteiten aangegeven dat de heer Ba de Senegalese nationaliteit had en dat hij tot Senegal zou worden toegelaten. </antwoord>
      <antwoord nummer="5">De IND-ambtenaar is naar Senegal gereisd om na te gaan of de heer Ba op basis van de IND ter beschikking staande documenten (1) «attestation»: afgegeven door het Senegalese bureau paspoorten, inhoudende dat het paspoort authentiek is, 2) eerder door de consul afgegeven laissez-passer, 3) kleurenkopie paspoort) zou worden toegelaten tot Senegal. Bij brief van 20 juli 2000 is namens de Senegalese minister van Binnenlandse Zaken bevestigd dat de heer Ba van Senegalese nationaliteit is en is akkoord gegeven voor zijn toelating tot Senegal. </antwoord>
      <antwoord nummer="6">Het is niet gebruikelijk dat staten motiveren waarom iemand wordt toegelaten. De heer Ba is op 20 juli 2000 overgedragen aan de Senegalese immigratie-autoriteiten waarna hem toegang is verleend tot Senegal. Vervolgens heeft de heer Ba zich op 21 juli 2000 gemeld op de Nederlandse ambassade te Dakar. Hij verklaarde dat hij van de Senegalese autoriteiten te horen had gekregen dat hij Senegal binnen tien dagen moest verlaten. Hij overlegde echter geen schriftelijke bewijsstukken ter onderbouwing van zijn verklaring. Bij navraag door de Nederlandse ambassade bij de Senegalese autoriteiten kon evenmin bevestiging worden verkregen van de verklaring van de heer Ba, dat hij Senegal zou moeten verlaten. </antwoord>
      <antwoord nummer="7">De directe uitzettingskosten van de heer Ba bedroegen ca. f 115 000,–. Dit is inclusief drie eerdere niet geslaagde pogingen tot uitzetting, de vliegkosten van de heer Ba en zijn begeleiders, de verblijfkosten van de begeleiders, de vervoerskosten van en naar Schiphol en de kosten van de dienstreis van de betrokken IND ambtenaar naar Senegal. In het in de vraag genoemde bedrag van f 200 000 zijn ook de detentiekosten (vreemdelingenbewaring) groot f 77 000 opgenomen. Voor het boeken van een reguliere vlucht en begeleiding door de Koninklijke Marechaussee moet toestemming worden verleend door de desbetreffende regionale directie van de IND. Omdat de heer Ba zich ten tijde van eerdere pogingen tot uitzetting heeft verzet is bij de uitzetting van 20 juli 2000 gebruik gemaakt van een door de IND gehuurd luchtvaartuig. In dit geval was uitzetting met een reguliere vlucht niet mogelijk. Met name hierdoor zijn de directe uitzettingskosten aanmerkelijk opgelopen. De hoofddirectie van de IND heeft toestemming gegeven voor het inhuren van een luchtvaartuig. </antwoord>
      <antwoord nummer="8 en 9">Nederland heeft zich in de zaak van de heer Ba niet schuldig gemaakt aan indirect refoulement noch aan het creëren van een «refugee in orbit». De aanvraag om toelating als vluchteling van de heer Ba is in een zorgvuldige procedure afgewezen en de heer Ba is na zorgvuldig onderzoek uitgewezen naar Senegal alwaar hem toegang is verleend. Zoals reeds in mijn antwoorden van 30 oktober 2000 op vragen van het lid De Wit is aangegeven is het feit dat de Senegalese autoriteiten de heer Ba vervolgens zijn Senegalese nationaliteit hebben ontnomen geheel te wijten aan de handelwijze van de heer Ba zelf en regardeert een en ander op geen enkele wijze de Nederlandse overheid. </antwoord>
      <antwoord nummer="10">Ik neem aan dat U verwijst naar de uitspraak van het Europese Hof van de Rechten van de Mens van 7 maart 2000 gedaan in de zaak T.I. tegen het Verenigd Koninkrijk inzake de toepassing van de Overeenkomst van Dublin. Deze uitspraak heeft echter op geen enkele wijze een relatie met de onderhavige casus. De uitspraak van het Hof behelst dat bij de toepassing van de Overeenkomst van Dublin voldoende procedurele waarborgen moeten zijn om indirecte schending van artikel 3 van het Europees Verdrag van de Rechten van de Mens te verhinderen. Van een dergelijke situatie is in het onderhavige geval geen sprake. De heer Ba is na een zorgvuldige asielprocedure uitgezet naar Senegal alwaar hem door de Senegalese autoriteiten toegang is verschaft. </antwoord>
      <antwoord nummer="11">Nee, ik ben niet van mening dat in de onderhavige zaak onzorgvuldig is gehandeld. Ik zie in dit verband geen overeenkomsten met de REK-uitspraak inzake de noodzakelijke waarborgen van (weder)toelating: de heer Ba is immers, na een zorgvuldige procedure, uitgezet en toegelaten tot Senegal. Ik zie derhalve geen reden om maatregelen te nemen. </antwoord>
      <antwoord nummer="12">De heer Ba is uitgezet naar Senegal omdat hij in het bezit was van de Senegalese nationaliteit en zijn toelating aldaar gewaarborgd was. De heer Ba heeft zich vanuit Senegal gewend tot de Sierra-Leonese autoriteiten in Gambia. Hij heeft aldaar documenten gekregen waaruit zijn Sierra-Leonese nationaliteit zou blijken. Over de documenten die hij aldaar zou hebben ontvangen, heb ik geen oordeel. </antwoord>
      <antwoord nummer="13">Nee, in de asielprocedure van de heer Ba is niet onzorgvuldig gehandeld. Ik verwijs hierbij verder ook naar bovenstaande antwoorden en mijn antwoorden van 30 oktober 2000 op vragen van het lid De Wit. </antwoord>
      <noten afkomstig="antwoord"/>
   </antwoorden>
</kvr>
