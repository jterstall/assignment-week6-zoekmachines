<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de minister voor Wonen, Wijken en Integratie over het «Deltaplan Inburgering». (Ingezonden 23 augustus 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29550
</item>
         <item attribuut="Inhoud">Vragen naar aanleiding van een bericht op NOS Teletekst van 21 augustus 2007 over de plannen van de voor een Deltaplan Inburgering. Indiener stelt dat veel vreemdelingen helemaal niet willen inburgeren en vraagt hoeveel belastinggeld er met dit plan gemoeid is. Ook vraagt hij of de minister de gigantische problemen als gevolg van immigratie met dit plan denkt op te kunnen lossen en of een immigratiestop niet meer op zijn plaats is.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2007-2008, nr. 134, Tweede Kamer</item>
         <item attribuut="Vraagnr_bij_indiening">2060723640</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-10-02</item>
         <item attribuut="Datum_indiening">2007-08-23</item>
         <item attribuut="Document-id">KVR29550</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="289" allpagenumbers="289 290" vetnummer="2060723640" code="0708tkkvr134" lopendefooter="Tweede Kamer, vergaderjaar 2007–2008, Aanhangsel" filenaam="KVR29550" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="134" onderwerp="" indiendatum="2007-08-23">
         <vrager partij="PVV" oorsprong="parlement">Fritsma</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-10-2">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het bericht <voetnoot nummer="1"/>dat u met een «Deltaplan Inburgering» een reeks veranderingen aan wilt brengen in het integratiebeleid? </vraag>
      <vraag nummer="2">Houdt u er in dat Deltaplan wel rekening mee dat grote groepen allochtonen, met name moslims, helemaal niet in onze samenleving willen integreren omdat hun leefwijze simpelweg botst met onze westerse leefwijze? Zo ja, op welke wijze? Zo neen, wordt het niet hoog tijd voor een gezonde dosis realiteitszin? </vraag>
      <vraag nummer="3">Hoeveel belastinggeld is met dit Deltaplan Inburgering gemoeid? </vraag>
      <vraag nummer="4">Waarom wilt u dat allochtonen niet meer voor de inburgeringcursus hoeven te betalen? Denkt u dat het verwennen van nieuwkomers, het geven van cadeautjes, en het door allochtonen laten profiteren van voorzieningen zonder dat ze er zelf ook maar één cent aan mee hoeven te betalen een goede inburgering in onze samenleving garandeert, waarbij nieuwkomers zich realiseren dat ze niet alleen rechten hebben maar ook plichten? </vraag>
      <vraag nummer="5">Wat zijn de sancties in dit Deltaplan wanneer allochtonen niet bereid zijn om een inburgeringcursus te volgen of deze niet afmaken? Deelt u de mening dat het in dat geval logisch is om de verstrekte verblijfsvergunning weer in te trekken? Zo neen, waarom niet? </vraag>
      <vraag nummer="6">Denkt u dat de gigantische problemen die het gevolg zijn van immigratie allemaal zijn op te lossen met het invoeren van dit Deltaplan Inburgering? Zo neen, kan het kabinet dan niet beter met een Deltaplan Tegen Massa Immigratie komen? </vraag>
      <noten afkomstig="vraag">
         <noot nummer="1" datum="2007-08-21" bron="NOS Teletekst">NOS Teletekst, 21 augustus 2007</noot>
      </noten>
   </vragen>
   <antwoorden aantal="5">
      <antwoord nummer="1 en 2">Deze vragen dateren van vóór de publicatie van het Deltaplan inburgering, dat de Kamer inmiddels heeft ontvangen. Met dit Deltaplan Inburgering beoogt het kabinet veranderingen aan te brengen in het inburgeringsbeleid, veranderingen die – conform het coalitieakkoord – erop gericht zijn om de kwaliteit van de inburgering te versterken, zodat meer mensen in staat zullen zijn hun inburgeringsprogramma af te ronden met een hoger niveau en (mede) daardoor beter in staat zullen zijn economisch, sociaal en cultureel te participeren. Per 1 januari van dit jaar is de nieuwe Wet inburgering met een nieuw inburgeringsstelsel van kracht geworden. Hierin ligt de focus op meer eigen verantwoordelijkheid van de inburgeraar gekoppeld aan een resultaatsverplichting in de vorm van het behalen van het inburgeringsexamen. Dit nieuwe stelsel is het uitgangspunt voor verdere ontwikkeling van de inburgeringspraktijk, dat leidt naar een bindend en verbindend stelsel, zoals dat door de Commissie Blok werd bepleit. Het komt nu aan op de uitvoering en de realisering van de ambitie dat een maximaal rendement wordt bereikt. </antwoord>
      <antwoord nummer="3">Met de uitvoering van dit Deltaplan is in de komende vier jaren een bedrag van € 460 miljoen gemoeid. Het kabinet wil aanzienlijk investeren in verbetering van de kwaliteit van inburgeringsprogramma’s en meer mensen de kans geven in te burgeren. Investeren in inburgering acht het kabinet van groot belang om daardoor de participatie van inburgeraars in het algemeen en in het bijzonder die op de arbeidsmarkt te bevorderen. </antwoord>
      <antwoord nummer="4">Het is onjuist dat inburgeraars niet behoeven te betalen voor hun inburgeringsprogramma. Op dit punt sluit het Deltaplan naadloos aan op het stelsel van de huidige Wet inburgering. Iedere inburgeraar die in aanmerking komt voor een gemeentelijk aanbod voor een inburgeringsprogramma betaalt verplicht een eigen bijdrage van € 270. Overigens wordt de groep die in aanmerking komt voor een aanbod van de gemeente voor een inburgeringstraject uitgebreid ten opzichte van het nu geldende regime van de Wet inburgering. Iemand die ervoor kiest om zich zelf te prepareren op het inburgeringsexamen of die op grond van de huidige Wet inburgering niet in aanmerking kom voor een aanbod van de gemeente, betaalt een belangrijk deel van de kosten zelf. Overigens zijn garanties op een succesvolle inburgering natuurlijk nooit te geven: de overheid faciliteert, biedt kansen, maar de inburgeraars zullen het wel zelf moeten doen! </antwoord>
      <antwoord nummer="5">De sancties zijn de sancties uit de Wet Inburgering en die veranderen niet door dit plan. De Wet inburgering kent sancties in de vorm van bestuurlijke boetes en sancties of prikkels in die zin dat het behalen van het inburgeringsexamen één van de voorwaarden is voor het verkrijgen van een zelfstandige verblijfsvergunning voor voortgezet verblijf en voor het verkrijgen van een verblijfsvergunning voor onbepaalde tijd (vot). Bestuurlijke boetes worden bijvoorbeeld opgelegd als het inburgeringsexamen verwijtbaar niet binnen de gestelde tijd wordt behaald of als er niet wordt meegewerkt aan het volgen van een inburgeringscursus. Voor nieuw- én oudkomers geldt dat zij die niet bereid zijn een inburgeringsexamen te behalen, niet in aanmerking kunnen komen voor een zelfstandige verblijfsvergunning voor voortgezet verblijf onbepaalde tijd (vot) asiel of regulier, en zullen moeten betalen voor verlenging van de verblijfsvergunning voor bepaalde tijd (vbt). Zij zullen bij de huidige tarieven voor verlenging van een vbt een financiële prikkel ervaren om het examen te behalen. Een vbt, vot en à fortiori de Nederlandse nationaliteit kan alleen op bepaalde, nauw omschreven gronden worden ingetrokken. Het niet behalen van het inburgeringsexamen behoort daar niet toe. </antwoord>
      <antwoord nummer="6">Neen. Zoals hiervoor uiteen gezet, heeft dit Deltaplan het doel om de inburgering kwalitatief en kwantitatief te versterken. Na het voorgaande zal het vragensteller duidelijk zijn dat zijn laatste suggestie niet de voorkeur heeft van dit kabinet, ook niet als een dergelijk plan al mogelijk zou zijn. </antwoord>
      <noten afkomstig="antwoord"/>
   </antwoorden>
</kvr>
