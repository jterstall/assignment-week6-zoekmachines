<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hijum (CDA) aan de minister van Sociale Zaken en Werkgelegenheid over de trage afhandeling van scholingsaanvragen door het UWV. (Ingezonden 20 december 2007);Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30954
</item>
         <item attribuut="Inhoud">Welke maatregelen gaat de minister nemen om er voor zorg te dragen dat het UWV scholingsaanvragen sneller en in ieder geval binnen de daarvoor overeen gekomen termijn zal afhandelen?</item>
         <item attribuut="Rubriek">Beroepsonderwijs en volwasseneneducatie (Volwasseneneducatie) Sociale zekerheid (Uitvoeringsinstellingen sociale verzekeringen)</item>
         <item attribuut="Trefwoorden">Bijscholing Uitvoeringsinstellingen sociale verzekeringen</item>
         <item attribuut="Vindplaats">Kamervragen met antwoord 2007-2008, nr. 1395, Tweede Kamer</item>
         <item attribuut="Vraagnr_bij_indiening">2070807100</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van Hijum</persoon>
         </item>
         <item attribuut="Datum_reaktie">2008-02-21</item>
         <item attribuut="Datum_indiening">2007-12-20</item>
         <item attribuut="Document-id">KVR30954</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2991" allpagenumbers="2991 2992" vetnummer="2070807100" code="0708tkkvr1395" lopendefooter="Tweede Kamer, vergaderjaar 2007–2008, Aanhangsel" filenaam="KVR30954" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1395" onderwerp="" indiendatum="2007-12-20">
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2008-02-21">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Is het u bekend dat het Uitvoeringsinstituut werknemersverzekeringen (UWV) er onvoldoende in slaagt om scholingsaanvragen snel en adequaat af te handelen? </vraag>
      <vraag nummer="2">Hoe gaat de intake en de behandeling van een scholingsaanvraag bij het UWV in zijn werk? </vraag>
      <vraag nummer="3">Kunt u uiteenzetten hoeveel aanvragen voor scholing het UWV in 2005 en 2006 heeft ontvangen en naar verwachting in 2007 zal ontvangen? </vraag>
      <vraag nummer="4">Welk budget was of is er voor diezelfde jaren voor scholing beschikbaar? </vraag>
      <vraag nummer="5">Hoe verhoudt het budget voor scholing van de genoemde jaren zich tot het aantal aanvragen? </vraag>
      <vraag nummer="6">Heeft u met het UWV in prestatiecontracten of anderszins afspraken gemaakt over de hoeveelheid af te handelen aanvragen en binnen welk tijdsbestek (doorlooptijd) het UWV geacht wordt dat te doen? Zo neen, waarom is dat niet gebeurd en bent u voornemens dit alsnog te doen? </vraag>
      <vraag nummer="7">Is er sprake van achterstanden in de werkvoorraden van het UWV en kunt u uiteenzetten wat dit betekent voor de doorlooptijden van een aanvraag? Wat is de gemiddelde doorlooptijd van een aanvraag? Zo ja, welke oorzaken liggen daaraan ten grondslag? </vraag>
      <vraag nummer="8">Hoeveel mensen wachten op dit moment langer op het afhandelen van hun aanvraag voor scholing dan de termijn die u met het UWV daarvoor heeft afgesproken? </vraag>
      <vraag nummer="9">Betekent dit tevens dat deze mensen als gevolg van het niet of later in de tijd afhandelen van hun aanvraag langer in een uitkeringssituatie moeten verblijven en, zo de oorzaak hiervan mede gelegen is in een tekort aan budget voor scholingsactiviteiten, er sprake is van een situatie die «poundfoolish en pennywise» is? </vraag>
      <vraag nummer="10">Deelt u de mening dat een snelle afhandeling van scholingsaanvragen hoge prioriteit moet hebben, juist ook gelet op hun snelle toeleiding naar de arbeidsmarkt? </vraag>
      <vraag nummer="11">Welke maatregelen gaat u nemen om er voor zorg te dragen dat het UWV scholingaanvragen sneller en in ieder geval binnen de daarvoor overeen gekomen termijn zal afhandelen? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">Ik ben op de hoogte van het scholingsbeleid van en de uitvoering door het UWV. Ik deel echter niet uw opvatting dat het UWV er onvoldoende in zou slagen om scholingsaanvragen snel en adequaat af te handelen. Ik verwijs u voor nadere informatie naar het antwoord op vraag 7. </antwoord>
      <antwoord nummer="2">De re-integratiecoach WW/arbeidsdeskundige bepaalt aan de hand van het Protocol Scholing of scholing noodzakelijk is voor de re-integratie van betrokken cliënt naar werk. Indien de re-integratiecoach WW/arbeidsdeskundige van mening is dat de inzet van scholing de meest aangewezen weg richting werk is, dan wordt contact opgenomen met het Scholingsbureau UWV. Het Scholingsbureau UWV coördineert de centrale inkoop van de noodzakelijke scholingen door het UWV. Het Scholingsbureau UWV zorgt voor de doorgeleiding naar de Scholingsmakelaar, het Regionaal Bureau Opleidingen (RBO) Groningen. Het RBO Groningen koopt namens het UWV scholingen bij de instituten in en maakt hierbij o.a. gebruik van een daartoe ontwikkelde en onderhouden database. Waar de scholing wordt ingekocht hangt onder meer af van de datum waarop de opleiding kan starten, de reisafstand voor de klant, de kosten en de eventuele voorkeur van de klant voor een bepaald instituut. De Scholingsmakelaar legt binnen 14 kalenderdagen na datum aanmelding een aanbod aan het Scholingsbureau UWV voor. Laatstgenoemde accordeert het voorstel binnen 7 kalenderdagen na ontvangst, waarna de klant met de scholing kan starten. Veel scholingsinstituten kennen overigens slechts een beperkt aantal instroommomenten, hetgeen tot gevolg kan hebben dat de klant met vertraging kan aanvangen met een door het UWV geaccordeerde scholing. </antwoord>
      <antwoord nummer="3">De re-integratiecoach WW/arbeidsdeskundige bepaalt aan de hand van het Protocol Scholing of scholing noodzakelijk is voor de re-integratie van betrokken cliënt naar werk. Indien de re-integratiecoach WW/arbeidsdeskundige van mening is dat de inzet van scholing de meest aangewezen weg richting werk is, dan wordt de scholingsmakelaar ingeschakeld. Vanaf medio 2006 maakt het UWV gebruik van de diensten van deze scholingmakelaar. De stand van zaken tot aan 1 december 2007 is dat het UWV ruim 11.000 scholingen via de Scholingsmakelaar heeft ingekocht. </antwoord>
      <antwoord nummer="4">Met de invoering van het Protocol Scholing is voor de periode medio 2005 tot 2008 een budget ter grootte van € 28 miljoen voor scholing beschikbaar gesteld. </antwoord>
      <antwoord nummer="5">Het budget is toereikend gebleken. Voor nadere informatie verwijs ik naar de Evaluatie Scholingsprotocol en inzet scholing welke ik op 29 januari jl. aan uw Kamer heb doen toekomen (Kamerstukken II, 2007/08 28 719, nr. 43). </antwoord>
      <antwoord nummer="6">Ik heb geen afspraken gemaakt met het UWV over de operationele uitvoering van de inzet van scholing. Ik ben voor dit onderwerp niet voornemens om mij rechtstreeks te richten op de bedrijfsvoering van het UWV. De bijdrage van het UWV aan het realiseren van de beleidsdoelen staat centraal. Overigens heeft het UWV laten weten dat zij dit jaar maatregelen gaat treffen die naar verwachting zullen bijdragen aan een snellere afhandeling van scholingsaanvragen (zie ook vraag 11). </antwoord>
      <antwoord nummer="7">Het UWV stelt maandelijks interne rapportages op m.b.t. de inzet en voortgang van scholingen. Uit de meest recente scholingsrapportage – welke de stand van zaken per 1 december 2007 weergeeft – blijkt dat in 98% van de gevallen een aanvraag binnen 2 werkdagen wordt doorgezet naar het Scholingsbureau. Verder blijkt dat de scholingsmakelaar er in slaagt om in 80% van de gevallen binnen de gestelde termijn van 14 kalenderdagen na ontvangst van de opdracht een scholingsvoorstel te leveren. Tot slot komt uit de rapportage naar voren dat het Scholingsbureau in 96% van de gevallen dit voorstel binnen 7 kalenderdagen heeft geaccordeerd. Het UWV geeft te kennen dat door het zeer grote aantal aanmeldingen de scholingsmakelaar niet in alle gevallen in staat is gebleken om conform de afspraak binnen 14 kalenderdagen een scholingsvoorstel te doen. Afspraken over doorlooptijden zijn opgenomen in het contract met de scholingsmakelaar RBO Groningen. Met het contracteren – via een aanbestedingsprocedure – van het RBO Groningen was uitgangspunt dat het UWV jaarlijks 3.000 scholingen zou inkopen. De scholingsmakelaar is echter vanaf het begin geconfronteerd met een dusdanig hoge instroom (ca. 3.500 aanvragen per half jaar, meer dan een verdubbeling t.o.v. bovenvermeld uitgangspunt) waardoor deze organisatie in het begin de termijn van 14 kalenderdagen niet heeft gehaald. In periodieke accountgesprekken hebben de doorlooptijden grote aandacht gekregen. Daarnaast heeft de scholingsmakelaar te maken met het feit dat gedurende vakantieperiodes scholingsinstituten gesloten zijn waardoor het offertetraject aanzienlijke vertragingen oploopt. Inmiddels is een aanzienlijke verbetering in de tijdigheid opgetreden: 57% tijdigheid in februari 2007 naar 80% in december 2007. De doorlooptijd blijft een punt van aandacht. </antwoord>
      <antwoord nummer="8">Maandelijks doet het UWV voor ongeveer 300 ontslagwerklozen en 300 arbeidsongeschikten een aanvraag tot het inkopen van een scholing via de scholingsmakelaar. Op dit moment geldt voor 80% van deze klanten dat de scholingsmakelaar binnen 14 kalenderdagen een scholingsaanbod kan doen. Voor de klanten die niet binnen de termijn van 14 kalenderdagen vallen doet de scholingsmakelaar binnen een zo kort mogelijke periode een scholingsaanbod. </antwoord>
      <antwoord nummer="9">Zoals aangegeven wordt het merendeel van de aanvragen tijdig afgehandeld. In een aantal gevallen kan het langer duren. Dit betekent niet meteen dat de client later start met de scholing omdat scholing veelal periodiek op vaste momenten start. De uitkeringsduur zal daarom veelal niet langer zijn. Overigens is er geen sprake van de veronderstelde relatie met het budget. Bij vraag 5 heb ik aangegeven dat het budget toereikend is. </antwoord>
      <antwoord nummer="10">Ik onderschrijf de opvatting dat scholingsaanvragen zo snel mogelijk afgehandeld dienen te worden. </antwoord>
      <antwoord nummer="11">Het UWV heeft laten weten in 2008 zijn beleid naar aanleiding van de evaluatie scholingsprotocol op een aantal punten aan te scherpen opdat scholing nog effectiever zal worden ingezet en dat de maatregelen naar verwachting ook zullen bijdragen aan een snellere afhandeling van scholingsaanvragen. </antwoord>
      <noten afkomstig="antwoord"/>
   </antwoorden>
</kvr>
