<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Apostolou (PvdA) aan de minister van Justitie over de toepassing van de Opiumwet. (Ingezonden 25 april 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13727
</item>
         <item attribuut="Inhoud">Vragen over toepassing van de opiumwet in verband met wijziging van de Algemene Politieverordening door de gemeente De Haag. Door deze wijziging is een strengere controle op gebruik en handel in harddrugs mogelijk.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding Gemeenteverordeningen</item>
         <item attribuut="Vindplaats">Kamervragen met antwoord 2000-2001, nr. 1232, Tweede Kamer</item>
         <item attribuut="Vraagnr_bij_indiening">2000110000</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Apostolou</persoon>
         </item>
         <item attribuut="Datum_reaktie">2001-05-23</item>
         <item attribuut="Datum_indiening">2001-04-25</item>
         <item attribuut="Document-id">KVR13727</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2569" allpagenumbers="2569 2570" vetnummer="2000110000" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13727" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1232" onderwerp="" indiendatum="2001-04-25">
         <vrager partij="PvdA" oorsprong="parlement">Apostolou</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-05-23">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft de gemeente Den Haag besloten de Algemene Politieverordening (APV) te wijzigen in verband met strengere controle op gebruik en handel in harddrugs? <voetnoot nummer="1"/>
      </vraag>
      <vraag nummer="2">Welke wijzigingen zijn in de APV aangebracht en wat is uw oordeel daarover? Hoe verhouden deze wijzigingen zich tot de bepalingen in de Opiumwet? </vraag>
      <vraag nummer="3">Verschilt de door de gemeente Den Haag zo gewijzigde APV van die in de overige gemeenten van Nederland? Zo ja, op welke punten? </vraag>
      <vraag nummer="4">Op welke wijze gaat u de eenheid van beleid met betrekking tot de toepassing van de Opiumwet bevorderen? </vraag>
      <noten afkomstig="vraag">
         <noot nummer="1" datum="2001-04-22" bron="ANP">ANP, 22 april 2001</noot>
      </noten>
   </vragen>
   <antwoorden aantal="4">
      <antwoord nummer="1">Nee, het gaat niet om strengere controle op gebruik van en handel in hard-drugs als zodanig. Uit de overwegingen bij de APV-wijziging blijkt namelijk dat de toenemende overlast die burgers ondervinden van het openlijk gebruik van hard-drugs op de openbare weg en van het heen en weer rijden van voertuigen die betrokken zijn bij de handel in hard-drugs ten grondslag ligt aan het raadsvoorstel. De gemeente Den Haag is van mening dat de politie thans onvoldoende handhavingsinstrumenten ter beschikking heeft om deze vormen van overlast adequaat aan te pakken en heeft daarom besloten om de APV aan te passen. </antwoord>
      <antwoord nummer="2">De wijziging van de APV betreft een aanvulling op het al bestaande artikel 95b APV, dat onderdeel vormt van hoofdstuk II, betrekking hebbend op de openbare orde. Verboden zijn het overlast gevend gebruik van verdovende middelen in de openbare ruimte en het overlast gevende heen en weer rijden van voertuigen die betrokken zijn bij de handel van deze middelen. Omdat de overlast zich uitspreidt over verschillende woonlocaties in de stad Den Haag, geldt het verbod voor de gehele stad. De wijziging van de APV is van te voren afgestemd in het driehoeksoverleg tussen Openbaar Ministerie, politie en gemeentebestuur. Voor de volledigheid en ter nuancering zij opgemerkt dat lid 3 van de betreffende APV-bepaling stelt dat het verbod niet van toepassing is «op voorwerpen en activiteiten die in het belang van de Volksgezondheid, in het bijzonder de preventie, de bestrijding van de drugsverslaving of hulpverlening aan verslaafden, van overheidswege worden bevorderd of zijn goedgekeurd». De verboden van artikel 95b APV hebben de bestrijding van overlast ten doel, terwijl de Opiumwet de bescherming van de volksgezondheid op het oog heeft. Ingevolge de artikelen 121 en 149 van de Gemeentewet is het aan de gemeenten toegestaan om, binnen de begrenzingen die de wet stelt, te bepalen welke gedragingen die overlast veroorzaken zij wensen te verbieden. Artikel 95b, lid 1 APV stelt duidelijk dat de verboden van de APV onverminderd het bepaalde in de Opiumwet gelden. Daar waar de artikelen 2 en 3 van de Opiumwet omschrijven welke handelingen met de tot Lijsten I en II behorende middelen in aanmerking komen voor sanctionering, wordt in artikel 95b van de Haagse APV een aantal verboden geformuleerd met het oog op het tegengaan van de overlast en de handhaving van de openbare orde. Ik zie derhalve geen tegenspraak tussen de voorschriften van de Opiumwet en de APV van Den Haag. De gemeente maakt gebruik van de haar gebleven beleidsruimte. </antwoord>
      <antwoord nummer="3">Een vergelijking tussen de door de gemeente Den Haag gewijzigde APV en de relevante artikelen van de APV’s van alle overige gemeenten van Nederland was binnen de voor de beantwoording van deze vragen gestelde termijn niet te realiseren. Wel kan ik u de verschillen en overeenkomsten aangeven tussen de terzake doende artikelen van de Haagse APV en die van Amsterdam, Rotterdam en de model-APV van de Vereniging van Nederlandse Gemeenten. Uit de gemaakte analyse blijkt dat artikel 95b, lid 2 APV van de gemeente Den Haag vrijwel identiek is aan de formulering van artikel 3.3.4 APV van de gemeente Rotterdam. In Rotterdam is ook het gebruik in een publiek toegankelijk gebouw verboden. De gemeente Amsterdam beperkt het verbod op openlijk gebruik in zijn APV tot hard-drugs. Artikel 95b, lid 1 APV van Den Haag komt voorts overeen met afdeling 8 (Drugsoverlast), artikel 2.8.2 van de model-APV van de Vereniging van Nederlandse Gemeenten. Overigens ligt het voor de hand dat er, binnen de grenzen van de wet, verschillen zijn tussen de APV’s van gemeenten, aangezien ook de problematiek met betrekking tot overlast tussen gemeenten verschillend is. </antwoord>
      <antwoord nummer="4">De eenheid van beleid met betrekking tot de toepassing van de Opiumwet wordt gewaarborgd door de aanwijzing en richtlijnen met betrekking tot de Opiumwet. Voor het beleid op lokaal niveau vindt afstemming plaats in het reguliere driehoeksoverleg tussen het Openbaar Ministerie, regiokorps en korpsbeheerder. Gezien het verschil in onderwerp tussen de betreffende artikelen van de APV en de Opiumwet, geeft de aanvulling op de APV van de gemeente Den Haag geen aanleiding tot het plegen van een extra inspanning ten behoeve van de eenheid van beleid met betrekking tot de toepassing van de Opiumwet. </antwoord>
      <noten afkomstig="antwoord"/>
   </antwoorden>
</kvr>
