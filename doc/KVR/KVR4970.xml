<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lansink (CDA) over de naleving van de Wet Afbreking Zwangerschap. (Ingezonden 22 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4970
</item>
         <item attribuut="Inhoud">Inzake het bericht dat de Inspectie voor de Volksgezondheid heeft geadviseerd de voorlichting door artsen aan vrouwen die een abortus provocatus overwegen flink te verbeteren.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Abortus</item>
         <item attribuut="Vindplaats">Kamervragen met antwoord 1996-1997, nr. 1248, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Lansink</persoon>
         </item>
         <item attribuut="Datum_reaktie">1997-05-22</item>
         <item attribuut="Datum_indiening">1997-04-22</item>
         <item attribuut="Document-id">KVR4970</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2551" allpagenumbers="2551 2552" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1248" onderwerp="" indiendatum="1997-04-22">
         <vrager partij="CDA" oorsprong="parlement">Lansink</vrager>
         <vraagt-aan/>
      </vraagdata>
      <antwoorddata antwoorddatum="1997-05-22">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is het bericht waar, dat de Inspectie voor de Volksgezondheid u heeft geadviseerd, dat de voorlichting door artsen aan vrouwen die een abortus provocatus overwegen «flink verbeterd moet worden»? <voetnoot nummer="1"/>
      </vraag>
      <vraag nummer="2">Deelt u de opvatting, dat de uitkomsten van het gesprek, zoals dat tussen arts en de betrokken vrouw plaatsvindt, de basis vormen voor de beoordeling door de behandelende arts van de noodsituatie waarin de vrouw zich al dan niet bevindt? Zo neen, waarom niet? </vraag>
      <vraag nummer="3">Is ooit overwogen, nu eerder gebleken is dat ziekenhuis of kliniek niet altijd de hand houden aan een correcte naleving van de Wet Afbreking Zwangerschap, de verleende vergunning in te trekken? Zo neen, waarom niet? </vraag>
      <vraag nummer="4">Heeft de Inspectie voor de Volksgezondheid inzicht in de vraag welke feiten en omstandigheden in de praktijk hebben geleid tot een noodsituatie voor de vrouw? </vraag>
      <vraag nummer="5">Zo neen, bent u alsdan bereid te bevorderen dat de in die vraag bedoelde gegevens geanonimiseerd door de Inspectie worden verzameld? Wilt u uw antwoord motiveren? </vraag>
      <vraag nummer="6">Indien voor de controlerende instanties geen inzicht bestaat in de feiten en omstandigheden in de praktijk die leiden tot een noodsituatie voor de vrouw en het antwoord op de voorgaande vraag ontkennend is, op welke wijze wilt u dan komen tot een effectieve controle op naleving van de Wet Afbreking Zwangerschap? </vraag>
      <vraag nummer="7">Vindt u dat het verstrekken van voorlichting over andere oplossingen van de noodsituatie van de vrouw dan het afbreken van de zwangerschap tot de zorgvuldigheidsregels en de taak van de arts behoort? </vraag>
      <vraag nummer="8">Acht u de conclusie thans gerechtvaardigd, dat de Wet Afbreking Zwangerschap onvoldoende naar letter en geest wordt nageleefd en kunt u uw antwoord motiveren? </vraag>
      <vraag nummer="9">Bent u bereid, conform de door de Kamer onderschreven aanbevelingen van de commissie-Deetman, het functioneren in de praktijk van de Wet Afbreking Zwangerschap te evalueren? Zo neen, waarom niet? </vraag>
      <vraag nummer="10">Heeft de Inspectie u geadviseerd een protocol op te stellen teneinde een procedure te bieden aan artsen voor de wijze waarop zij moeten omgaan met vrouwen die om een abortus provocatus verzoeken? Wat is uw oordeel hierover? </vraag>
      <vraag nummer="11">Kunt u concreet aangeven op welke wijze u de naleving van de inhoud van het bedoelde protocol zult effectueren en controleren? </vraag>
      <noten afkomstig="vraag">
         <noot nummer="1" datum="1997-04-17" bron="Telegraaf">Telegraaf, 17 april 1997</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1">Op 28 april 1997 is het rapport «De WAZ in de praktijk <voetnoot nummer="1"/>: een onderzoek naar de naleving van de Wet afbreking zwangerschap» door de Geneeskundig Hoofdinspecteur voor de Gezondheidszorg aan mij aangeboden. Ik heb het rapport onmiddellijk aan de Tweede Kamer toegestuurd. U heeft kennis kunnen nemen van het rapport en kunnen constateren dat het krantenbericht van 17 april 1997 niet geheel overeenkomt met de conclusies en aanbevelingen. Zoals uit het onderzoek van de inspectie blijkt lijkt de wijze van informatieverstrekking en het voorlichtingsmateriaal in abortusklinieken aan het doel te beantwoorden. Slechts het voorlichtingsmateriaal in ziekenhuizen is niet afgestemd op de betrokken groep. </antwoord>
      <antwoord nummer="2">De arts moet beoordelen of de vrouw zich in een noodsituatie bevindt. De arts geeft geen beoordeling van de noodsituatie. Het gesprek tussen vrouw en arts is van wezenlijk belang voor de beoordeling ervan. Zoals uit het onderzoek van de inspectie blijkt wordt het verzoek van de vrouw zeer zorgvuldig beoordeeld. Indien de vrouw twijfelt over de beslissing wordt afgezien van behandeling. In dat geval wordt een nieuwe afspraak gemaakt of wordt verwezen naar een instelling gericht op begeleiding van zwangere vrouwen. </antwoord>
      <antwoord nummer="3">Neen. Er is nooit aanleiding geweest deze stap te overwegen. Het onderzoek van de inspectie bevestigt dat de WAZ voldoende wordt nageleefd. </antwoord>
      <antwoord nummer="4, 5 en 6">De WAZ verplicht de arts aantekening te maken van de bevindingen die ertoe hebben geleid de behandeling te geven (art. 11, lid 6). Van de geanonimiseerde aantekeningen kan desgevraagd door de inspectie kennis worden genomen. Bij het onderzoek heeft de inspectie van deze bevoegdheid gebruik gemaakt. </antwoord>
      <antwoord nummer="7">Ja. De wet stelt de voorlichting over alternatieven voor abortus verplicht (WAZ art. 5, lid 2, onder a). Uit het onderzoek van de inspectie blijkt dat met name tijdens de intake over alternatieven wordt gesproken. Deze informatie kan ook door andere hulpverleners worden gegeven en behoeft niet uitsluitend tot de taak van de arts te worden gerekend. </antwoord>
      <antwoord nummer="8">Neen. Zie onderzoek inspectie. </antwoord>
      <antwoord nummer="9">Neen. Het onderzoek van de inspectie geeft een goed beeld van de praktijk van abortushulpverlening en geeft geen aanleiding de WAZ nader te evalueren. </antwoord>
      <antwoord nummer="10 en 11">Het rapport van de inspectie bevat een aantal aanbevelingen inzake de ontwikkeling van protocollen. Wat betreft mijn opvattingen over het stimuleren van de ontwikkeling van dergelijke protocollen verwijs ik naar mijn standpunt dat eind mei aan de Kamer zal worden toegezonden. </antwoord>
      <noten afkomstig="antwoord">
         <noot nummer="1">VWS-97-596</noot>
      </noten>
   </antwoorden>
</kvr>
