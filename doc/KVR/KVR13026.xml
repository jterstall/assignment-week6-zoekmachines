<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de ministers van Landbouw, Natuurbeheer en Visserij en van Volksgezondheid, Welzijn en Sport over risicomateriaal in de voedselketen. (Ingezonden 17 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13026
</item>
         <item attribuut="Inhoud">Is het waar dat BSE-risico-materiaal, te weten een deel van de dunne darm (ileum) in de Nederlandse voedselketen is beland, ondanks het advies uit 1997 van de Wetenschappelijke Stuurgroep van de Europese Unie om naast ander risicomateriaal ook ileum te vernietigen.</item>
         <item attribuut="Rubriek">Consument (Levensmiddelenkeuring) Consument (Voedings- en productveiligheid) Veeteelt (Veeziekten) Veeteelt (Vlees)</item>
         <item attribuut="Trefwoorden">Levensmiddelenkeuring Veeziekten Vleeskeuring</item>
         <item attribuut="Vindplaats">Kamervragen met antwoord 2000-2001, nr. 612, Tweede Kamer</item>
         <item attribuut="Vraagnr_bij_indiening">2000104610</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">2001-01-31</item>
         <item attribuut="Datum_indiening">2001-01-17</item>
         <item attribuut="Document-id">KVR13026</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1263" allpagenumbers="1263 1264" vetnummer="2000104610" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13026" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="612" onderwerp="" indiendatum="2001-01-17">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de ministers van Landbouw, Natuurbeheer en Visserij en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-01-31">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het dat BSE-risicomateriaal, te weten een deel van de dunne darm (ileum) in de Nederlandse voedselketen is beland, ondanks het advies uit 1997 van de Wetenschappelijke Stuurgroep van de Europese Unie om naast ander risicomateriaal ook ileum te vernietigen? <voetnoot nummer="1"/>
      </vraag>
      <vraag nummer="2">Zo ja, waarom is dit advies van de Stuurgroep niet overgenomen door de Europese Commissie? </vraag>
      <vraag nummer="3">Is de lijst van risicomateriaal van de Stuurgroep bij u bekend en is bij u derhalve ook bekend dat ileum als risicomateriaal bestempeld diende te worden? </vraag>
      <vraag nummer="4">Zo ja, waarom heeft u volstaan met het uitvoeren van de beschikking van de Europese Commissie en ileum toch laten verwerken in de voedselketen? Heeft u de Europese Commissie attent gemaakt op de omissie? Waarom heeft u niet besloten om als Nederland een eigen positie in te nemen, dus ileum te laten vernietigen, om zodoende een maximale voedselveiligheid te garanderen voor de Nederlandse consument? </vraag>
      <noten afkomstig="vraag">
         <noot nummer="1" datum="2001-01-5" bron="Algemeen Dagblad">Algemeen Dagblad, 5 januari 2001</noot>
      </noten>
   </vragen>
   <antwoorden aantal="3">
      <antwoord nummer="1 en 3">In 1997 is door het Scientific Steering Committee (SSC) een advies opgesteld inzake BSE-risicomaterialen. Dit advies is in februari 1998 in definitieve vorm openbaar gemaakt. Het advies is dan ook bij ons bekend. Het advies geeft een overzicht van de mate van besmettelijkheid van de verschillende weefsels van runderen, schapen en geiten in geval deze dieren zijn besmet met BSE of scrapie. Het advies was een aanzet om het risico van besmetting met BSE via verschillende weefsels van runderen, schapen en geiten definitief vast te leggen. In 1997 ontbrak nog belangrijke informatie om deze risico’s nauwkeurig te definiëren. In het advies is evenwel de kans op besmetting via weefsels als hersenen en ruggenmerg beschreven als «hoog» en op besmetting via het ileum als «middelmatig». In 1997 is ook de Europese beschikking 97/534/EG opgesteld, waarin regels zijn opgenomen gericht op de verwijdering van weefsels met een specifiek risico uit de voedselketen van mens en dier. Bij de opstelling van deze Beschikking is in belangrijke mate rekening gehouden met het (concept)advies van het SSC, maar heeft ook, zoals gebruikelijk in het kader van risicomanagement, een beoordeling van de uitvoerbaarheid en de handhaafbaarheid van de maatregelen plaatsgevonden. Tevens heeft een belangrijke rol gespeeld dat alleen een Europese aanpak tot een daadwerkelijk sluitend systeem kan leiden, gezien de vrijheden van de intracommunautaire handel. Daarom heeft Nederland toen gekozen om in de Nederlandse regelgeving alleen de weefsels op te nemen die waren opgenomen in Beschikking 97/534/EG. Gevolg van deze maatregel was dat de volgende weefsels werden verwijderd: de schedel, met inbegrip van de hersenen en de ogen, de tonsillen en het ruggenmerg van runderen ouder dan 12 maanden; de schedel, met inbegrip van de hersenen en de ogen, de tonsillen en het ruggenmerg van schapen en geiten ouder dan 12 maanden en de milt van alle schapen en geiten. Het ileum was niet opgenomen in de beschikking en is derhalve toen niet overgenomen in de Nederlandse regelgeving. Overigens is de situatie die Nederland nastreefde, te weten een daadwerkelijke invoering van de beschikking, teneinde te komen tot een geharmoniseerd beleid voor de verwijdering van SRM, pas per 1 oktober 2000 gerealiseerd met het van kracht worden van Beschikking 2000/418/EG. </antwoord>
      <antwoord nummer="2">Ik neem aan dat voor de Europese Commissie het probleem niet zo zeer bestond in het al dan niet opnemen van het ileum, een orgaan met een beperkt BSE-risico, maar met name in het keer op keer uitstellen van de datum van toepassing van beschikking 97/534/EG. Daardoor werden in diverse lidstaten in het geheel geen BSE-risicomaterialen uit de voedselketen van mens en dier verwijderd. </antwoord>
      <antwoord nummer="4">De Nederlandse inzet is steeds gericht geweest op een ondersteuning van de Commissie bij het tot stand komen van een geharmoniseerd Europees beleid inzake de verwijdering van BSE-risicomaterialen. Alleen een Europese aanpak leidt immers tot een daadwerkelijk sluitend systeem, gezien de vrijheden van de intracommunautaire handel. Pas nadat BSE zich in meer lidstaten openbaarde nam medio 2000 het draagvlak voor harmonisatie toe. Per 1 oktober 2000 is het BSE-beleid dan ook geharmoniseerd. In de beschikking die in werking is getreden op 1 oktober 2000 is overigens het ileum opgenomen. </antwoord>
      <noten afkomstig="antwoord"/>
   </antwoorden>
</kvr>
