<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en Niederer (beiden VVD) aan de ministers van Verkeer en Waterstaat en van Justitie over het aantal verkeersboetes in 2001. (Ingezonden 20 februari 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15387
</item>
         <item attribuut="Inhoud">Vragen naar aanleiding van het artikel "De bonnenregen uit Leeuwarden" in het Algemeen Dagblad van 16 februari 2002.</item>
         <item attribuut="Rubriek">Strafrecht en strafprocesrecht (Straffen) Verkeer, vervoer en waterstaat (Verkeersdelicten)</item>
         <item attribuut="Trefwoorden">Geldboetes Verkeersdelicten</item>
         <item attribuut="Vindplaats">Kamervragen met antwoord 2001-2002, nr. 908, Tweede Kamer</item>
         <item attribuut="Vraagnr_bij_indiening">2010206570</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Niederer</persoon>
         </item>
         <item attribuut="Datum_reaktie">2002-03-08</item>
         <item attribuut="Datum_indiening">2002-02-20</item>
         <item attribuut="Document-id">KVR15387</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1907" allpagenumbers="1907 1908 1909" vetnummer="2010206570" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15387" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="908" onderwerp="" indiendatum="2002-02-20">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Niederer</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="8 maart 2002), zie ook Aanhangsel Handelingen nr. 849, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «de bonnenregen uit Leeuwarden» <voetnoot nummer="1"/>
      </vraag>
      <vraag nummer="2">Waarom heeft de Kamer het jaarverslag van het CJIB over 2001 nog niet ontvangen? Kan de Kamer het jaarverslag per omgaande ontvangen? </vraag>
      <vraag nummer="3">Herinnert u zich de discussie bij de begroting Verkeer en Waterstaat 2002 over de zogenaamde onzinboetes en over de nationale snelheidsbelasting? Heeft deze discussie invloed gehad op het werkplan voor 2002 voor verkeerscontroles? Zo ja, hoe? Zo neen, waarom niet? </vraag>
      <vraag nummer="4">Hoeveel procent van de snelheidsboetes, in aantallen en in opbrengsten, is het gevolg van zogenoemde trajectcontroles? Hoeveel procent van de boetes betreft buitenlanders, zowel in aantallen als in bedragen naar inbaarheid? </vraag>
      <vraag nummer="5">Waarom wordt op de acceptgiro niet de gemeten snelheid vermeld, naast de gecorrigeerde maatgevende snelheid? Is het niet gewenst om de pakkans en sancties voor ernstiger overtredingen en ook bij herhaling te vergroten? Bent u bereid dit in praktijk te brengen? </vraag>
      <vraag nummer="6">Wat is de verwachting voor 2002 in vergelijking met 2001 met betrekking tot het aantal te ontvangen boetes? Welk doel is gesteld voor de langere termijn? </vraag>
      <vraag nummer="7">Welke kosten worden gemaakt voor al deze boetes, in verhouding tot de opbrengsten en hoe zijn de kosten verdeeld over de betrokken instanties? In hoeverre wordt bij deze verdeling invulling gegeven aan de motie-Niederer/Valk (Kamerstuk 26115 nr. 18)? Wanneer worden de opbrengsten overgeheveld van het ministerie van Justitie naar dat van Financiën? </vraag>
      <noten afkomstig="vraag">
         <noot nummer="1" datum="2002-02-16" bron="Het Algemeen Dagblad">Het Algemeen Dagblad, 16 februari 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het jaarverslag CJIB over 2001 is nog niet gereed. Het jaarverslag wordt overigens een openbaar stuk. Het is niet gebruikelijk dat dit jaarverslag aan de Tweede Kamer wordt gestuurd. De Tweede Kamer zal ten behoeve van de derde woensdag van mei uiteraard wel de Financiële Verantwoording van Justitie over 2001 ontvangen. </antwoord>
      <antwoord nummer="3">Ja, in die zin dat de discussie waarnaar in de vraag wordt verwezen zich toespitste op de aanname dat weggebruikers voor geringe snelheidsovertredingen een boete opgelegd krijgen. Echter, de spreekwoordelijke boete voor «maar één of twee kilometer te hard» bestaat in de praktijk niet. In de richtlijn van het College van procureurs generaal is namelijk vastgelegd dat de meetapparatuur voor snelheidsovertredingen zo moet worden afgesteld, dat deze op de wegen met een snelheidsbeperking tot honderd kilometer per uur pas registreert als zeven kilometer per uur te hard wordt gereden (als de snelheidslimiet vijftig kilometer per uur is, wordt dus bij een snelheid van 57 kilometer per uur geregistreerd). Bij een snelheidslimiet van meer dan honderd kilometer per uur wordt geregistreerd wanneer die limiet met acht kilometer per uur of meer wordt overschreden. De discussie over de zogenaamde onzinboetes en de nationale snelheidsbelasting heeft dan ook geen invloed gehad op het werkplan voor 2002 inzake verkeerscontroles. </antwoord>
      <antwoord nummer="4">In 2001 heeft van 31 augustus tot en met 3 oktober één pilot met trajectcontrole plaatsgevonden. Het betrof hier een proef met trajectcontrole bij wegwerkzaamheden op de A-2 van Eindhoven naar Maastricht tussen Leende en Maarheeze. In dit pilot-project werd gewerkt met automatische trajectcontrole. Dit is een nieuwe manier om snelheden te meten en overtreders te bekeuren. Het belangrijkste verschil met de bekende controles met de flitspaal is de afstand waarover de snelheid wordt gemeten. Gaat het bij een flitspaal om een meting van de snelheid op één punt, bij trajectcontrole gaat het om de meting van de gemiddelde snelheid. Over een bepaalde afstand zijn aan het begin en aan het eind boven of bij de weg videocamera’s opgesteld die van ieder passerend voertuig een elektronische afbeelding maken. Met deze videobeelden berekent een computer de gemiddelde snelheid van een passerend voertuig. Ligt deze gemiddelde snelheid hoger dan de maximum toegestane snelheid, dan krijgt de weggebruiker een bekeuring thuis gestuurd. Bij deze trajectcontrole werden 1 609 overtredingen van de maximumsnelheid geconstateerd. Afgezet tegen het totale aantal in 2001 opgelegde boetes, bedraagt het aantal boetes voortvloeiend uit de trajectcontrole minder dan een duizendste procent. Van de 1 609 overtreders waren er 1 492 (93%) uit Nederland afkomstig en 117 (7%) uit het buitenland (87 uit Duitsland, 27 uit België en 3 uit Zwitserland). Slechts het aantal opgelegde beschikkingen wordt bijgehouden, de hoogte van die beschikkingen niet. </antwoord>
      <antwoord nummer="5" voetnoot="1">Snelheidscontroles geschieden met inachtneming van de wettelijk vastgestelde maximumsnelheden en hun marges. De correctiemarges zijn afhankelijk van de geconstateerde snelheid en variëren van drie tot en met zeven kilometer per uur. Deze marge staat vermeld op de acceptgiro. Is een weggebruiker bijvoorbeeld geflitst terwijl hij 57 kilometer per uur reed, dan krijgt de overtreder een acceptgiro toegestuurd waarop staat dat «na correctie 54 kilometer per uur» werd gereden. Het weergeven van deze snelheid na correctie volgt uit artikel 4, WAHV. Het Openbaar Ministerie is met het Centraal Justitieel Incassobureau (CJIB) in overleg om ook de geconstateerde snelheid op de acceptgiro te vermelden. Voor wat betreft het tweede en derde onderdeel van deze vraag moge ik u verwijzen naar de brief die ik u op 30 januari jl. zond met betrekking tot het terugsluizen van ontvangsten uit boetes en transacties naar decentrale overheden en de aanpak van stelselmatige verkeersovertreders <voetnoot nummer="1"/>. In deze brief heb ik aangegeven dat ik met uw Kamer van mening ben dat de aanpak van de aanpak van de stelselmatige overtreder een hoge prioriteit geniet en heb ik eveneens uiteengezet wat mij daarbij voor ogen staat. </antwoord>
      <antwoord nummer="6">Het Openbaar Ministerie en de politie zijn in 1997 gestart met de projectmatige aanpak van verkeershandhaving via de regionale plannen verkeershandhaving. Dit zijn speciale verkeersprojecten waarvoor de politiekorpsen extra menskracht en middelen krijgen. Het doel van deze regionale plannen verkeershandhaving is het terugdringen van het aantal verkeersdoden en gewonden. Op basis van slachtofferanalyses worden per regio en per traject afspraken gemaakt over de handhavingsinzet en methode. Ook de wegbeheerder, waterschappen, provincie en gemeente zijn betrokken bij de regionale projecten om zo de handhavingsinspanningen en mogelijke aanpassingen in de infrastructuur op elkaar af te kunnen stemmen. In 1999 is in acht regio’s een regioplan van start gegaan. De afgelopen jaren is dat aantal flink uitgebreid en in 2001 kenden bijna alle politieregio’s in Nederland een regioplan. De toename van het aantal verkeersboetes in 2001 is dan ook voor een groot deel toe te schrijven aan de uitbreiding van deze regionale plannen verkeershandhaving. Het Openbaar Ministerie stelt zich niet primair ten doel elk jaar een zeker aantal boetes op te leggen, maar stelt vast hoeveel uren er in een jaar wordt gecontroleerd op snelheidsovertredingen. Op basis daarvan wordt wel een inschatting gemaakt van het aantal processen verbaal en de druk die dat legt op de keten (politie, CJIB, Openbaar Ministerie en de zittende magistratuur). De inschatting van het aantal boetes voor snelheidsovertredingen in 2002 bedraagt tussen de 6,5 en 7 miljoen. In 2001 bedroeg het aantal boetes voor snelheidsovertredingen ongeveer 6,7 miljoen. Een inschatting op de langere termijn is niet te geven, aangezien dit van een groot aantal factoren, zoals gedragsverandering bij de weggebruiker, prioriteitstelling van politie en Openbaar Ministerie, financiering van de handhaving, afhankelijk is. </antwoord>
      <antwoord nummer="7">Voor verkeershandhaving in het kader van gebieds- en regioprojecten (controles op snelheid, alcohol, gordel, helm en rijden door rood licht) was vorig jaar een bedrag van 70 miljoen euro beschikbaar en is 69 miljoen euro aangewend voor de financiering van zeven gebiedsprojecten en achttien regioplannen. Daarvan is ruim zestig procent (43 miljoen euro) direct besteed aan de inzet van personeel en middelen ten behoeve van de handhaving. De resterende veertig procent (26 miljoen euro) is aangewend voor de afhandeling van de uit de controles voortvloeiende zaken. De bedragen zijn als volgt over de verschillende bij de handhaving van verkeersvoorschriften betrokken instanties verdeeld: – politie: 28 miljoen euro; – het Openbaar Ministerie: 7 miljoen euro; – de zittende magistratuur: 4 miljoen euro; – het CJIB: 13 miljoen euro; – facilitaire diensten: 2 miljoen euro. Het betreft hier de budgetten die zijn aangewend voor de gebieds- en regioplannen en de controle op snelheid, alcohol, gordel, helm en het rijden door rood licht. Het budget is derhalve niet alleen aangewend voor de handhaving van de maximumsnelheid. Anderzijds zijn in het bedrag niet begrepen de kosten voor de reguliere snelheidshandhaving door de politiekorpsen. In de totale hoogte van de in 2001 opgelegde boetes voor snelheidsovertredingen op grond van de WAHV (circa 255 miljoen euro) zijn de boetes die voortvloeien uit de reguliere controles echter weer wel begrepen. Om die redenen is het niet mogelijk de exacte verhouding aan te geven tussen de kosten en de ontvangsten van de handhaving van snelheidsvoorschriften. Voor het antwoord op het tweede onderdeel van deze vraag wil ik graag verwijzen naar de passage over het terugsluizen van de ontvangsten uit boetes en transacties naar decentrale overheden in mijn hierboven in het antwoord op vraag 5 aangehaalde brief aan uw Kamer van 30 januari jl. In deze brief heb ik aangegeven dat het voornemen als verwoord in een brief aan uw Kamer van 15 november jl. om het parkeertoezicht naar het decentraal bestuur over te hevelen er toe leidt, dat ontvangsten van de parkeerboetes niet meer naar ’s Rijks kas, maar naar het decentraal bestuur toevloeien. Daarmee is in financiële zin in grote mate aan de strekking van de door u aangehaalde motie tegemoet gekomen. Met betrekking tot het derde onderdeel van deze vraag, ten slotte, wil ik het volgende opmerken. De relatie tussen boeteoplegging en boeteontvangst kan een risico met zich brengen; zo wordt het ministerie van Justitie wel eens verweten dat de boetes ten eigen voordeel zouden worden opgelegd. Hiermee zou, in het verlengde van deze gedachte, de integriteit van de handhaving wel eens in het geding kunnen komen. Tegelijkertijd is het evenwel zo dat deze ontvangsten als onderdeel van de Rijksbegroting een rol spelen binnen het totale budgettaire kader, ongeacht de vraag op welk begrotingshoofdstuk ze worden geraamd en verantwoord. In de situatie dat de ontvangsten zouden worden overgeheveld naar de begroting van Financiën staat de integriteit van Justitie op zichzelf niet meer ter discussie maar wellicht weer wel die van de Staat als geheel. Een eventuele overheveling is complexer dan men op het eerste gezicht geneigd is te denken. Het komt mij dan ook voor dat een eventueel voorstel daartoe door een volgend kabinet moet worden bezien. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 115" documentnummer="27" documentjaargang="2001-2002">Kamerstuk 26 115, nr. 27, vergaderjaar 2001–2002</noot>
      </noten>
   </antwoorden>
</kvr>
