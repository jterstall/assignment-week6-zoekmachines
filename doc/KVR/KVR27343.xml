<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Zijlstra en Schippers (beiden VVD) aan de ministers van Onderwijs, Cultuur en Wetenschap en voor Integratie, Jeugdbescherming, Preventie en Reclassering over het Cosmicus College te Rotterdam. (Ingezonden 6 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27343
</item>
         <item attribuut="Inhoud">Het Cosmicus College is een vorm van bijzonder onderwijs, waarbij integratie en burgerschap en het bestrijden van segregatie belangrijk is. Vragen over de doelstelling van het onderwijs en over de banden met de Nurcu beweging.</item>
         <item attribuut="Rubriek">Voortgezet onderwijs (Kwaliteit van het voortgezet onderwijs) Welzijn (Minderheden)</item>
         <item attribuut="Trefwoorden">Bijzonder onderwijs Minderheden</item>
         <item attribuut="Vindplaats">Kamervragen met antwoord 2006-2007, nr. 832, Tweede Kamer</item>
         <item attribuut="Vraagnr_bij_indiening">2060707180</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Zijlstra</persoon>
            <persoon partij="VVD">Schippers</persoon>
         </item>
         <item attribuut="Datum_reaktie">2007-02-19</item>
         <item attribuut="Datum_indiening">2007-02-06</item>
         <item attribuut="Document-id">KVR27343</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1783" allpagenumbers="1783 1784" vetnummer="2060707180" code="0607tkkvr832" lopendefooter="Tweede Kamer, vergaderjaar 2006–2007, Aanhangsel" filenaam="KVR27343" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="832" onderwerp="" indiendatum="2007-02-6">
         <vrager partij="VVD" oorsprong="parlement">Zijlstra</vrager>
         <vrager partij="VVD" oorsprong="parlement">Schippers</vrager>
         <vraagt-aan>de ministers van Onderwijs, Cultuur en Wetenschap en voor Integratie, Jeugdbescherming, Preventie en Reclassering</vraagt-aan>
      </vraagdata>
      <antwoorddata antwoorddatum="2007-02-19">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de minister voor Integratie, Jeugdbescherming, Preventie en Reclassering</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met het artikel «Controverse rond nieuwe «Turkse» eliteschool»? <voetnoot nummer="1"/>
      </vraag>
      <vraag nummer="2">Met welk doel hebt u de subsidie van € 300.000 toegekend aan het nieuwe Cosmicus College te Rotterdam? </vraag>
      <vraag nummer="3">Klopt het dat een aantal leden van de Stichting Cosmicus is gelieerd aan de Turkse islamitische groepering Nurcu? </vraag>
      <vraag nummer="4" voetnoot="2">Bent u op de hoogte van het feit dat de Nurcu beweging door de Algemene Inlichtingen- en Veiligheidsdienst is aangemerkt als een beweging die «gekenmerkt wordt door een sterke naar binnen gekeerdheid»? <voetnoot nummer="2"/>Indien u niet op de hoogte bent van banden tussen de Stichting Cosmicus en de Nurcu beweging, bent u dan bereid te onderzoeken of dergelijke banden inderdaad bestaan? </vraag>
      <vraag nummer="5" voetnoot="3">Deelt u de mening dat deze school de integratie bevordert? <voetnoot nummer="3"/>
      </vraag>
      <vraag nummer="6">Deelt u de mening dat segregatie in het onderwijs bestreden moet worden? Zo ja, hoe beoordeelt u de positie die deze school inneemt in het integratieproces en de bestrijding van segregatie in het onderwijs? Hoe draagt het geven van subsidie hieraan bij? </vraag>
      <vraag nummer="7">Op welke wijze wordt nagegaan of deze school zich voldoende richt op de overdracht van westerse waarden en normen? </vraag>
      <vraag nummer="8">Welke maatregelen zult u nemen wanneer blijkt dat het Cosmicus College zich bovenmatig richt op Turkije en de Turkse cultuur, waardoor de school gesegregeerd blijft en onvoldoende nadruk legt op Nederland en de Nederlandse cultuur? </vraag>
      <vraag nummer="9">Waarop is de verwachting gebaseerd dat het Cosmicus College aantrekkelijk zal zijn voor kinderen van niet-Turkse komaf? </vraag>
      <vraag nummer="10">Is het correct dat bestuursleden van de Stichting Cosmicus functies bekleden bij onderwijsinternaten? Bent u bereid om bij een onderzoek naar de banden tussen de Stichting Cosmicus en de Nurcu beweging ook deze internaten te betrekken? </vraag>
      <noten afkomstig="vraag">
         <noot nummer="1" datum="2007-01-27" bron="NRC Handelsblad">NRC Handelsblad, 27 januari 2007</noot>
         <noot nummer="2" titel="Politieke Islam in Nederland">BVD Rapport «Politieke Islam in Nederland», Leidschendam 1998, pagina 13/14</noot>
         <noot nummer="3">Indien Stichting Cosmicus inderdaad is gelieerd aan de Nurcu beweging, dan betekent dit dat men zich op basis van het gedachtegoed van Fethullah Gülen door middel van educatie richt op Turkije en de Turkse cultuur</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De subsidie is met name bedoeld voor het aantrekken van enkele leraren en scholing van leraren in het onderwijsconcept van het Cosmicus College. Als toelichting hierop dient het volgende. De initiatiefnemers van het Cosmicuscollege signaleerden in hun gesprekken op het ministerie van OCW als grootste probleem bij hun pogingen een samenwerkingspartner te vinden voor hun school, dat de bereidheid tot samenwerking beperkt bleef tot scholen met leerlingenterugloop. Gevolg van die omstandigheid zou zijn dat leraren van de ontvangende school ingezet zouden moeten worden voor de lessen van Cosmicus. Dat zou een succesvolle implementatie in de weg staan van het Cosmicus-onderwijsconcept (gericht op actief en gedeeld burgerschap en op bevordering van schoolsucces door middel van ouderbetrokkenheid, intensieve leerlingbegeleiding en buitenschoolse activiteiten). Ter versterking van hun onderhandelingspositie en om het probleem van de leraren te kunnen tackelen, is Cosmicus een subsidie van € 300.000,– in het vooruitzicht gesteld. Daarvan is € 100.000,– vorige maand overgemaakt, op basis van een stevig implementatieplan. Het restant van de subsidie wordt, verdeeld over de eerstvolgende twee schooljaren, verstrekt op voorwaarde van een positieve beoordeling van in te dienen voortgangsrapportages. Van de subsidie aan Cosmicus is u melding gedaan in de brief met «Nadere informatie over Cosmicus en Teylingen College n.a.v. Algemeen Overleg Plan van Scholen van 28 september 2005» (Kamerstuk 2005/2006, 30 203, nr. 4 van 19 juni 2006). </antwoord>
      <antwoord nummer="3, 4 en 10">Er is mij, ook bij navraag bij de voorzitter van de Stichting Cosmicus, niets gebleken van banden tussen leden van de Stichting Cosmicus met de Turkse islamitische groepering Nurcu en evenmin van banden met internaten. In het rapport van de Algemene Inlichtingen- en Veiligheidsdienst over de politieke Islam in Nederland worden de Süleymanli’s – en niet de Nurcu’s – gekenmerkt door een sterke naar binnen gekeerdheid. Het rapport stelt bovendien dat de Nurcu’s een sterke nadruk leggen op onderwijs. Voor een onderzoek of er banden bestaan tussen de Stichting Cosmicus en de Nurcu-beweging en internaten zie ik, mede gelet op het rapport van de AIVD, geen aanleiding. Uit de gesprekken met de initiatiefnemers van het Cosmicus College op OCW, uit het schoolplan en het genoemde implementatieplan komt juist een houding naar voren van open gerichtheid op de gehele Nederlandse samenleving. </antwoord>
      <antwoord nummer="5 en 6">Ja, het onderwijsconcept van de school straalt duidelijk die ambitie uit. Scholen met overwegend allochtone leerlingen kunnen overigens goede scholen zijn. Het kabinetsbeleid is erop gericht om ontmoeting tussen bevolkingsgroepen te bevorderen. Ik ben dan ook voorstander van gemengde scholen, waar kinderen van verschillende culturele en etnische komaf met elkaar omgaan. Ter bevordering van integratie in het onderwijs hebben de gemeenten en schoolbesturen (primair en voortgezet onderwijs) met ingang van het schooljaar 2006–2007 de wettelijke plicht om tenminste eenmaal per jaar te overleggen over het voorkomen van segregatie en het bevorderen van integratie. De Inspectie van het Onderwijs ziet erop toe dat de scholen een bijdrage leveren. Gemeenten, scholen en ouders worden ondersteund om het beleid in de praktijk te kunnen concretiseren. Ik ben ervan overtuigd dat de gemeente Rotterdam deze verantwoordelijkheid serieus neemt, en onderschrijf de uitspraak van wethouder Geluk dat het Cosmicus College regelmatig moet meedoen met collectieve activiteiten van het Rotterdams Lyceum, de andere middelbare school die onder het bestuur LMC valt. Voor wat betreft de positie van het Cosmicus College in het integratieproces merk ik op dat de initiatiefnemers in eerste instantie nieuwe scholen wilden stichten, niet van de islamitische richting, maar op algemeen bijzondere grondslag. In het Algemeen Overleg over het Plan van Scholen in september 2005 heeft onder meer voormalig kamerlid Balemans dan ook een warm pleidooi gehouden voor een pilot met het onderwijsconcept van Cosmicus als alternatief voor een zelfstandige, nieuwe school. Voor de achtergronden bij de subsidie verwijs ik u naar mijn antwoord op vraag 2. </antwoord>
      <antwoord nummer="7">Naast de aandacht hiervoor bij de beoordeling van reeds genoemde voortgangsrapportages zal ik de onderwijsinspectie vragen aan dat aspect bij haar reguliere toezicht op deze school aandacht te besteden. </antwoord>
      <antwoord nummer="8">Hoewel ik, gelet op het onderwijsconcept van het Cosmicus College, zeker geen aanwijzingen heb dat de school zich bovenmatig op Turkije en de Turkse cultuur zal richten, zal ik in gesprek met het Cosmicus College en het LMC-bestuur aandringen op een meer gevarieerde leerlingenpopulatie op de school. De Stichting Cosmicus vermeldt in een aan mij gerichte brief dat nu de hoogste prioriteit ligt bij het diversifiëren van de leerlingenpopulatie. Het zal u echter duidelijk zijn dat ik, gelet op de grondwettelijke vrijheid van onderwijs en het eigen toelatingsbeleid van een bijzondere school, in een dergelijk gesprek geen dwangmiddel heb. Voor wat betreft mijn beleid tegen segregatie verwijs ik naar het antwoord op vraag zes. Het Cosmicus College sluit het havo/vwo uiteraard af met het Nederlandse eindexamen, met onder meer als verplicht vak Nederlands. Daarmee is voldoende aandacht op de school voor Nederland en de Nederlandse cultuur gewaarborgd. </antwoord>
      <antwoord nummer="9">In het artikel in de NRC lees ik een dergelijke verwachting niet. Ik kan mij echter zeer wel voorstellen dat een school met een dergelijke ambitieuze aanpak, met ouderparticipatie en gericht op integratie, ook aantrekkelijk zal zijn voor kinderen van niet-Turkse komaf. </antwoord>
      <noten afkomstig="antwoord"/>
   </antwoorden>
</kvr>
