<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de staatssecretaris van Defensie over vliegbasis Soesterberg. (Ingezonden 5 april 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13610
</item>
         <item attribuut="Inhoud">Betreft het door de Koninklijke Luchtmacht schrappen van alle operaties met straaljagers en andere vastvleugelige vliegtuigen op deze vliegbasis, eventuele opheffing van de COB-status, en geluidsoverlast door militaire helikopters op deze vliegbasis.</item>
         <item attribuut="Rubriek">Milieu (Geluidhinder) Veiligheidsbeleid en defensie (Luchtmacht) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Militaire luchthavens</item>
         <item attribuut="Vindplaats">Kamervragen met antwoord 2000-2001, nr. 1125, Tweede Kamer</item>
         <item attribuut="Vraagnr_bij_indiening">2000109100</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">2001-05-01</item>
         <item attribuut="Datum_indiening">2001-04-05</item>
         <item attribuut="Document-id">KVR13610</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2339" allpagenumbers="2339 2340" vetnummer="2000109100" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13610" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1125" onderwerp="" indiendatum="2001-04-5">
         <vrager partij="VVD" oorsprong="parlement">Van den Doel</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2001-05-1">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de berichtgeving over het door de Koninklijke Luchtmacht schrappen van alle operaties met straaljagers en andere vastvleugelige vliegtuigen op vliegbasis Soesterberg? <voetnoot nummer="1"/>
      </vraag>
      <vraag nummer="2">Indien dit bericht waar is, per wanneer zal dit besluit dan van kracht worden? </vraag>
      <vraag nummer="3">Heeft u inmiddels al een schriftelijke bevestiging van de NAVO gekregen aangaande bevestiging opheffing van de COB-status van vliegbasis Soesterberg? Zo niet, wanneer wordt dit besluit verwacht? </vraag>
      <vraag nummer="4">Staat vliegbasis Soesterberg nu uitsluitend ter beschikking van twee helikoptersquadrons? </vraag>
      <vraag nummer="5">Waarom stelt u in uw brief aan de Kamer van 12 februari jl., dat het niet gewenst is om in verband met de ontwikkeling van nieuwe Europese regelgeving nu al een nieuwe geluidszone op te stellen voor Soesterberg? Waarom hanteert u niet dezelfde dosismaat voor geluidsoverlast door militaire helikopters op Soesterberg als de dosismaat die ook gehanteerd wordt voor de geluidsbelasting door traumahelikopters, het zogenaamde «Helicopter Noise Model»? </vraag>
      <noten afkomstig="vraag">
         <noot nummer="2"/>
         <noot nummer="1" datum="2001-03-14" bron="Utrechtse Courant">Utrechtse Courant, 14 maart 2001</noot>
         <noot nummer="2">Def 2001, nr. 26</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op grond van de huidige internationale veiligheidssituatie heeft de Koninklijke luchtmacht besloten het groot onderhoud voor de beide start-/landingsbanen op den duur alleen uit te voeren ten behoeve van vliegtuigbewegingen met helikopters. Wel voert de Koninklijke luchtmacht nog klein onderhoud uit aan het banenstelsel. Met dit onderhoud kan vliegbasis Soesterberg naar de huidige verwachtingen tot tenminste 2003 zonder beperkingen worden gebruikt voor operaties met jachtvliegtuigen en tot 2014 voor andere vastvleugelige vliegtuigen. De status van vliegbasis Soesterberg als reserveveld voor F-16 eenheden blijft dan ook vooralsnog gehandhaafd. Jaarlijks zal worden onderzocht in hoeverre het banenstelsel nog geschikt is voor het opereren met diverse vliegtuigtypen. Op het moment dat het banenstelsel niet langer geschikt blijkt, zal een definitief besluit worden genomen of en in hoeverre investeringen worden gedaan om het banenstelsel te renoveren. </antwoord>
      <antwoord nummer="3">Er is nog geen schriftelijke bevestiging van de NAVO ontvangen. Nederland heeft in juni 2000 van de VS een brief ontvangen waarin gesteld wordt dat de behoefte aan de COB-status niet langer aanwezig wordt geacht. Deze brief geeft aan dat de VS zijn COB-activiteiten op vliegbasis Soesterberg staakt. Momenteel wordt de overdracht van infrastructuur van de VS aan Nederland bewerkstelligd. Zodra de overdrachtprocedure is afgerond, kan aan de NAVO een verzoek worden gedaan om Soesterberg te verwijderen van de lijst van bases met de COB-status. </antwoord>
      <antwoord nummer="4">Vliegbasis Soesterberg wordt nu dagelijks gebruikt door twee squadrons met transporthelikopters en een vlucht met lichte helikopters. Tevens fungeert vliegbasis Soesterberg als uitwijkhaven voor vastvleugelige vliegtuigen, waaronder Nederlandse F-16’s, wordt zij gebruikt als reserveveld en blijft de vliegbasis beschikbaar voor bondgenootschappelijk medegebruik. Los van de gesteldheid van de startbaan kunnen zowel jachtvliegtuigen als andere vastvleugelige vliegtuigen de vliegbasis blijven gebruiken voor het uitvoeren van oefennaderingen. Tenslotte kent vliegbasis Soesterberg burgermedegebruik in de vorm van ambulance- en donorvluchten en recreatief medegebruik (zweef- en gemotoriseerde sportvliegerij). Zie ook het antwoord op vraag 2. </antwoord>
      <antwoord nummer="5">Binnen afzienbare tijd introduceert de Europese Unie een uniforme maat voor de beoordeling van de geluidsbelasting door startende en landende vliegtuigen. Ik acht het verstandig om deze ontwikkeling af te wachten, zodat mogelijke consequenties inzichtelijk worden. Vervolgens kan dan een oordeel worden gevormd over de geluidszone voor de vliegbasis Soesterberg. De luchtvaartwetgeving kent op dit moment één systematiek voor de beoordeling van de geluidsbelasting van vliegbewegingen door helikopters en het grote vastvleugelig vliegverkeer op aangewezen luchtvaartterreinen. Deze systematiek is gebaseerd op de dosismaat Kosteneenheid en is voorgeschreven in een op grond van de Luchtvaartwet vastgesteld berekeningsvoorschrift. Voor het gebruik door (trauma-)helikopters van helikopterlandingsplaatsen is het «Besluit inrichting en gebruik niet aangewezen Luchtvaartterreinen», dat gebaseerd is op de Luchtvaartwet, van toepassing. Dit besluit bevat geen dosismaat voor de beoordeling van de geluidsbelasting. </antwoord>
      <noten afkomstig="antwoord"/>
   </antwoorden>
</kvr>
