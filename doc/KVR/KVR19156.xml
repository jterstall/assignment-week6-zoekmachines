<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Samsom (PvdA) aan de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer over vrijwillige afspraken inzake het exporteren van sloopschepen. (Ingezonden 3 december 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19156
</item>
         <item attribuut="Inhoud">Greenpeace heeft onlangs op een van de sloopwerven in India de restanten van een Nederlands schip aangetroffen. Zijn bij de export en sloop van dit schip de juiste procedures gevolgd. Maakt dit voorbeeld duidelijk dat vrijwillige afspraken niet voldoen voor een veilige sloop van schepen.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Afvalverwerking Gevaarlijke stoffen Schepen Zeescheepvaart</item>
         <item attribuut="Vindplaats">Kamervragen met antwoord 2003-2004, nr. 542, Tweede Kamer</item>
         <item attribuut="Vraagnr_bij_indiening">2030404130</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Samsom</persoon>
         </item>
         <item attribuut="Datum_reaktie">2003-12-19</item>
         <item attribuut="Datum_indiening">2003-12-03</item>
         <item attribuut="Document-id">KVR19156</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1157" allpagenumbers="1157 1158 1159" vetnummer="2030404130" code="0304tkkvr542" lopendefooter="Tweede Kamer, vergaderjaar 2003–2004, Aanhangsel" filenaam="KVR19156" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="542" onderwerp="" indiendatum="2003-12-3">
         <vrager partij="PvdA" oorsprong="parlement">Samsom</vrager>
         <vraagt-aan>de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-12-19">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u bekend met het feit dat Greenpeace op één van de sloopwerven in Alang, India, de restanten van een schip, The Project Orient, dat een Nederlandse eigenaar had en onder Nederlandse vlag voer, heeft aangetroffen? </vraag>
      <vraag nummer="2">Bent u op de hoogte van de reisgegevens van dit schip voordat het in Alang is aangekomen? Zo ja, zijn de juiste procedures volgens het Verdrag van Basel gevolgd? </vraag>
      <vraag nummer="3">Is het u bekend of de eigenaar van dit schip de juiste voorzorgsmaatregelen heeft genomen ten aanzien van giftige stoffen, alvorens het schip geëxporteerd is naar India? Zo ja, welke voorzorgsmaatregelen zijn er getroffen? Zo neen, bent u bereid om met alle mogelijke middelen na te gaan of er giftige stoffen aan boord van dit schip aanwezig waren en bent u bereid om de eigenaar van dit schip te sommeren deze terug te nemen uit India om ze in Nederland te laten verwerken? </vraag>
      <vraag nummer="4">Deelt u de mening dat deze casus aantoont dat vrijwillige afspraken niet voldoende zijn om deze praktijken te weren, gelet op het feit dat u eerder heeft aangegeven in dialoog te zijn met de KNVR over vrijwillige afspraken over het duurzaam slopen van schepen? </vraag>
      <vraag nummer="5">Bent u bereid verplichtende maatregelen te nemen en de Kamer hier op korte termijn over te berichten? Zo neen, wat gaat u dan ondernemen om de intentie die u uitgesproken heeft door het ondertekenen van het Verdrag van Basel, namelijk het beperken van scheepsafval van Noord naar Zuid, voor Nederland te realiseren, afgezien van deze vrijwillige maatregelen? </vraag>
      <vraag nummer="6">Bent u bekend met het besluit dat genomen is in de «open ended working group» van het Verdrag van Basel, waarin gesteld wordt dat schepen ook afval kunnen zijn? </vraag>
      <vraag nummer="7">Kunt u aangeven hoe u deze beslissing zult uitwerken en of het gemakkelijker zal worden om scheepseigenaren te verbieden hun schip te exporteren? </vraag>
      <vraag nummer="8" voetnoot="1">Bent u bereid om, zoals toegezegd in het Algemeen Overleg van 23 oktober jongstleden over de Milieuraad <voetnoot nummer="1"/>, de Kamer te informeren over de problemen rond sloopschepen en hierin expliciet de gang van zaken en vervolgstappen rond bovengenoemd schip op te nemen? Bent u bereid de Kamer voor 16 december aanstaande hierover te informeren? </vraag>
      <vraag nummer="9">Kunt u daarnaast reageren op de uitkomsten van de IMO-Assembly van eind november over sloopschepen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="21 501-08" documentnummer="172">Kamerstuk 21 501-08, nr. 172</noot>
      </noten>
   </vragen>
   <antwoorden aantal="9">
      <antwoord nummer="1">Ja, Greenpeace heeft mij per brief van 20 november 2003 geïnformeerd. Het betreffende schip is in 1980 voor Nederlands eigendom gebouwd. Het schip heeft vanaf de doop tot het tijdstip van het uit de vaart nemen steeds in de Nederlandse Antillen geregistreerd gestaan en heeft als zodanig steeds de koninkrijksvlag gevoerd. Het schip is regelmatig van eigenaar gewisseld. De laatste eigenaar was de in Rotterdam gevestigde onderneming Sakahlin Heavy Transport Group Project Femco. Het schip voer van 4 mei 1981 tot 19 juni 2002 onder een zgn. «lijst 2 regime», dat wil zeggen het schip vaart onder de koninkrijksvlag en dat de Inspectie Verkeer en Waterstaat, Divisie Scheepvaart van mijn ministerie inspecteert en certificaten afgeeft op verzoek van de Nederlandse Antillen. Het schip is door de hier bovengenoemde laatste eigenaar via een makelaar verkocht aan een Indiaas sloopbedrijf. De laatste haven die het schip aan deed was Bandar Iman Khomeiny in Iran. Het schip heeft nimmer onder Nederlandse vlag gevaren. </antwoord>
      <antwoord nummer="2">Het Verdrag van Basel regelt het grensoverschrijdend transport van gevaarlijk afval tussen landen. Het Verdrag van Basel is circa 10 jaar geleden in werking getreden, thans zijn 158 partijen bij het Verdrag aangesloten. Het zogenaamde «Ban-amandment» dat tot doel heeft het dumpen van gevaarlijk afval uit OESO-landen in niet-OESO-landen te voorkomen, is daarentegen nog niet in werking getreden. De Europese Verordening voor Overbrenging van Afvalstoffen (EVOA) is direct afgeleid van het bepaalde in het Verdrag van Basel; het Ban-amandment is wel in de EVOA opgenomen. Bij het vaststellen of de EVOA van toepassing is, dienen de volgende vragen beantwoord te worden: 1. is er sprake van een afvalstof? 2. zo ja, is er dan sprake van een gevaarlijke afvalstof? 3. wordt deze afvalstof overgebracht voor nuttige toepassing of voor verwijdering? 4. tussen welke landen en bevoegde autoriteiten vindt de overbrenging plaats? Het is mij niet bekend of de procedures in het Verdrag van Basel in dit geval zijn gevolgd. Omdat de laatste haven voor afvaart naar Alang buiten ons land ligt, is er geen betrokkenheid geweest van het Internationaal Meldpunt Afvalstoffen (IMA) van het ministerie van VROM. Ons land is dan ook niet de bevoegde autoriteit in dit geval. </antwoord>
      <antwoord nummer="3">De Nederlandse overheid beschikt niet over rechtsmiddelen waarmee nagegaan kan worden of er op het betrokken schip giftige stoffen aanwezig waren aangezien het niet uit een EU-haven is vertrokken. In het verlengde hiervan heeft Nederland geen middelen om de eigenaar te sommeren de eventuele giftige stoffen terug te nemen uit India. In dit kader kan worden gemeld dat door de Internationale Reders Organisatie de ICS een Industry Code of Practice is ontwikkeld, waar rederijen op vrijwillige basis aangeven welke stoffen aan boord zijn en waar ze zich bevinden. Deze vrijwillige code is recent door IMO-besluitvorming ondersteund. Samen met het ministerie van VROM zal deze Code onder de aandacht van de Nederlandse reders worden gebracht. Door mijn ministerie is de bovengenoemde onderneming op de hoogte gesteld van deze Code. Voorts is van belang te melden dat deze code geen meldingsplicht richting overheden bevat. </antwoord>
      <antwoord nummer="4">Op 5 december 2003 is, tijdens de 23e Assembly van de IMO, een Assembly-resolutie aangenomen die als kern had het komen tot vrijwillige afspraken. Met u ben ik van mening dat een mondiaal verplichtend regime een volgende stap is die een bijdrage levert aan het beëindigen van deze praktijken. In de IMO-Assembly is besloten om de ervaring en werking van de nu aangenomen resolutie af te wachten. De staatssecretaris van Volkshuisvesting, Ruimtelijke Ordening en Milieubeheer heeft op 9 juli 2003 met de Koninklijke Vereniging van Nederlandse Reders, de KVNR, hierover gesproken. Daarbij is gebleken dat de Nederlandse reders geen bezwaar hebben tegen een verplichtend regime, onder de voorwaarde dat een dergelijk regime dan gelijkelijk voor alle scheepseigenaren geldt. Ook de Europese redersvereniging ECSA heeft laten weten dat de mogelijkheden en haalbaarheid van een verplichtend regime serieus onderzocht dienen te worden door overheid, industrie en andere betrokkenen. </antwoord>
      <antwoord nummer="5">Ik ben bereid om mij, samen met de staatssecretaris van Volkshuisvesting, Ruimtelijke Ordening en Milieubeheer, in te zetten om te komen tot verplichtende regelgeving in de IMO. De betreffende regelgeving zal effectief moeten zijn, waarbij door afspraken tussen scheepseigenaren en sloopwerven gekomen wordt tot een qua arbeidsomstandigheden en milieu verantwoorde sloop van het schip. De regeling dient voorts effectief te zijn, in de zin dat omzeilen ervan door scheepseigenaren onmogelijk wordt gemaakt, bijvoorbeeld door verkoop van een schip in havens van landen die niet bij IMO of Basel zijn aangesloten. </antwoord>
      <antwoord nummer="6">Tijdens de Open Ended Working Group van het Verdrag van Basel is de vraag aan de orde geweest wanneer en onder welke omstandigheden een schip een afvalstof kan zijn. Nederland heeft bij die bijeenkomst een document ingebracht waarin antwoord gegeven wordt op een aantal vragen in dit verband. De kern daarvan is dat er inderdaad omstandigheden en criteria zijn die tot de constatering leiden dat een schip tegelijkertijd een afvalstof kan zijn. De uitspraak van de Raad van State in de zaak Sandrien van 19 juni 2002 bevestigde dat de minister van Volkshuisvesting, Ruimtelijke Ordening en Milieubeheer zich terecht op het standpunt gesteld had dat er in dat geval sprake was van een afvalstof. De partijen bij het Verdrag van Basel hebben kennis genomen van de beantwoording van deze vragen door Nederland. De reacties van andere landen op deze voorzet hadden in overwegende mate als toon dat men de antwoorden nader wil bestuderen en dat men erop terug zal komen. Internationaal is voorts afgesproken dat IMO, ILO en Basel een gezamenlijke bijeenkomst zullen organiseren om richtlijnen en definities op elkaar af te stemmen. Verwacht wordt dat dit medio 2004 zal plaatsvinden. </antwoord>
      <antwoord nummer="7">Er is nog geen sprake van een internationaal aanvaard en eenduidig antwoord op een aantal juridische en technische vragen. In die zin is er geen sprake van een beslissing die het gemakkelijker zal maken om scheepseigenaren te verbieden hun schip te exporteren. Zoals ik in het antwoord op vraag 5 heb aangegeven is mijn inzet in de toekomst erop gericht om actief een breed draagvlak te creëren voor het tot stand brengen van verplichtende regelgeving in IMO. Deze regelgeving dient tevens effectief te zijn, waarbij elementen als een «ship recycling plan», certificering en een kennisgevingsprocedure tot een verantwoorde sloop moeten leiden. </antwoord>
      <antwoord nummer="8">Bij brief van 3 november 2003, kenmerk vrom030832, heeft de staatssecretaris van Volkshuisvesting, Ruimtelijke Ordening en Milieubeheer u geïnformeerd over een aantal ontwikkelingen in dit dossier. Uiteraard zal de Kamer desgewenst geïnformeerd worden over de ontwikkelingen in het dossier. Ik heb geen aanleiding om in het geval van het schip The Project Orient speciale maatregelen te nemen. </antwoord>
      <antwoord nummer="9">Tijdens de 23e Assembly van de IMO, gehouden van 24 november tot en met 5 december 2003, is op 5 december een Assembly-resolutie aangenomen met als kern het komen tot vrijwillige richtlijnen. Ik ben van mening dat dit resultaat het maximaal haalbare was. Een voorstel van India, en in eerste instantie gesteund door Turkije, dat ging in de richting van een meer verplichtend regime, maakte geen kans. Het ondersteunen van die koers zou betekenen het afwijken van het door de EU gecoördineerde standpunt en het verwerpen van de voorliggende resolutie. De Assembly heeft het Marine Environment Protection Committee de opdracht gegeven om een aantal zaken in de toekomst verder uit te werken. Hiertoe behoort ook het onderzoeken van de mogelijkheden om op termijn te komen tot een verplichtend regime. </antwoord>
      <noten afkomstig="antwoord"/>
   </antwoorden>
</kvr>
