<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Binnenlandse Zaken en Koninkrijksrelaties over koopkrachtverlies voor gepensioneerde politiefunctionarissen. (Ingezonden 1 maart 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13366
</item>
         <item attribuut="Inhoud">Vragen over koopkrachtverlies voor gepensioneerde politiefunctionarissen, door een nieuwe ziektekostenregeling per 1 januari 2001.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Inkomens) Inkomen en rechtspositie (VUT en pensionering)</item>
         <item attribuut="Trefwoorden">Besteedbaar inkomen Pensioenen Politie</item>
         <item attribuut="Vindplaats">Kamervragen met antwoord 2000-2001, nr. 913, Tweede Kamer</item>
         <item attribuut="Vraagnr_bij_indiening">2000107340</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2001-03-21</item>
         <item attribuut="Datum_indiening">2001-03-01</item>
         <item attribuut="Document-id">KVR13366</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1895" allpagenumbers="1895 1896" vetnummer="2000107340" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13366" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="913" onderwerp="" indiendatum="2001-03-1">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-03-21">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Betekent een nieuwe ziektekostenregeling voor gepensioneerde politiefunctionarissen (ZVO-problematiek sector politie) voor deze groep een koopkrachtverlies m.i.v. 1 januari 2001? </vraag>
      <vraag nummer="2">Hoe beoordeelt u als werkgever deze financiële effecten? </vraag>
      <vraag nummer="3">Worden de gepensioneerden sector politie anders behandeld dan de gepensioneerden sector defensie, onderwijs en rechtelijke macht inzake de ziektekostenproblematiek? Zo ja, waarom? </vraag>
      <vraag nummer="4">Bent u bereid om opnieuw te kijken naar de financieel gedupeerden genoemd in vraag 1 en dit in het georganiseerd politie-overleg aan de orde te stellen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Neen, de Regeling ziektekostenvoorziening Politie (RZP) is, met een overgangsperiode van een jaar, reeds met ingang van 1 januari 1999 ingetrokken en vervangen door een regeling voor vergoeding van excessieve ziektekosten binnen de Regeling geneeskundige verzorging politie (GVP). Het voordeel dat gepensioneerde politiefunctionarissen ondervonden indien zij gebruik maakten van deze regeling is dus al in 2000 vervallen. Overigens maakte slechts een zeer beperkte groep gebruik van de regeling, zodat voor het merendeel van de gepensioneerde politiefunctionarissen geen sprake is van een verlies aan inkomen. </antwoord>
      <antwoord nummer="2">Het beëindigen van de mogelijkheid om via de RZP een vergoeding te verkrijgen voor de premies die regulier verschuldigd zijn voor de GVP moet worden gezien als het beëindigen van een nooit bedoeld voordeel, waarbij overigens nog wel een overgangsperiode in acht is genomen zodat rekening kon worden gehouden met het wegvallen van dit voordeel. Op verzoek van de griffier van de vaste commissie voor Binnenlandse Zaken en Koninkrijksrelaties heb ik vorig jaar reeds informatie verstrekt over het intrekken van de RZP. Een afschrift van die brief (d.d. 14 april 2000) heb ik als bijlage bij deze antwoorden gevoegd. </antwoord>
      <antwoord nummer="3">Voor wat betreft de ziektekosten verkeren gepensioneerden in de sector politie in een volstrekt andere situatie dan de gepensioneerden in de sectoren defensie, onderwijs en rechterlijke macht. In deze sectoren draagt de voormalig werkgever niet meer bij aan de ziektekosten van de voormalige werknemers. Voor deze gepensioneerden is een beroep op de nu gesectoraliseerde ZVO-regeling dus de enige wijze waarop een werkgeversbijdrage in de ziektekosten kan worden verkregen. De ZVO-regeling, en dus ook de RZP, was op die situatie afgestemd. De situatie van het gepensioneerde politiepersoneel is echter een geheel andere: de voormalig werkgever blijft ook na ingang van het ouderdomspensioen het werkgeversaandeel van de verschuldigde GVP-premie voldoen. Om die reden hebben overlegpartners in de sector politie het redelijk geacht om de RZP in te trekken en een regeling te ontwerpen die wel rekening houdt met de specifieke situatie in de sector politie. Deze regeling komt materieel overeen met de regelingen voor excessieve ziektekosten (de zogenoemde 1%-regeling) die gelden voor gepensioneerde gemeente- en provincieambtenaren, waar de werkgever ook na pensionering blijft bijdragen in de ziektekosten. </antwoord>
      <antwoord nummer="4">Zoals onder vraag 2 reeds is aangegeven is er geen sprake van financieel gedupeerden vanwege het vervangen van de RZP door een sectorspecifieke regeling voor excessieve ziektekosten maar van het wegnemen van een onbedoeld voordeel. Om die reden ben ik dan ook niet voornemens het onderwerp in het landelijk georganiseerde overleg met de politievakorganisaties aan de orde te stellen. Hierbij speelt tevens een rol dat de nu gesectoraliseerde ZVO-regeling, vergeleken met hetgeen in de marktsector voor gepensioneerden gangbaar is, een ruime vergoedingsregeling is en dat het kabinet juist streeft naar marktconformiteit op het punt van ziektekostentegemoetkomingen voor overheidspersoneel. </antwoord>
      <noten afkomstig="antwoord"/>
   </antwoorden>
</kvr>
