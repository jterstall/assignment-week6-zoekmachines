<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kalsbeek-Jasperse en Dijksman (beiden PvdA) over het rechercheren van fraude in het betalingsverkeer. (Ingezonden 18 mei 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1624
</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Politie) Geld (Betalingsverkeer)</item>
         <item attribuut="Trefwoorden">Betaalcheques Fraude Opsporingen Politie</item>
         <item attribuut="Vindplaats">Kamervragen met antwoord 1994-1995, nr. 976, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Kalsbeek-Jasperse</persoon>
            <persoon partij="PvdA">Dijksman</persoon>
         </item>
         <item attribuut="Datum_reaktie">1995-07-03</item>
         <item attribuut="Datum_indiening">1995-05-18</item>
         <item attribuut="Document-id">KVR1624</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1995" allpagenumbers="1995 1996" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="976" onderwerp="" indiendatum="1995-05-18">
         <vrager partij="PvdA" oorsprong="parlement">Kalsbeek-Jasperse</vrager>
         <vrager partij="PvdA" oorsprong="parlement">Dijksman</vrager>
         <vraagt-aan/>
      </vraagdata>
      <antwoorddata antwoorddatum="1995-07-3">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft de afdeling betalingsverkeer van de recherche-divisie van het korps landelijke politiediensten grote moeite om zaken met betrekking tot fraude in het betalingsverkeer te «slijten» aan de regionale politiekorpsen? <voetnoot nummer="1"/>Wat zijn daarvan de oorzaken? </vraag>
      <vraag nummer="2">Hoeveel zaken blijven liggen en hoeveel worden er wel door de regiokorpsen opgepakt? </vraag>
      <vraag nummer="3" voetnoot="2">Is het aantal mensen dat zich bezig houdt met het rechercheren van fraude in het betalingsverkeer teruggelopen van 53 naar 11 zoals de Nederlandse Vereniging van Banken stelt? <voetnoot nummer="2"/>Wordt deze vermindering elders gecompenseerd? Zo ja, waar? </vraag>
      <vraag nummer="4">Hoe staat het met de «krachtige impuls» die het financieel rechercheren volgens de minister van Justitie tijdens de begrotingsbehandeling in oktober vorig jaar nodig had? </vraag>
      <vraag nummer="5">Hoe staat het met de ontwikkeling van het landelijk O.M.-bureau en de instelling van het Landelijk rechercheteam? Op welke termijn zal dit team operationeel zijn? Welke rol kan het landelijk rechercheteam spelen in de aanpak van eerdergenoemde fraudezaken? </vraag>
      <noten afkomstig="vraag">
         <noot nummer="1" datum="1995-05-15" bron="Algemeen Dagblad">Algemeen Dagblad, 15 mei 1995</noot>
         <noot nummer="1">NPS-radio, 15 mei 1995 12.00–13.30 uur</noot>
      </noten>
   </vragen>
   <antwoorden aantal="4">
      <antwoord nummer="1 en 2">De Recherche Afdeling Betalingsverkeer van de Dienst Financieel-Economische Criminaliteit van de divisie Centrale Recherche Informatie van het Korps landelijke politiediensten houdt zich primair bezig met de bestrijding van cheque- en creditcardfraude. Deze vorm van fraude heeft veelal een complex karakter. Bij individuele zaken zijn vaak verscheidene daders betrokken en veel zaken doen zich zeer gespreid voor waarbij strafbare feiten zich ook afspelen in andere landen dan Nederland. De omvang van de zaken varieert sterk in aantallen betrokkenen en aantallen vervalste betalingsmiddelen en identiteitsbewijzen. Indien uit analyses van de Recherche Afdeling Betalingsverkeer voldoende materiaal voortvloeit op basis waarvan een opsporingsonderzoek kan worden gestart, wordt de opsporing in beginsel door de regionale politiekorpsen ter hand genomen. Als gevolg van de eerder genoemde complexiteit betreft het een klein aantal opsporingswaardige zaken in verhouding tot het aantal geconstateerde fraudegevallen. Het is ons niet gebleken dat de regionale korpsen aan deze zaken onvoldoende prioriteit toekennen. </antwoord>
      <antwoord nummer="3">De personeelssterkte van de Recherche Afdeling Betalingsverkeer, die in 1993 iets meer dan 50 personen bedroeg, is na de positionering van deze afdeling bij de divisie Centrale Recherche Informatie in 1993 afgenomen doordat een twintigtal medewerkers op grond van leeftijd, toepasselijke reorganisatie regelingen en op grond van sollicitaties elders de afdeling had verlaten. In vacatures kan in beginsel niet worden voorzien op grond van een nog geldende vacaturestop. Van de overige medewerkers is op dit moment eenderde direct inzetbaar voor de bestrijding van cheque- en creditkaartfraude. De overige medewerkers zijn belast met taken die meeromvattende financieel-economische fraude betreffen. De vermindering van de beschikbare menskracht en de reallocatie van personeel is deels ten koste gegaan van de directe bestrijding van cheque- en creditkaartfraude. Eerste ondergetekende beraadt zich thans – mede met het oog op de in de vorige alinea geschetste ontwikkeling – in overleg met het Korps landelijke politiediensten over de positionering en taken van de Recherche Afdeling Betalingsverkeer in het kader van de fraudebestrijding. Daarbij zal eveneens de opsporingscapaciteit van de regionale korpsen op dit terrein worden betrokken. Naar verwachting zal in de loop van dit jaar duidelijkheid ontstaan over de toekomstige positie en taken van de Recherche Afdeling Betalingsverkeer. Alsdan zal eerste ondergetekende de Kamer daarover nader inlichten. </antwoord>
      <antwoord nummer="4">Op het terrein van de financieel-economische fraude is een aantal belangrijke ontwikkelingen in gang gezet. De instelling van het Meldpunt Ongebruikelijke Transacties als administratief meldpunt en de Financie¨le Politiedesk bij de divisie Centrale Recherche Informatie als politieel meldpunt voor verdachte transacties, getuigen hiervan. Voorts zijn bij de regionale politiekorpsen Bureaus Financie¨le Ondersteuning ingericht en beschikt het openbaar ministerie over in fraudebestrijding gespecialiseerde officieren van justitie. </antwoord>
      <antwoord nummer="5">Het Landelijk Bureau Openbaar Ministerie (LBOM), gevestigd te Rotterdam, wordt primair belast met de gezagsuitoefening over het landelijk rechercheteam (LRT) en de strafvorderlijke afdoening van de door dit team gegenereerd zaken. Hierbij hoort het bijdragen aan de ontwikkeling en de integrale inzet van expertise op het gebied van het financieel-economisch rechercheren, alsmede het ontvangen en doen uitvoeren van majeure buitenlandse rechtshulpverzoeken op het terrein van georganiseerde misdaad. Daartoe is een geleidelijke maar spoedige transformatie van bureau naar zelfstandige landelijke parketorganisatie voorzien. Daarnaast zal het LBOM zich toeleggen op een aantal coo¨rdinerende en beleidstaken in verband met de verantwoordelijkheid van het openbaar ministerie in het kader van de strafrechtelijke handhaving van de rechtsorde voor het optreden tegen georganiseerde misdaad. Deze taken worden verricht onder de verantwoordelijkheid van het College van Procureurs-Generaal, vertegenwoordigd door de desbetreffende portefeuillehouder. Bij de aanvang van het LBOM is een startformatie beschikbaar bestaande uit een hoofdofficier van justitie, hoofd van het bureau, een aantal officieren van justitie (waaronder de landelijk officieren voor de beleidsterreinen terreur, Centrale Recherche Informatie en Meldpunt Ongeoorloofde Transacties) en een klein aantal beleidsmedewerkers en andere ondersteunende medewerkers. De voorbereiding van het LRT is thans in volle gang. De operationeel leider van het team is inmiddels benoemd. Het team zal naar verwachting in de loop van dit jaar operationeel worden. Het LRT zal zich, in samenwerking en nauwe afstemming met andere opsporingsinstanties (waaronder de kernteams en relevante bijzondere opsporingsdiensten), in het bijzonder gaan toeleggen op de financieel-economische en de fiscale aspecten van de bestrijding van de georganiseerde misdaad. Het optreden tegen fraude in het betalingsverkeer zal daarvan onderdeel zijn, voor zover de criminele groeperingen waarop de opsporingsonderzoeken van het LRT betrekking zullen hebben op dat terrein actief zijn. Een ontwerp-ministerie¨le regeling is inmiddels opgesteld en voorgelegd ter advisering aan de Raad voor het Korps landelijke politiediensten, het Korpsbeheerdersberaad en de vakorganisaties voor politiepersoneel. Zoals eerder toegezegd zullen mijn ambtgenoot van Binnenlandse Zaken en ik de Kamer bij afzonderlijke brief binnenkort nader informeren over de voortgang van de totstandkoming van het LRT. Dit geldt ook voor de voortgang van het LBOM. </antwoord>
      <noten afkomstig="antwoord"/>
   </antwoorden>
</kvr>
