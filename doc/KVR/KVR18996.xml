<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra en Griffith (beiden VVD) aan de minister van Justitie en de staatssecretaris van Onderwijs, Cultuur en Wetenschappen, mw. Van der Laan, over internationale kunsthandel en kunstroof. (Ingezonden 2 september 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18996
</item>
         <item attribuut="Inhoud">Vragen naar aanleiding van TV-uitzending Zembla van 28 augustus 2003, getiteld 'Kunstcriminelen, Nederland paradijs voor kunstdieven'.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Cultuur en taal (Beeldende kunsten)</item>
         <item attribuut="Trefwoorden">Beeldende kunst Criminaliteitsbestrijding</item>
         <item attribuut="Vindplaats">Kamervragen met antwoord 2003-2004, nr. 402, Tweede Kamer</item>
         <item attribuut="Vraagnr_bij_indiening">2020316570</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Griffith</persoon>
         </item>
         <item attribuut="Datum_reaktie">2003-12-02</item>
         <item attribuut="Datum_indiening">2003-09-02</item>
         <item attribuut="Document-id">KVR18996</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="863" allpagenumbers="863 864" vetnummer="2020316570" code="0304tkkvr402" lopendefooter="Tweede Kamer, vergaderjaar 2003–2004, Aanhangsel" filenaam="KVR18996" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="402" onderwerp="" indiendatum="2003-09-2">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie en de staatssecretaris van Onderwijs, Cultuur en Wetenschappen, mw. Van der Laan,</vraagt-aan>
      </vraagdata>
      <antwoorddata antwoorddatum="2 december 2003), zie ook Aanhangsel Handelingen nr. 46, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Onderwijs, Cultuur en Wetenschap, mw</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van de uitzending van Zembla met als onderwerp kunstcriminaliteit? <voetnoot nummer="1"/>
      </vraag>
      <vraag nummer="2">Is het waar dat de Nederlandse politie nauwelijks optreedt tegen kunstdiefstal en dat er in Nederland slechts één politiecoördinator voor gestolen kunst is? Zo ja, waarom is er zo weinig mankracht beschikbaar? </vraag>
      <vraag nummer="3">Kan de minister in een overzicht aangeven hoeveel kunstroofzaken er onder de rechter zijn in relatie tot het aantal kunstroofzaken over de periode van de laatste vijf jaar? </vraag>
      <vraag nummer="4">Bent u van mening dat dit de internationale afstemming en opsporing ernstig in de weg staat? </vraag>
      <vraag nummer="5">Is het waar dat door middel van internationale kunstroof andere vormen van zware criminaliteit worden gefinancierd, bijvoorbeeld de internationale drugshandel? </vraag>
      <vraag nummer="6">Is de minister bereid om de Nederlandse kunstdivisie uit te breiden en om de internationale samenwerking, met bijvoorbeeld Interpol, te verbeteren? Zo ja, op welke wijze? </vraag>
      <vraag nummer="7">Klopt het dat Nederland een paradijs is voor kunstdieven en komt dit door de relatief korte verjaringstermijn in het geval van kunstroof? </vraag>
      <vraag nummer="8">Op welke wijze gaat de minister bewerkstelligen dat Nederland minder aantrekkelijk wordt voor kunstcriminelen? Is de minister bereid hierbij tevens de verjaringstermijn te verlengen? </vraag>
      <vraag nummer="9">Is de staatssecretaris van mening dat de kunsthandel in Nederland een voldoende zelfreinigend karakter heeft om zich te onttrekken aan geroofde kunst? </vraag>
      <vraag nummer="10">Hoe staat de staatssecretaris in dit geval tegenover de instelling van een onafhankelijk controlerend orgaan? </vraag>
      <noten afkomstig="vraag">
         <noot nummer="1" datum="2003-08-28" bron="Zembla" titel="Kunstcriminelen, Nederland Paradijs voor Kunstdieven">Zembla, 28 augustus 2003: «Kunstcriminelen, Nederland Paradijs voor Kunstdieven»</noot>
      </noten>
   </vragen>
   <antwoorden aantal="9">
      <antwoord nummer="1">Ja. Overigens was deze uitzending een herhaling van een uitzending eerder dit jaar. </antwoord>
      <antwoord nummer="2">De Nederlandse politie behandelt de diefstallen van kunst en antiek doorgaans op dezelfde wijze als overige diefstallen die plaatsvinden bij inbraken in woningen en bedrijven. Het overgrote deel van gestolen kunst en antiek blijkt te worden ontvreemd uit woningen. De regiokorpsen pakken deze diefstallen op. Deze zaken krijgen minder (media)aandacht dan de zaken waarbij kunst en antiek uit musea worden gestolen. Het is dus niet waar dat de Nederlandse politie nauwelijks optreedt tegen kunstdiefstal. Dat het om kunstdiefstal gaat wordt echter niet afzonderlijk geregistreerd. Voor wat betreft de wijze waarop binnen de KLPD en overigens door de Nederlandse politie aandacht wordt gegeven aan de bestrijding van kunst- en antiekdiefstal, zij verwezen naar de beantwoording van de vragen die door uw leden Dittrich en Scheltema-de Nie werden ingediend (Aanhangsel Handelingen nr. 1365, vergaderjaar 2001–2002). In aanvulling hierop kan worden vermeld dat er sinds medio 2002 bij het KLPD een fulltime coördinator is aangewezen voor dit onderwerp. De taken van het KLPD bij de bestrijding van kunstdiefstal zijn altijd geweest ondersteuning van de regionale korpsen, het fungeren als nationaal en internationaal aanspreekpunt en het bewerkstelligen van registratie en signaleringen van gestolen kunstvoorwerpen. Om deze taken te vervullen lijkt één coördinator voorhands voldoende, mede in afwachting van de lopende evaluatie (zie vraag 6). </antwoord>
      <antwoord nummer="3">Nee. COMPAS, het administratieve registratiesysteem van het Openbaar Ministerie, is niet zodanig ingericht dat daaruit gegevens kunnen worden verkregen over het aantal kunstroofzaken. Nu kunstroofzaken niet afzonderlijk worden geregistreerd, is het niet mogelijk het gevraagde overzicht te geven. Dat laat onverlet dat een voorzichtige schatting gemaakt kan worden van de aangiften terzake van gestolen kunstvoorwerpen in de afgelopen jaren. Die gegevens duiden niet op een stijging in de afgelopen jaren. </antwoord>
      <antwoord nummer="4">Ons is geen informatie bekend waaruit zou kunnen worden afgeleid dat Nederland onvoldoende bijdraagt tot de internationale afstemming en opsporing. Uiteraard houdt de mate waarin internationale politiesamenwerking plaatsvindt wel verband met de prioriteitsstelling op dit terrein in de daadwerkelijke opsporing door de Nederlandse politie en de overige opsporingsinstanties die daarbij onder gezag van het Openbaar Ministerie handelen. </antwoord>
      <antwoord nummer="5">Vanuit de opsporingspraktijk blijkt niet dat (internationaal) gestolen kunst en antiek frequent als financiering worden gebruikt voor andere criminaliteitsvormen zoals drugshandel en witwassen. Weliswaar werd in het verleden wel sporadisch een dergelijk verband aangetroffen en ook in de literatuur gepubliceerd, maar er bestaan geen aanwijzingen voor dat hier sprake zou zijn van een structurele werkwijze. </antwoord>
      <antwoord nummer="6">Op dit moment vindt er een evaluatie plaats naar het functioneren van de politiecoördinator. In dat kader wordt onder meer bezien of, naast de huidige werkwijze door middel van een verbetering van de publiek-private samenwerking en door middel van de ontwikkelingen op het terrein van de verbetering van de algehele politiële informatiehuishouding de aanpak van kunstdiefstal kan worden verbeterd. Ook wordt aandacht gegeven aan de centrale registratie van kunstdiefstallen. De samenwerking met Interpol op het terrein van de berichtenuitwisseling verloopt op dezelfde wijze als bij andere criminaliteitsterreinen het geval is. Daar waar de regionale politiekorpsen aangeven dat gestolen kunstvoorwerpen via Interpol internationaal gesignaleerd dienen te worden, vindt dit plaats via de Dienst Internationale Netwerken van het KLPD. </antwoord>
      <antwoord nummer="7 en 8">Van een aantoonbaar verband tussen de civiele verjaringstermijn in Nederland en de kunst- en antiekdiefstallen is niet gebleken. Ik zie daarom geen aanleiding om tot verlenging over te gaan. Overigens laat de normale strafrechtelijke verjaringstermijn de opsporingsmogelijkheden met betrekking tot de daders onverlet. </antwoord>
      <antwoord nummer="9">Een groot aantal kunsthandels in Nederland is aangesloten bij overkoepelende belangenorganisaties. Deze organisaties kennen veelal gedragscodes waaraan de leden zijn gebonden. Deze vorm van zelfregulering is ook in het buitenland gebruikelijk. Daarmee valt niet uit te sluiten dat ook in Nederland geroofde kunst verhandeld wordt. Een deel van de handel vindt immers ook buiten de reguliere kunsthandel plaats. </antwoord>
      <antwoord nummer="10">De Inspectie Cultuurbezit, de douane en de KLPD bezitten gezamenlijk voldoende controlerende bevoegdheden. Instelling van een onafhankelijk controlerend orgaan is nu niet aan de orde. Wel kunnen de bestaande organisaties op dit punt verder geprofessionaliseerd worden en kan de samenwerking tussen bestaande instellingen verbeterd worden. Voor zover het internationale samenwerking betreft zal Nederland de bestrijding van de illegale handel in cultuurgoederen tijdens zijn voorzitterschap van de Europese Unie, tweede helft 2004, aan de orde stellen. </antwoord>
      <noten afkomstig="antwoord"/>
   </antwoorden>
</kvr>
