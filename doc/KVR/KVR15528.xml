<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Atsma (beiden CDA) aan de minister van Justitie over de voorlichtingsrichtlijn van het Openbaar Ministerie. (Ingezonden 6 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15528
</item>
         <item attribuut="Inhoud">De nieuwe voorlichtingsrichtlijn van het Openbaar Ministerie stelt dat justitie en politie geen gegevens meer mogen openbaren die leiden tot de identificatie van gearresteerde verdachten. Ook mag een aanhouding pas bekend worden gemaakt als die door een rechtelijke raadkamer goed is bevonden.</item>
         <item attribuut="Rubriek">Communicatie, media en informatievoorziening (Overig) Criminaliteit en openbare orde (Politie) Rechterlijke organisatie (Openbaar ministerie)</item>
         <item attribuut="Trefwoorden">Openbaar ministerie Politie Voorlichting</item>
         <item attribuut="Vindplaats">Kamervragen met antwoord 2001-2002, nr. 1030, Tweede Kamer</item>
         <item attribuut="Vraagnr_bij_indiening">2010207580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2002-04-16</item>
         <item attribuut="Datum_indiening">2002-03-06</item>
         <item attribuut="Document-id">KVR15528</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2175" allpagenumbers="2175 2176" vetnummer="2010207580" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15528" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1030" onderwerp="" indiendatum="2002-03-6">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Atsma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="16 april 2002) Zie ook Aanhangsel Handelingen nr. 922, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de voorlichtingsrichtlijn van het Openbaar Ministerie die stelt dat justitie en politie geen gegevens meer mogen openbaren die leiden tot de identificatie van gearresteerde verdachten? </vraag>
      <vraag nummer="2">Heeft u kennisgenomen van het feit dat de Raad van Hoofdcommissarissen, de journalistenvakbond NVJ en het Nederlands Genootschap van Hoofdredacteuren zich tegen deze voorlichtingsrichtlijn van het Openbaar Ministerie uitgesproken hebben? Deelt u de mening dat het standpunt van bovengenoemde drie organen voldoende reden is om de nieuwe richtlijn niet goed te keuren? </vraag>
      <vraag nummer="3">Acht u het niet verontrustend dat de nieuwe richtlijn de politie te zeer beperkt in haar mogelijkheden om door snelle voorlichting publieke onrust te doen bedaren? Zo neen, waarom niet? </vraag>
      <vraag nummer="4">Deelt u de mening dat op deze manier burgers te lang informatie onthouden wordt waarover zij redelijkerwijs mogen verwachten op korte termijn ingelicht te worden? Zo neen, waarom deelt u niet de mening dat de publieke verantwoording door de nieuwe richtlijn te zeer wordt vertraagt? </vraag>
      <vraag nummer="5">Deelt u de mening dat navolging van deze richtlijn een toenemend gevoel van onveiligheid en afnemend vertrouwen in de werking van de democratische rechtsstaat bij de burgers teweeg zal brengen? Hoe denkt u deze ontwikkeling naar de burger toe te rechtvaardigen? </vraag>
      <vraag nummer="6">Hoe staat u tegenover het feit dat volgens de nieuwe regel een aanhouding pas bekend mag worden gemaakt als die door een rechterlijke raadkamer goed is bevonden, wat zelfs tot 12 dagen na arrestatie kan plaatsvinden? Wekt deze maatregel niet de indruk dat een aanhouding pas rechtmatig is wanneer de raadkamer dat heeft bevestigd en gaat deze regel niet voorbij aan het vakmanschap van de politie? </vraag>
      <vraag nummer="7">Hoe verhoudt de nieuwe richtlijn zich tot de persvrijheid? </vraag>
      <vraag nummer="8">Bent u van plan uw fiat te verlenen aan de nieuwe richtlijn? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja, ik heb kennisgenomen van de kritiek op de conceptaanwijzing voorlichting opsporing en vervolging van het College van procureurs-generaal. De conceptaanwijzing is nog niet ter instemming aan mij aangeboden. Het College beraadt zich namelijk nog op een toelichting die bij die aanwijzing hoort. Zodra deze gereed is, wordt de aanwijzing met die toelichting aan mij aangeboden. Ik acht het dan ook prematuur om een oordeel te geven over teksten die nog niet vaststaan. Ik ben het echter wel met de strekking van de conceptaanwijzing eens. Persvoorlichting over opsporing en vervolging heeft betrekking op het openbaar maken van gegevens die betrekking hebben op een strafrechtelijk onderzoek en strafrechtelijke vervolging. Zoals bekend is als gevolg van de implementatie van de Europese richtlijn nr. 95/46/EG (PbEG van 23 november 1995, L 281) op 1 september 2001 de Wet bescherming persoonsgegevens (Wbp) in werking getreden en is op gelijke datum in het kader van de aanpassingswet van de Wbp een zogenaamde absolute weigeringsgrond in de Wet openbaarheid van bestuur (Wob) geïntroduceerd (artikel 10, eerste lid, onder d, van de Wob). Deze absolute weigeringsgrond komt er kort gezegd op neer dat een bestuursorgaan geen bijzondere persoonsgegevens (waaronder strafrechtelijke persoonsgegevens) openbaar mag maken, tenzij de verstrekking kennelijk geen inbreuk maakt op de persoonlijke levenssfeer. Volgens de memorie van toelichting wordt kennelijk geen inbreuk gemaakt op de persoonlijke levenssfeer als uitdrukkelijk toestemming van de betrokkene is gevraagd of de betrokkene zelf de informatie al openbaar heeft gemaakt (Kamerstukken 26 410, nr. 7, blz. 6–7). Deze privacyregelgeving vloeit voort uit genoemde Europese richtlijn. In het licht van het vorenstaande ben ik van oordeel dat – gezien de strengere eisen die sedert 1 september 2001 in de nationale wetgeving worden gesteld aan de omvang met (strafrechtelijke) persoonsgegevens – het openbaar ministerie terecht heeft gekozen voor een meer zaaksgerichte voorlichting in plaats van persoonsgerichte voorlichting. </antwoord>
      <antwoord nummer="3">Nee. De politie en het openbaar ministerie kunnen indien daartoe aanleiding is adequaat voorlichten teneinde publieke onrust tot bedaren te brengen. Zo kan bijvoorbeeld de aanhouding van een verdachte van een geruchtmakende moord of zedendelict publiek worden gemaakt. Dat moet dan echter wel op een manier die recht doet aan de bescherming van de persoonlijke levenssfeer van de verdachte en diens recht op vrijwaring van «trial by media» enerzijds, als aan het gerechtvaardigde belang van het wegnemen van de onrust in de samenleving anderzijds. In de praktijk betekent dit dat wél melding wordt gemaakt van de aanhouding, maar op een zodanige wijze dat de verdachte op basis van het persbericht redelijkerwijs niet kan worden geïdentificeerd. Het College van procureurs-generaal heeft aangegeven dat juist dit soort uitvoeringsaspecten in de, in mijn antwoord op vraag 2 reeds genoemde, toelichting op de aanwijzing zal worden belicht. </antwoord>
      <antwoord nummer="4">Nee. De conceptaanwijzing belet niet dat het publiek (zaaks)informatie wordt verstrekt waarover zij redelijkerwijs mogen verwachten daarover op korte termijn te worden ingelicht. Er worden daarbij echter geen bijzondere persoonsgegevens meer openbaar gemaakt of gegevens die herleidbaar zijn tot persoonsgegevens (zoals bijvoorbeeld woonplaats, leeftijd en initialen). Met de conceptaanwijzing wordt het beleid in overeenstemming gebracht met de in mijn antwoord op vraag 2 genoemde aanpassing van wetgeving. Overigens legt het openbaar ministerie in voorkomend geval op de langere termijn ingevolge het Wetboek van Strafvordering in de rechtszaal en ten overstaan van de rechter publiekelijk verantwoording af over het optreden in een strafrechtelijk onderzoek. Mede om die reden is de terechtzitting dan ook openbaar. </antwoord>
      <antwoord nummer="5">Nee. Zoals ik in mijn beantwoording op vraag 3 uiteen heb gezet deel ik het oordeel niet dat de conceptaanwijzing aan het tijdig wegnemen van onrust in de samenleving in de weg staat. Uit het antwoord op vraag 4 blijkt verder dat naar mijn oordeel de (tijdige) publieke controle op de politie en het openbaar ministerie geenszins wordt ondergraven. </antwoord>
      <antwoord nummer="6">De in de aanwijzing opgenomen zogenaamde raadkamergrens houdt in dat bij publicitair gevoelige zaken het openbaar ministerie een aanhouding openbaar maakt nadat de raadkamer van de rechtbank de gevangenhouding van de verdachte gelast heeft. Als het gaat om een publicitair gevoelige zaak, zijn de belangen van de verdachte om voor de hand liggende redenen extra groot. Met name om te voorkomen dat een identificeerbare verdachte door de publiciteit al als schuldig wordt aangemerkt, voordat zijn schuld in rechte is bewezen, rechtvaardigt een extra zorgvuldige opstelling van het openbaar ministerie. Omwille van die zorgvuldigheid is de raadkamergrens in het leven geroepen. De beslissing van de raadkamer van de rechtbank betreft de gevangenhouding van de verdachte en niet een toets van de rechtmatigheid van de aanhouding van de verdachte. De raadkamergrens geeft dan ook geen oordeel over het vakmanschap van de politie of het openbaar ministerie. De grens is overigens weliswaar een belangrijk, maar daarmee nog niet absoluut uitgangspunt. Duidelijk zal worden gemaakt dat er onder omstandigheden reden kan zijn om van genoemde regel af te wijken. Overigens ziet de raadkamergrens alleen op de actieve voorlichting. Desgevraagd kan het openbaar ministerie ook in publicitair gevoelige zaken wel bevestigen dat er een aanhouding is verricht. Ook bij die passieve vorm van openbaarmaking geldt uiteraard dat er geen tot een verdachte herleidbare gegevens worden verstrekt. </antwoord>
      <antwoord nummer="7">Om het journalistieke werk naar behoren te kunnen vervullen moet de pers weliswaar over informatie kunnen beschikken, maar de overheid zal alleen met inachtneming van de wettelijke grenzen informatie kunnen verschaffen. Immers, niet alleen het belang van de pers, maar ook de belangen van verdachte, slachtoffers, getuigen en andere bij een strafzaak betrokken personen zijn in het geding bij voorlichting over strafzaken. Zoals ik hiervoor reeds heb aangegeven kan en zal aan de pers wel informatie worden verstrekt over een strafzaak, maar daarbij kunnen geen gegevens openbaar worden gemaakt die redelijkerwijs kunnen leiden tot de identificatie van de verdachte of andere betrokkenen. Voor de democratische (controle)functie van de media is dat naar mijn oordeel ook niet noodzakelijk. </antwoord>
      <antwoord nummer="8">Zie antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
