<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet (RPF) en Weisglas (VVD) over de verkoop van Palestijnse grond aan Israëliers. (Ingezonden 5 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5251
</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Palestijnen</item>
         <item attribuut="Vindplaats">Kamervragen met antwoord 1996-1997, nr. 1489, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="VVD">Weisglas</persoon>
         </item>
         <item attribuut="Datum_reaktie">1997-06-30</item>
         <item attribuut="Datum_indiening">1997-06-05</item>
         <item attribuut="Document-id">KVR5251</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3047" allpagenumbers="3047 3048" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1489" onderwerp="" indiendatum="1997-06-5">
         <vrager partij="RPF" oorsprong="parlement">Rouvoet</vrager>
         <vrager partij="VVD" oorsprong="parlement">Weisglas</vrager>
         <vraagt-aan/>
      </vraagdata>
      <antwoorddata antwoorddatum="1997-06-30">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Zijn de instemmende reacties van de Palestijnse leiders Arafat en Medein op de liquidatie van Palestijnse landeigenaren die hun grond aan Joodse Israëliërs verkopen te verklaren uit het feit dat de Palestijnse Autoriteit bij de wetgevende raad een wetsvoorstel heeft ingediend, waarmee wordt beoogd op verkoop van Palestijnse grond aan Israëliers de doodstraf te stellen? <voetnoot nummer="1"/>
      </vraag>
      <vraag nummer="2" voetnoot="2">Is het bericht waar, dat in Israël ook onlangs een wetsvoorstel is ingediend dat de verkoop van Israëlisch land aan niet-joden en buitenlanders verbiedt? <voetnoot nummer="2"/>Zo ja, welke sancties staan hier op overtreding? </vraag>
      <vraag nummer="3">Hoe beoordeelt u deze ontwikkelingen in het licht van de Oslo-akkoorden? </vraag>
      <vraag nummer="4">Is het Palestijns wetsvoorstel in overeenstemming te brengen met de Universele verklaring van de rechten van de mens en met artikel 6 van het BUPO-verdrag? Bent u met ons van oordeel dat de sancties van Palestijnse zijde buitenproportioneel zijn? </vraag>
      <vraag nummer="5" voetnoot="3">Waarom hebben Nederland en de Eu tot nu nagelaten de Palestijnse Autoriteit op ondubbelzinnige wijze op de hoogte te stellen van hun verontwaardiging over haar laakbare opstelling terzake, zoals de Verenigde Staten inmiddels hebben gedaan <voetnoot nummer="3"/>? </vraag>
      <vraag nummer="6" voetnoot="4">Wilt u bij de Palestijnse Autoriteit opheldering vragen over de in de media gesuggereerde <voetnoot nummer="4"/>betrokkenheid van de Palestijnse geheime dienst bij de in vraag 1 genoemde terreurdaden? Zo neen, kunt u verklaren waarom u daarvan afziet? </vraag>
      <vraag nummer="7">Wilt u definitief uitsluitsel geven over de herziening van het PLO-handvest en de Kamer de tekst van het thans geldende handvest, waarnaar vanuit de Kamer eerder tevergeefs bij de PLO-vertegenwoordiging is gevraagd, doen toekomen? </vraag>
      <noten afkomstig="vraag">
         <noot nummer="1" datum="1997-05-28" bron="Nederlands Dagblad">Nederlands Dagblad, 28 mei 1997</noot>
         <noot nummer="2" datum="1997-05-28" bron="Zie Nederlands Dagblad 28 mei 1997 en Reformatorisch Dagblad">Zie Nederlands Dagblad 28 mei 1997 en Reformatorisch Dagblad, 28 mei 1997</noot>
         <noot nummer="3" datum="1997-05-28" bron="Nederlands Dagblad">Nederlands Dagblad, 28 mei 1997</noot>
         <noot nummer="4" datum="1997-06-2" bron="NRC Handelsblad">NRC Handelsblad, 2 juni 1997</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Verhagen. (Ingezonden 28 mei 1997). </toelichting>
   <antwoorden aantal="6">
      <antwoord nummer="1 en 4">Voor zover uit de door mij ingewonnen informaties zou kunnen blijken, hebben de Palestijnse autoriteiten in hun uitspraken met betrekking tot de in vraag 1 genoemde «liquidatie» terughoudendheid aan de dag gelegd. Naar ik vernam heeft op 16 juni jl. een eerste verkennend debat plaatsgevonden in de Palestijnse Wetgevende Raad over een eventueel wetsvoorstel. Nadere bijzonderheden zijn mij niet bekend, zodat mijnerzijds geen uitspraken kunnen worden gedaan over de inhoud. </antwoord>
      <antwoord nummer="2">Van officiële Israëlische zijde is uitdrukkelijk tegengesproken dat een wetsvoorstel van de in deze vraag bedoelde strekking zou zijn ingediend. </antwoord>
      <antwoord nummer="3">Zoals reeds is gesteld in mijn antwoord op eerdere vragen van de geachte afgevaardigde Verhagen, is de Regering van mening dat iedere uitspraak of handeling die het wantrouwen van partijen versterkt, uiteraard niet constructief bijdraagt aan de voortgang van het vredesproces. </antwoord>
      <antwoord nummer="5">Voor wat betreft de EU verwijs ik naar de Voorzitterschapsconclusie van de Europese Raad van Amsterdam d.d. 16 en 17 juni jl., als vermeld in mijn antwoord sub 4 d.d. 19 juni jl. op vragen van het lid Verhagen. </antwoord>
      <antwoord nummer="6">Betrokkenheid van de Palestijnse geheime dienst bij de in vraag 1 genoemde «liquidatie» is categorisch van officiële Palestijnse zijde ontkend. </antwoord>
      <antwoord nummer="7">Op 24 april 1996 heeft de Palestijnse Nationale Raad de bepalingen van het PLO-Handvest die aandrongen op de vernietiging van Israël, herroepen. Op dezelfde bijeenkomst is een comité ingesteld dat als taak heeft een herziene versie uit te werken. Bij gelegenheid van de totstandkoming van het Hebron-akkoord begin dit jaar, is van Palestijnse zijde voltooiing toegezegd van de herziening van de artikelen waarin het bestaan van de Staat Israël wordt ontkend of die niet in overeenstemming zijn met de nieuwe verplichtingen van de PLO jegens Israël na de wederzijdse erkenning. </antwoord>
      <noten afkomstig="antwoord"/>
   </antwoorden>
</kvr>
