<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koopmans en Spies (beiden CDA) aan de minister en de staatssecretaris van Volkshuisvesting, Ruimtelijke Ordening en Milieubeheer over strategische milieubeoordeling. (Ingezonden 24 juni 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20602
</item>
         <item attribuut="Inhoud">Gevraagd wordt onder meer naar de stand van zaken van de voorbereiding van wetgeving ter implementatie van de Europese richtlijn voor strategische milieubeoordeling.</item>
         <item attribuut="Rubriek">Milieu (Algemeen)</item>
         <item attribuut="Trefwoorden">Milieuhygiëne</item>
         <item attribuut="Vindplaats">Kamervragen met antwoord 2003-2004, nr. 1826, Tweede Kamer</item>
         <item attribuut="Vraagnr_bij_indiening">2030416420</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Koopmans</persoon>
            <persoon partij="CDA">Spies</persoon>
         </item>
         <item attribuut="Datum_reaktie">2004-06-29</item>
         <item attribuut="Datum_indiening">2004-06-24</item>
         <item attribuut="Document-id">KVR20602</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3867" allpagenumbers="3867 3868" vetnummer="2030416420" code="0304tkkvr1826" lopendefooter="Tweede Kamer, vergaderjaar 2003–2004, Aanhangsel" filenaam="KVR20602" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1826" onderwerp="" indiendatum="2004-06-24">
         <vrager partij="CDA" oorsprong="parlement">Koopmans</vrager>
         <vrager partij="CDA" oorsprong="parlement">Spies</vrager>
         <vraagt-aan>de minister en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-06-29">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Wat is de stand van zaken van de voorbereiding van wetgeving ter implementatie van de Europese richtlijn voor strategische milieubeoordeling? </vraag>
      <vraag nummer="2">Wat zijn de consequenties van rechtstreekse werking van deze richtlijn na de implementatiedatum van 21 juli 2004 voor de overheden, die met de strategische milieubeoordeling te maken zullen krijgen? </vraag>
      <vraag nummer="3">Hoe kunnen juridische procedures en lastenverzwaring bij overheden als gevolg van de rechtstreekse werking, tot een minimum worden beperkt? </vraag>
      <vraag nummer="4">Wat is de stand van zaken van de ontwikkeling van een integrale beleidsvisie op de strategische milieubeoordeling en de milieueffectrapportage? </vraag>
      <vraag nummer="5">Hoe passen de voorstellen van de gemengde commissie in uw integrale visie op de strategische milieubeoordeling en de milieueffectrapportage? </vraag>
      <vraag nummer="6">Hoe houden deze voorstellen rekening met de door u genoemde evaluaties en adviezen? </vraag>
      <vraag nummer="7">Op welke termijn zal een integraal systeem van milieubeoordeling (strategische milieubeoordeling en de milieueffectrapportage) in werking treden? </vraag>
      <vraag nummer="8">Wilt u deze vragen beantwoorden vóór 30 juni, zodat de beantwoording kan worden betrokken bij het algemeen overleg over de administratieve lastenreductie van 30 juni a.s.? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Een voorstel van wet dat strekt tot implementatie van richtlijn 2001/42/EG voor strategische milieubeoordeling (hierna: de richtlijn) is door het Kabinet in april aan de Raad van State voor advies voorgelegd. Recent is het advies van de Raad van State ontvangen. Ik streef ernaar om het wetsvoorstel zo spoedig mogelijk in te dienen. Daarnaast zal voor implementatie van de richtlijn een wijziging van het Besluit milieu-effectrapportage 1994 noodzakelijk zijn. De voorbereiding daarvan is nu gaande. Ik streef ernaar dat de implementatieregelgeving in de eerste helft van 2005 in werking treedt. </antwoord>
      <antwoord nummer="2">Indien een Europese richtlijn niet tijdig is geïmplementeerd, dienen in beginsel de bepalingen van die richtlijn vanaf de datum waarop de implementatie uiterlijk had moeten plaatsvinden te worden toegepast door de geadresseerden. In het geval van de richtlijn betreft dit naar verwachting de gemeenten, de provincies en het Rijk. Dit betekent dat deze de bepalingen van de richtlijn die op deze bestuursorganen van toepassing zijn in acht moeten nemen wanneer een plan wordt voorbereid dat onder de reikwijdte van de richtlijn valt. Om overheden te ondersteunen bij de interpretatie van de belangrijkste bepalingen van de richtlijn (en om daardoor de mogelijke risico’s te beperken) ben ik gestart met een voorlichtingstraject. Ik heb daartoe een aantal aandachtspunten onder de aandacht van de overheden gebracht, die in samenwerking met hen zijn ontwikkeld en opgesteld. Voorts zal, zoveel mogelijk in overleg met overheden en andere betrokkenen, verder worden gewerkt aan kennisverspreiding en opleiding. Hiervoor worden workshops en presentaties georganiseerd. Tevens zal via vakbladen gewerkt worden aan verdere kennisverspreiding. </antwoord>
      <antwoord nummer="3">Vooropgesteld zij dat de strategische milieubeoordeling in eerste instantie tot een toename zal leiden van het aantal besluiten waarvoor de milieu-effecten beschreven moeten worden. Dit zal zo zijn, ongeacht de vraag of de richtlijn geïmplementeerd is of niet. Als gevolg van het feit dat er nog geen implementatieregelgeving beschikbaar is, zullen, zoals gezegd, de bepalingen van de richtlijn zelf richtinggevend zijn voor de toepassing. Ik verwacht slechts in geringe mate onzekerheden bij de toepassing. Er bestaat een ruime ervaring met milieu-effectrapportage in de praktijk. Deze ervaring kan gebruikt worden bij de toepassing van de bepalingen uit de richtlijn. Enkele bepalingen in de richtlijn geven echter een zekere interpretatieruimte. Mede daarom heb ik de bij de beantwoording van vraag 2 genoemde aandachtspunten verspreid en heb ik het voorlichtingstraject gestart. Ik verwacht dat het wetsvoorstel deze zomer bij de Tweede Kamer kan worden ingediend. Die tekst en de memorie van toelichting daarop vormen uiteraard een belangrijke handreiking voor de toepassing van de richtlijn in de praktijk. Voor de implicaties van het wetsvoorstel zal, in samenwerking met de praktijk, een handreiking worden voorbereid. De ervaringen die vanaf 21 juli worden opgedaan met de richtlijn zullen hierin verwerkt worden. </antwoord>
      <antwoord nummer="4">In het debat over de herijking heb ik toegezegd om een integrale beleidsvisie te presenteren over de toekomst van het milieubeoordelingsinstrumentarium. De brief over de herijking (Kamerstukken II, 2003/2004, 29 200 XI, nr. 7) bevat met betrekking tot dit onderwerp de volgende uitgangspunten: – Er dient één integraal systeem te komen met een samenhangend stelsel van wettelijke voorzieningen voor zowel het niveau van plannen als het niveau van projecten. Dit stelsel biedt waarborgen voor voldoende aandacht voor milieubelangen op relevante niveaus van bestuurlijke besluitvorming; – Het zwaartepunt van het instrumentarium dient te liggen op het niveau van kaderschappende plannen, waarop doorgaans de meest verstrekkende milieueffecten aan de orde zijn; – Deregulering, decentralisatie en lastenverlichting waar mogelijk en verantwoord. De implementatie van de richtlijn is fase 1 van de totstandkoming van dit integrale systeem. De verdere stroomlijning met de m.e.r. is fase 2. Deze is reeds ter hand genomen en wordt nu uitgewerkt. Bij het wetsvoorstel dat strekt tot implementatie van de richtlijn zal ik reeds op hoofdlijnen aangeven hoe mijn visie op dit integrale stelsel er uit ziet. Ik streef ernaar om aan het einde van dit jaar met een beleidsvisie te komen waarin ook de herziening voor de m.e.r., in lijn met de hiervoor genoemde uitgangspunten, verder wordt uitgewerkt. </antwoord>
      <antwoord nummer="5">In de brief van 7 mei jl. (Kamerstukken II, 2003/2004, 29 383, nr. 11) is als bijlage een overzicht opgenomen van reductievoorstellen m.b.t. administratieve lasten die onder meer zijn aangedragen door leden van de gemengde commissie. Al deze voorstellen moeten, zoals ook in deze brief is aangegeven, nog worden bezien op hun maatschappelijke effecten. Dit geldt ook voor de aanbevelingen m.b.t. milieu-effectrapportage. Bij het vormgeven van mijn visie op het milieubeoordelingsinstrumentarium zal ik daarom ook de voorstellen uit de herijking en de gemengde commissie meewegen. Ik zal hierop, zoals reeds aangegeven, later terugkomen. </antwoord>
      <antwoord nummer="6">Wat betreft de m.e.r. is in 2003 een evaluatie uitgevoerd door het bureau Novio Consult. De voorstellen die in het kader van de herijking zijn gedaan, de aanvullende adviezen van de gemengde commissie en deze evaluatie richten zich op de vraag hoe kan worden gekomen tot een verdere stroomlijning en integratie van het instrumentarium voor milieubeoordeling. Al deze bronnen vormen een belangrijke bouwsteen bij het herzien van de regelgeving voor m.e.r. </antwoord>
      <antwoord nummer="7">Na de totstandkoming van de integrale visie op het milieubeoordelingsinstrumentarium zal een wetgevingstraject worden opgesteld. De voorbereiding hiervan zal in 2005 ter hand worden genomen. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
