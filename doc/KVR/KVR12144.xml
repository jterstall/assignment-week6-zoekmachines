<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jurgens (PvdA) en Van der Linden (CDA) aan de minister van Buitenlandse Zaken. (Ingezonden 14 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12144
</item>
         <item attribuut="Inhoud">Vragen om te komen tot een schorsing van Rusland als lid van de Raad van Europa in verband met de oorlog in Tsjetsjenië.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Raad van Europa Rusland</item>
         <item attribuut="Vindplaats">Kamervragen met antwoord 1999-2000, nr. 8, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Jurgens</persoon>
            <persoon partij="CDA">Van der Linden</persoon>
         </item>
         <item attribuut="Datum_reaktie">2000-08-22</item>
         <item attribuut="Datum_indiening">2000-07-14</item>
         <item attribuut="Document-id">KVR12144</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="19" allpagenumbers="19 20" vetnummer="" code="" lopendefooter="Eerste Kamer, vergaderjaar 1999–2000, Aanhangsel" filenaam="KVR12144" issn-nummer="ISSN 0921 - 738x" uitgever="Sdu Uitgevers ’s-Gravenhage 2000"/>
      <vraagdata vraagnummer="8" onderwerp="" indiendatum="2000-07-14">
         <vrager partij="PvdA" oorsprong="parlement">Jurgens</vrager>
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="2000-08-22">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is de regering – nu de Parlementaire Assemblee van de Raad van Europa op 28 juni in een nieuwe Resolutie (1221 (2000) haar Aanbevelingen nrs. 1444 en 1456 van januari en april 2000 inzake het Russisch optreden in Tsjetsjenië heeft bevestigd en versterkt – thans bereid in het Comité van Ministers van de Raad van Europa en in het vooroverleg daarover van de EU-lidstaten het standpunt in te nemen en te verdedigen dat de Aanbevelingen 1444 en 1456 – aangenomen als zij zijn door een overgrote meerderheid van de leden van de Assemblee (die tevens lid zijn van de parlementen van de lidstaten van de Raad van Europa) – door het Comité van Ministers van de Raad van Europa behoren te worden uitgevoerd? </vraag>
      <vraag nummer="2">Deelt de regering in dit verband thans de mening van leden uit de Eerste en de Tweede kamer der Staten-Generaal in de Assemblee dat de Resolutie van 28 juni (1221), evenals de Aanbeveling van 6 april (1456), niet voorstelt om Rusland nu als lid van de Raad van Europa te schorsen – zoals de minister van Buitenlandse Zaken in het openbaar heeft verklaard na aanneming in de Tweede Kamer van de motie Timmermans c.s. op 10 mei 2000, maar dat in die Aanbeveling en in die Resolutie wordt gesteld dat Ruslands lidmaatschap voorwerp moet zijn van voortgaande bezinning in het Comité van Ministers («to keep under review the eligibility for continued membership»). </vraag>
      <vraag nummer="3">Kan de regering zich vinden in de maatregelen die wel worden voorgesteld, waaronder het gebruik maken van art. 33 van het Europees Verdrag tot bescherming van de rechten van de mens en de fundamentele vrijheden, hetgeen betekent het indienen van een statenklacht tegen Rusland bij het Straatsburgse hof wegens schending van mensenrechten in Tsjetsjenië? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 3" voetnoot="1">Het Comité van Ministers van de Raad van Europa heeft op 27 juni jl. overeenstemming bereikt over een uitvoerig antwoord op de aanbevelingen 1444 en 1456 van de Parlementaire Assemblee <voetnoot nummer="1"/>. In de brief houdt het Comité van Ministers met name op Nederlands aandringen het instrument van schorsing «boven de markt» door de noodzaak tot verdere concrete vooruitgang ten aanzien van de situatie in Tsjetsjenië expliciet te vermelden (paragrafen 42–45). De mogelijkheid tot het indienen van een statenklacht blijft in ieder geval bestaan, aangezien zulks niet afhankelijk is van een akkoord in het Comité van Ministers. In Straatsburg heeft Nederland voortdurend gesteld niet alleen woorden maar ook daden te willen zien van Russische zijde. In afwachting daarvan dient de druk op de Russische Federatie om te komen tot een politieke dialoog, een staakt-het-vuren, een onafhankelijk onderzoek naar de mensenrechtenschendingen en de terugkeer van de OVSE-Assistance Group, gehandhaafd te blijven. </antwoord>
      <antwoord nummer="2">Neen. De aanbeveling van de Parlementaire Assemblee 1456 stelt in paragraaf 24 ii in heldere bewoordingen «should substantial, accelerating and demonstrable progress not be made immediately in respect of the requirements set out in paragraph 19, initiate without delay, in accordance with Article 8 of the Statute, the procedure for the suspension of Russia from its rights of representation in the Council of Europe». De motie Timmermans c.s. gaat er eveneens vanuit dat aanbeveling 1456 pleit voor schorsing van Rusland hetgeen blijkt uit de derde paragraaf: «Overwegende, dat de Parlementaire Assemblee het Comité van Ministers heeft opgeroepen de procedure voor schorsing van Rusland krachtens Artikel 8 van het Statuut van de Raad van Europa in gang te zetten indien geen substantiële en aantoonbare vooruitgang wordt geboekt;». Tijdens het Algemeen Overleg gaven de Leden naar mijn mening duidelijk te kennen dat hiervan in hun ogen geen sprake was. Dit blijkt ook uit de bewoordingen in de operationele paragraaf («Spreekt uit dat, indien niet onomstotelijk kan worden vastgesteld dat er waarneembare verbeteringen in de mensenrechtensituatie zijn opgetreden de regering in het Comité van Ministers van de Raad van Europa dient te bevorderen dat de aanbevelingen van de Parlementaire Assemblee worden overgenomen,») alsmede uit de mondelinge interventies van de heren Timmermans en Verhagen en mevrouw Karimi tijdens het Algemeen Overleg van 10 mei. Aangezien het onmogelijk was gebleken om de Kamer er in het AO en het daaropvolgende plenaire debat van te overtuigen dat er sprake was van waarneembare vooruitgang in de Russische opstelling kon de motie moeilijk anders worden uitgelegd dan als een oproep om in Straatsburg in de bijeenkomst van het Comité van Ministers op 11 mei te pleiten voor schorsing van Rusland. </antwoord>
      <noten afkomstig="antwoord">
         <noot nummer="1">Dit stuk is ter inzage gelegd op het centraal informatiepunt onder griffienr. 125918</noot>
      </noten>
   </antwoorden>
</kvr>
