<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de kwaliteit van farmaceutische zorgverlening door dienstapotheken. (Ingezonden 15 augustus 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23828
</item>
         <item attribuut="Inhoud">Vragen naar aanleiding van een onderzoek van de Inspectie voor de Gezondheidszorg waarin wordt geconstateerd dat de kwaliteit van de farmaceutische zorgverlening door dienstapotheken onvoldoende is omdat de verstrekking van geneesmiddelen in veel gevallen plaatsvindt zonder kennis van de medicatiehistorie.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Apothekers Geneesmiddelen</item>
         <item attribuut="Vindplaats">Kamervragen met antwoord 2004-2005, nr. 2375, Tweede Kamer</item>
         <item attribuut="Vraagnr_bij_indiening">2040519660</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-09-12</item>
         <item attribuut="Datum_indiening">2005-08-15</item>
         <item attribuut="Document-id">KVR23828</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4773" allpagenumbers="4773 4774" vetnummer="2040519660" code="0405tkkvr2375" lopendefooter="Tweede Kamer, vergaderjaar 2004–2005, Aanhangsel" filenaam="KVR23828" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2375" onderwerp="" indiendatum="2005-08-15">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-09-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het onderzoek van de Inspectie voor de Gezondheidszorg waarin wordt geconstateerd dat de kwaliteit van de farmaceutische zorgverlening door dienstapotheken onvoldoende is? <voetnoot nummer="1"/>
      </vraag>
      <vraag nummer="2">Wat vindt u ervan dat een dienstapotheek in veel gevallen geneesmiddelen verstrekt zonder kennis van de medicatiehistorie van de patiënt? Deelt u de mening dat het onwenselijk is dat deze gang van zaken te wijten is aan het ontbreken van technische faciliteiten? Wiens verantwoordelijkheid is het om dit te verbeteren? </vraag>
      <vraag nummer="3">Wat moet er gebeuren om de medicatiebewaking voor de toekomst te kunnen garanderen? </vraag>
      <vraag nummer="4">Wat is uw reactie op het feit dat door de centralisatie van de dienstverlening, de afstand van de woonplaats tot de dienstapotheek soms meer dan 30 km bedraagt? Realiseert u zich dat de NAN-norm van 20 minuten dan niet kan worden gehaald, en dat de bereikbaarheid van de zorgverlening hierdoor in het gedrang komt? Wat bent u van plan hieraan te doen? </vraag>
      <vraag nummer="5">Deelt u de mening dat de farmaceutische zorgverlening zou kunnen worden verbeterd door richtlijnen en normen te ontwikkelen voor de avond-, nacht- en weekenddiensten? Zo ja, wat gaat u hiervoor ondernemen? </vraag>
      <noten afkomstig="vraag">
         <noot nummer="1" titel="Nieuwe dienststructuur apotheken: medicatiebewaking niet sluitend">Inspectie voor de Gezondheidszorg, juni 2005, «Nieuwe dienststructuur apotheken: medicatiebewaking niet sluitend»</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">In antwoord op recente vragen van de Tweede Kamerleden Schippers en Aptroot over mogelijke gestructureerde tegenwerking van nieuwe toetreders op de apothekersmarkt, (Kamerstukken vergaderjaar 2004–2005, Aanhangsel blz. 4353 e.v.), heb ik aangegeven dat de afleverende apotheker altijd moet kunnen beschikken over de actuele medicatiegegevens van de patiënt voor zover door de patiënt geautoriseerd. Het is de verantwoordelijkheid van die apotheker er op toe te zien dat de medicatiebewaking sluitend is. Een sluitende medicatiebewaking is ook het uitgangspunt in de Nederlandse Apotheek Norm (NAN) van de KNMP. De NAN geeft aan wat voor de apotheek wordt verstaan onder verantwoorde zorg zoals bedoeld in de Kwaliteitswet zorginstellingen en in de Wet op de beroepen in de individuele gezondheidszorg (Wet BIG). De Inspectie voor de Gezondheidszorg (IGZ) is verantwoordelijk voor de handhaving van deze wetten en vanuit dit perspectief voor de uitwerking die beroepsgroepen daaraan geven. Zoals de (IGZ) concludeert in het rapport Staat van de Gezondheidszorg 2004, beschikt elke apotheek over een geautomatiseerd medicatiebewakingssysteem. Uit het onderhavige rapport blijkt ook dat slechts de helft van de dienstapotheken inzage heeft in het medicatiedossier van de patiënt door een koppeling met de reguliere apotheek van de desbetreffende patiënt. Voorzover het ontbreken van technische faciliteiten ten grondslag ligt aan het niet met elkaar kunnen «communiceren» van geautomatiseerde medicatiebewakingssystemen zal dit met de komst van het landelijk elektronisch medicatiedossier zijn opgelost. Immers met het landelijk elektronisch medicatiedossier is er een sluitend systeem van medicatiegegevens van een patiënt waarbij de afleverende apotheken die medicatiegegevens over en weer kunnen inzien en actualiseren. Bij brief van 3 juni (Kamerstukken 2004–2005, 27529, nr. 15) heb ik u geïnformeerd over de implementatie van de benodigde landelijke infrastructuur en de eerste fase van de invoering van het elektronisch medicatiedossier (EMD) en het waarneemdossier huisartsen (WDH). In oktober ontvangt uzoals aangekondigd – het implementatieplan voor de landelijke dekking van het EMD en WDH, evenals een overzicht van de vervolgstappen op weg naar het elektronische patiëntendossier. Tot die tijd roept de IGZ apothekers en apotheekhoudende huisartsen op om binnen het werkgebied van de dienstapotheek zo snel mogelijk een informatiesysteem op te zetten om inzage van gegevens te allen tijde mogelijk te maken. In één geval bleek de bereidheid om de actuele medicatiehistorie aan de afleverende apotheek ter beschikking te stellen te ontbreken. Naast een veilig geneesmiddelengebruik komt dan ook de keuzevrijheid van de patiënt voor een bepaalde zorgaanbieder en de mededinging in het geding. Bij de beantwoording van de bovengenoemde Kamervragen heb ik aangegeven dat het niet verstrekken van de medicatiehistorie een toetredingsbelemmering voor nieuwe apotheken en een belemmering voor het functioneren van bestaande apotheken vormt. Inmiddels heeft de Nederlandse Mededingingsautoriteit in een dergelijk geval een last onder dwangsom opgelegd, inhoudende dat het netwerk zodanig ingericht moest worden dat alle op het netwerk aangesloten apotheken 24 uur per dag actuele patiënteninformatie kunnen raadplegen (Besluit van 21-06-2004, zaaknummer 2501, apotheken in Assen). In vervolg op mijn toezegging in de beantwoording van de hierboven aangehaalde Kamervragen, heb ik de IGZ verzocht te onderzoeken in welke mate dergelijke weigeringen zich voordoen en in voorkomend geval de desbetreffende apotheek (apotheker) te manen de medicatiegegevens te verstrekken (via de technische infrastructuur voorzover die daartoe geschikt is) aan de afleverende apotheek. Daarbij kan de IGZ eventueel gebruik maken van de bevelsbevoegdheden van de Kwaliteitswet en de Wet BIG. </antwoord>
      <antwoord nummer="4 en 5">Zoals hiervoor al opgemerkt is het de verantwoordelijkheid van de gevestigd apotheker er op toe te zien dat de medicatiebewaking sluitend is. Dat geldt ook voor het in de NAN opgenomen tijdscriterium (20 minuten) waarbinnen spoedeisende farmaceutische zorg redelijkerwijze beschikbaar dient te zijn. Daar waar de 20 minuten-eis wordt overschreden moeten apothekers en apotheekhoudende huisartsen binnen het werkgebied van de dienstapotheek aandacht besteden aan de spreiding van dienstapotheken en de dienstapotheek zodanig organiseren dat wordt voldaan aan de 20 minuten-eis. Ik ben het met de IGZ eens dat het ontwikkelen van richtlijnen met betrekking tot de organisatie van dienstapotheken (met name de onderlinge afstemming) toegevoegde waarde kan hebben waardoor de kwaliteit van de farmaceutische zorg toeneemt. Ik heb begrepen dat de KNMP thans dergelijke nieuwe normen en richtlijnen ontwikkelt. </antwoord>
      <noten afkomstig="antwoord"/>
   </antwoorden>
</kvr>
