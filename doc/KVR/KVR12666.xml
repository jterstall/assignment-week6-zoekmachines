<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) aan de minister van Sociale Zaken en Werkgelegenheid over de verstrekking van REA-gelden. (Ingezonden 6 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12666
</item>
         <item attribuut="Inhoud">Betreft een artikel in Het Financieele Dagblad over het onterecht opstrijken van REA-gelden door bedrijven wegens een lacune in de wet.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Welzijn (Lichamelijk gehandicapten)</item>
         <item attribuut="Trefwoorden">Arbeidsongeschiktheidsuitkeringen Gehandicapte werknemers</item>
         <item attribuut="Vindplaats">Kamervragen met antwoord 2000-2001, nr. 297, Tweede Kamer</item>
         <item attribuut="Vraagnr_bij_indiening">2990015410</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">2000-11-23</item>
         <item attribuut="Datum_indiening">2000-09-06</item>
         <item attribuut="Document-id">KVR12666</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="615" allpagenumbers="615 616" vetnummer="2990015410" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12666" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="297" onderwerp="" indiendatum="2000-09-6">
         <vrager partij="D66" oorsprong="parlement">Schimmel</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="23 november 2000), zie ook Aanhangsel Handelingen nr. 51, vergaderjaar 2000–2001">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel «Bonus als bedrijf WAO’er veroorzaakt» uit het Financieel Dagblad? <voetnoot nummer="1"/>
      </vraag>
      <vraag nummer="2">Hoe oordeelt u over de beschreven praktijk? Deelt u de mening dat het hier gaat om een lacune in de wet? </vraag>
      <vraag nummer="3">Weet u hoe vaak het voorkomt dat bedrijven onterecht REA-gelden opstrijken? </vraag>
      <vraag nummer="4">Wat bent u van plan te doen om te voorkomen dat bedrijven nu massaal van deze mogelijkheid gebruik gaan maken? </vraag>
      <noten afkomstig="vraag">
         <noot nummer="1">5 september 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De beschreven praktijk heeft betrekking op de situatie dat een werknemer tijdens een dienstverband arbeidsongeschikt wordt en in aanmerking komt voor een arbeidsongeschiktheidsuitkering. Indien het totaalbedrag van de premieplichtige loonsom en de arbeidsongeschiktheidsuitkeringen van de arbeidsgehandicapte werknemers bij een werkgever ten minste 3%, 4% of 5% uitmaakt van de premieplichtige loonsom van de werkgever, heeft de werkgever recht op een gehele of gedeeltelijke kwijtschelding van de basispremie WAO over het loon van zijn arbeidsgehandicapte werknemer en een korting op de basispremie WAO over het loon van zijn niet arbeidsgehandicapte werknemers. De regeling (opgenomen in de artikelen 77a tot en met 77e van de WAO) is dus niet beperkt tot die gevallen waarin de werkgever een werknemer in dienst neemt die arbeidsgehandicapt is. Ze is nadrukkelijk ook bedoeld om werkgevers te stimuleren om werknemers in dienst te houden die tijdens de dienstbetrekking arbeidsongeschikt zijn geworden. Er is dus geen sprake van een verzuim van de wetgever om vast te leggen dat de werknemer arbeidsgehandicapt moet zijn voor indiensttreding en in die zin is er dus geen lacune in de wet. Het artikel gaat specifiek in op de situatie dat een werknemer alleen een WAO-uitkering geniet en daarnaast geen loon ontvangt van de werkgever. Door enkele uitvoeringsinstellingen wordt in deze situatie niet alleen, zoals in de wet voorzien, kwijtschelding verleend van de basispremie WAO over het loon van de arbeidsgehandicapte werknemer en een korting verstrekt op de basispremie WAO over het loon voor de niet arbeidsgehandicapte werknemers, doch ook een kwijtschelding van de basispremie die is verschuldigd over de arbeidsongeschiktheidsuitkering die wordt overgemaakt aan de werkgever ter doorbetaling aan de werknemer. Die praktijk acht ik onjuist en ik heb het Lisv reeds verzocht om de praktijk te uniformeren en niet langer een kwijtschelding van de basispremie over de arbeidsongeschiktheidsuitkering te verlenen (bijlage: brief aan het Lisv, 26 september 2000). </antwoord>
      <antwoord nummer="3">Niet bekend is in hoeveel gevallen werkgevers ten onrechte kwijtschelding hebben ontvangen over de arbeidsongeschiktheidsuitkering van de arbeidsgehandicapte werknemers. Deze praktijk kwam alleen voor bij Cadans en GUO. </antwoord>
      <antwoord nummer="4">In het antwoord op vraag 2 is al aangegeven dat ik het Lisv heb verzocht te bevorderen dat niet langer een kwijtschelding van de basispremie WAO wordt verleend over arbeidsongeschiktheidsuitkeringen die via de werkgever worden uitbetaald. Daarnaast heb ik met betrekking tot de kortingsregeling een wetswijziging in voorbereiding. De situatie kan zich namelijk voordoen dat een arbeidsgehandicapte werknemer alleen een arbeidsongeschiktheidsuitkering en dus niet tevens loon geniet en het totaalbedrag van de arbeidsongeschiktheidsuitkeringen ten minste 3%, 4% of 5% bedraagt van de totale premieplichtige loonsom van de werkgever. Ook in die situatie bestaat recht op korting op de basispremie WAO over het loon van de niet arbeidsgehandicapte werknemers indien de arbeidsongeschiktheidsuitkering ten minste 3%, 4% of 5% van de totale loonsom bedraagt. Ik ben van oordeel dat een korting op de basispremie WAO echter alleen dan van toepassing behoort te zijn indien het loon van de arbeidsgehandicapte werknemer ten minste de genoemde percentages van de totale loonsom bedraagt. Ik ben daarom van plan een voorstel tot wijziging van de wet in te dienen in die zin dat werkgevers slechts in aanmerking komen voor een kwijtschelding van de basispremie WAO over het loon van de arbeidsgehandicapte werknemer en een korting op de basispremie WAO over het loon van de niet arbeidsgehandicapte werknemers indien en naar de mate waarin de arbeidsgehandicapte werknemer (eventueel naast de arbeidsongeschiktheidsuitkering) loon ontvangt van de werkgever. Een daartoe strekkend wetsvoorstel zal zo spoedig mogelijk aan uw Kamer worden aangeboden. </antwoord>
      <noten afkomstig="antwoord"/>
   </antwoorden>
</kvr>
