<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de ministers van Defensie en van Binnenlandse Zaken en Koninkrijksrelaties over de afwikkeling van de Herculesramp. (Ingezonden 7 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9438
</item>
         <item attribuut="Inhoud">De vragen hebben betrekking op het concept en de definitieve versie van het onderzoeksrapport naar brandblus- en reddingsactiviteiten van het Ministerie van Defensie, met name over de inzet van brandweerploegen.</item>
         <item attribuut="Rubriek">Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Ongevallen Rampenbestrijding</item>
         <item attribuut="Vindplaats">Kamervragen met antwoord 1998-1999, nr. 1437, Tweede Kamer</item>
         <item attribuut="Vraagnr_bij_indiening">2989910980</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">1999-05-27</item>
         <item attribuut="Datum_indiening">1999-04-07</item>
         <item attribuut="Document-id">KVR9438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2863" allpagenumbers="2863 2864" vetnummer="2989910980" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9438" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1437" onderwerp="" indiendatum="1999-04-7">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de ministers van Defensie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="27 mei 1999), zie ook Aanhangsel Handelingen nr. 1329, vergaderjaar 1998–1999">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is een concept van het onderzoeksrapport naar brandblus- en reddingsactiviteiten van het ministerie van Defensie over de Herculesramp vrijgegeven aan de pers? <voetnoot nummer="1"/>
      </vraag>
      <vraag nummer="2">Wijkt de inhoud van dit concept op een aantal punten af van het definitieve rapport? Waarom is het tijdstip 18.23 uur van gestabiliseerde 90% knockdown fase niet meer terug te vinden in het definitieve rapport? Waarom verwijst het definitieve rapport naar het onderzoek van Binnenlandse Zaken en Koninkrijksrelaties dat 18.09 uur als tijdstip van 90% knockdown vermeld? </vraag>
      <vraag nummer="3">Betekent dit dat het tijdstip waarop begonnen had kunnen worden met het betreden van het vliegtuig in werkelijkheid 14 minuten later was dan tot nu toe werd vermeld? </vraag>
      <vraag nummer="4">Is een brandweerploeg van 7 mensen erop berekend om naast bluswerkzaamheden ook reddingswerk te verrichten? Is bij deze bezetting ervan uitgegaan dat het gaat om vliegtuigen met een crew die zelf zorgt voor de evacuatie van passagiers, gezien de vermelding in het concept rapport: «De gereedstellingseis van de brandweer (Brandrisico klasse 6) is conform internationale regelgeving, gebaseerd op het onder controle houden (90% knockdown) van de brand zodat de vluchtwegen in de romp worden beschermd en overlevenden het vliegtuig kunnen verlaten»? </vraag>
      <vraag nummer="5">Hoe verhoudt de conclusie uit vraag 4 zich met het gegeven dat het rapport van Binnenlandse Zaken en Koninkrijksrelaties er wel van uitgaat dat de brandweerploeg (van 7 personen) had moeten overgaan tot reddingswerk? </vraag>
      <vraag nummer="6">Is het waar dat het concept-rapport constateert dat de Eindhovense Brandweer na aankomst eigenlijk de leiding over de actie had moeten overnemen maar instemde met tactiek en inzet en niet direct overging tot een reddingsactie? </vraag>
      <vraag nummer="7">Waarom zijn dergelijke passages uit het concept-rapport niet in het definitieve rapport terecht gekomen? Is er overleg geweest tussen de ministeries van Defensie en Binnenlandse Zaken en Koninkrijksrelaties om de respectievelijke onderzoeksrapporten op elkaar af te stemmen? Op grond van welke overwegingen is gekozen voor de uiteindelijk gepresenteerde versies van de rapporten? </vraag>
      <vraag nummer="8">Is er een relatie tussen het gegeven dat het concept-rapport gedateerd is op 15 september en het gegeven dat op diezelfde dag de commissie Glazer is ingesteld, die wat betreft de rol van de verantwoordelijken ter plaatse een duidelijk ander conclusie trekt dat wat men zou kunnen verwachten op grond van de constateringen in het concept-rapport? </vraag>
      <noten afkomstig="vraag">
         <noot nummer="1" datum="1999-04-1" bron="Omroep Brabant TV">Omroep Brabant TV, 1 april 1999</noot>
      </noten>
   </vragen>
   <antwoorden aantal="3">
      <antwoord nummer="1">Ja. Desgevraagd is het conceptrapport van het Belgisch-Nederlandse onderzoek naar de Hercules-ramp, gedateerd 15 september 1996, aan de pers beschikbaar gesteld. 2, 3, 7 Het conceptrapport bevat naast een beschrijving van de toedracht van de ramp een chronologisch overzicht van de alarmering en de hulpverlening. Dit overzicht berust op de destijds bekende resultaten van een onderzoek van de Koninklijke luchtmacht. Voor dit onderzoek is gebruikgemaakt van verklaringen van diverse betrokkenen. De Inspectie Brandweerzorg en Rampenbestrijding van het ministerie van BZK heeft van de gebeurtenissen een reconstructie gemaakt die zoveel mogelijk berust op feiten. In het bijzonder is gebruik gemaakt van bandopnames van de gesprekken met de alarmcentrales van de verschillende hulpverleningsdiensten. De bandopnames waren voorzien van een tijdsaanduiding. Foto’s en verklaringen van betrokkenen zijn als ondersteunend materiaal gebruikt. De onderzoekers hebben hun benadering in de inleiding van het rapport toegelicht. Op grond van deze reconstructie was en is geen andere conclusie mogelijk dan dat de «90% knock-down» om 18.09 uur was bereikt. De onderzoeksteams hebben volstrekt onafhankelijk geopereerd. Er is periodiek overleg geweest tussen beide ministeries over de voortgang van de onderzoeken en uiteindelijk zijn de conceptrapporten ter informatie uitgewisseld. Van het eindrapport van de Nederlandse en Belgische luchtmacht dat op 3 oktober 1996 is gepubliceerd, maakten de passages uit het conceptrapport over de alarmering en de hulpverlening geen deel meer uit. De Koninklijke luchtmacht heeft hiertoe besloten omdat zij zonder voorbehoud de bevindingen van de Inspectie Brandweerzorg en Rampenbestrijding onderschreef. Hierdoor was het niet langer zinvol deze aspecten ook in het binationale rapport aan de orde te stellen. Het eindrapport van de Belgisch-Nederlandse Commissie van Onderzoek beschrijft daarom de gebeurtenissen tot en met de crash van het Herculestoestel, en het rapport van de Inspectie Brandweerzorg en Rampenbestrijding de gebeurtenissen ná de crash, dat wil zeggen de alarmering en de hulpverlening. 4, 5 De redding van inzittenden heeft voor de brandweer altijd de hoogste prioriteit. Alle activiteiten van de brandweer bij een vliegtuigbrand berusten op dit uitgangspunt. De omvang en de samenstelling van brandweerploegen voor de bestrijding van vliegtuigbranden – vastgelegd in nationale en internationale voorschriften – zijn erop gericht direct zorg te dragen voor het vuurvrij maken en houden van de romp van het vliegtuig om inzittenden zo goed mogelijk in staat te stellen zelf een goed heenkomen te zoeken. Hierbij speelt het cabinepersoneel een belangrijke rol. Zodra dat mogelijk is, moet de brandweer zelf tot redding overgaan. In haar rapport concludeert de Inspectie Brandweerzorg en Rampenbestrijding dat bij het ongeval alle brandweerlieden zijn ingezet om de brand te blussen. Vervolgens was het, door prioriteiten te stellen, mogelijk geweest na het bereiken van de «90% knock-down» de brand onder controle te houden en met een aantal brandweerlieden te beginnen met de redding. Uit het rapport blijkt dat het niet duidelijk is geworden waarom de «On Scene Commander» hiertoe niet heeft besloten. </antwoord>
      <antwoord nummer="6">De bevelvoerder van de civiele brandweer die als eerste ter plaatse was, was op de hoogte van het feit dat hij, conform het rampenbestrijdingsplan, de operationele leiding moest overnemen van de «On Scene Commander». Hij deed dit niet, omdat naar zijn oordeel de situatie die hij aantrof volledig onder controle was. Dit blijkt onder andere uit het (op band vastgelegde) nadere bericht dat hij kort na zijn aankomst gaf aan de regionale brandweercentrale: «Ik denk dat het verder wel onder controle is.» Gelet op het beeld van de situatie heeft hij zijn personeel ondersteunende werkzaamheden laten verrichten, overeenkomstig het verzoek van de «On Scene Commander». </antwoord>
      <antwoord nummer="8">In de maand september kwamen veel gegevens beschikbaar. Deze waren voor de Bevelhebber der Luchtstrijdkrachten aanleiding een intern onderzoek in te stellen naar het handelen van een aantal functionarissen op de basis tijdens de alarmering en de hulpverlening. De Commissie-Glaser voerde het onderzoek uit. Dat het conceptrapport van de binationale onderzoekscommissie op de datum is gedateerd dat de Commissie-Glaser werd ingesteld, is een toevallige overeenkomst. </antwoord>
      <noten afkomstig="antwoord"/>
   </antwoorden>
</kvr>
