<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en M. B. Vos (beiden GroenLinks) over de financiële en milieutechnische aspecten van teakwood-polissen van Ohra. (Ingezonden 27 november 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2327
</item>
         <item attribuut="Inhoud">Vragen over onderzoek gedaan door een ambtenaar van het ministerie van LNV op kosten van het bedrijf Flor y Fauna.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld (Beleggingen) Landbouw (Bosbouw)</item>
         <item attribuut="Trefwoorden">Beleggingen Bosbouw Verzekeringsmaatschappijen</item>
         <item attribuut="Vindplaats">Kamervragen met antwoord 1995-1996, nr. 390, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1995-12-22</item>
         <item attribuut="Datum_indiening">1995-11-27</item>
         <item attribuut="Document-id">KVR2327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="791" allpagenumbers="791 792" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="390" onderwerp="" indiendatum="1995-11-27">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1995-12-22">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister van Financie¨n</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft een ambtenaar van het ministerie van Landbouw, Natuurbeheer en Visserij op kosten van het bedrijf Flor y Fauna onderzoek gedaan in Costa Rica naar de financie¨le en milieutechnische aspecten van de teakwood-polissen van Ohra? <voetnoot nummer="1"/>
      </vraag>
      <vraag nummer="2">Heeft deze ambtenaar zich in zijn rapport uitsluitend gebaseerd op gegevens van Ohra? Zo ja, deelt u de mening, dat een dergelijk onderzoek onvoldoende waarborgen biedt voor objectiviteit? </vraag>
      <vraag nummer="3">Is het gebruikelijk, dat ambtenaren op kosten van bedrijven onderzoeksmissies uitvoeren? Op grond van welke motieven en criteria vinden dergelijke missies plaats? </vraag>
      <vraag nummer="4">Wat zijn de conclusies van het onderzoek door LNV naar de teakwood-polissen? </vraag>
      <vraag nummer="5">Wijken deze conclusies af van die van de onafhankelijke deskundige Dr. J. C. Centeno, die in een onderzoek in opdracht van WWF aangeeft dat de door Ohra beloofde houtopbrengsten tot een factor vier hoger zijn dan bekende hoge opbrengsten van teakbos op vruchtbare bodem, en dat ook de prijzen voor het hout aanzienlijk hoger zijn ingeschat dan op grond van de huidige prijzen en de marktontwikkelingen gerechtvaardigd lijkt? Zo ja, hoe verklaart u de verschillende conclusies? Welke bevindingen onderschrijft u? </vraag>
      <vraag nummer="6">Vallen dergelijke individuele beleggingen in bosbouwprojekten niet onder de Wet Beleggingstransacties? Deelt u de mening van De Nederlandsche Bank, dat deze lacune in de wetgeving moet worden ingevuld, om te voorkomen dat beleggers de dupe worden van wilde beloftes van verzekerings- en beleggingsmaatschappijen? </vraag>
      <noten afkomstig="vraag">
         <noot nummer="1"/>
         <noot nummer="1" datum="1995-11-23" bron="NOVA">NOVA, 23 november 1995</noot>
      </noten>
   </vragen>
   <antwoorden aantal="6">
      <antwoord nummer="1">In het kader van het Regeringsstandpunt Tropisch Regenwoud (RTR) heeft een ambtenaar van LNV in 1993 een korte monitoring-missie uitgevoerd naar Costa Rica. LNV heeft daarbij de salariskosten (door)betaald en Flor y Fauna de reiskosten. Het doel van deze missie was het voor zover mogelijk informeren en adviseren van LNV omtrent de houtteeltkundige, economische, sociale en ecologische duurzaamheid en haalbaarheid van de beplantingen van de Teakwood-plantages. </antwoord>
      <antwoord nummer="2">Neen. Het resultaat van deze missie is enerzijds gebaseerd op gegevens van OHRA en anderzijds op veldwaarnemingen, interviews met deskundigen in het kennisnetwerk van Costa Rica en Nederland, op literatuurgegevens en op waarnemingen bij veldbezoeken aan andere teakplantages in Costa Rica. Daarnaast is het rapport gestoeld op de bevindingen van de Rainforest Alliance, een onafhankelijke en inmiddels door de Forest Stewardship Council erkende keuringsdienst voor bosbouw en natuurbeheer in de Verenigde Staten, die in 1993 zijn eerste resultaten beschikbaar had en die sindsdien de plantages jaarlijks aan een audit onderwerpt. </antwoord>
      <antwoord nummer="3">Er gelden geen algemene motieven en criteria voor het uitvoeren van monitoring-missies. De noodzaak daarvan wordt per geval beoordeeld. Het is gebruikelijk dat missies waarbij een objectieve overheidsdeelname wenselijk is, maar waarbij het belang van deze deelname bij het bedrijfsleven ligt, volledig door het bedrijfsleven worden betaald. In het geval van bovengenoemde missie was er echter tevens een overheidsbelang. In het Regeringsstandpunt Tropisch Regenwoud (RTR) toont Nederland zich voorstander van een te ontwikkelen strategie waarbij houtexporterende en importerende landen de continuı¨teit van houtaanbod op duurzame wijze weten te waarborgen. Het RTR spreekt zich uit voor het inspelen op de toenemende bereidheid bij het bedrijfsleven om een meer actieve rol te spelen bij de financiering en uitvoering van bebossingsprojecten, die in een dergelijke strategie passen. Bovendien is de Nederlandse overheid betrokken bij de discussie over onder andere de beschikbaarheid van duurzaam geproduceerd hardhout voor de toekomst. </antwoord>
      <antwoord nummer="4">LNV heeft geen onderzoek gedaan naar de Teakwood-polissen. Er is geconcludeerd dat de teeltkundige uitgangspunten en de daarvan afgeleide berekeningen over houtopbrengsten niet aantoonbaar onjuist zijn. Er is niet bewezen dat de Teakwood-plantages de geprognostiseerde opbrengsten aan hout niet zouden kunnen halen. Met inachtneming van alle risico’s is er echter ook geen zekerheid te geven dat die opbrengsten gehaald zullen worden. Daarnaast is geconcludeerd dat de Teakwood-plantages in 1993 een goede indruk maakten. </antwoord>
      <antwoord nummer="5">De in het antwoord op de vorige vraag weergegeven conclusies wijken af van die van de heer Centeno. Dit kan worden verklaard door het verschil in benadering. De heer Centeno is er kennelijk van uitgegaan dat de hogere opbrengsten van de teakwoodplantages niet haalbaar zijn, totdat het tegendeel bewezen is. De conclusie van de LNV-missie is echter geweest dat de geprognostiseerde opbrengsten het voordeel van de twijfel kunnen krijgen, totdat is aangetoond dat zij niet haalbaar zijn. Dezerzijds bestaat geen twijfel aan de juistheid van de conclusies van de LNV-missie. </antwoord>
      <antwoord nummer="6">Ik neem aan dat in het eerste deel van de vraag wordt gedoeld op de Wet toezicht beleggingsinstellingen (WtB). Deze wet is in het onderhavige geval niet van toepassing. Bij de in de vraag bedoelde teakwoodpolissen van Ohra is sprake van een levensverzekeringsovereenkomst aangeboden door een levensverzekeringsmaatschappij die ingevolge de Wet toezicht verzekeringsbedrijf 1993 onder toezicht staat van de Verzekeringskamer. Een verzekeraar moet informatie verstrekken aan degenen die als verzekeringnemer betrokken zijn of zullen worden bij overeenkomsten van verzekeringen. De daarvoor geldende voorschriften zijn opgenomen in de Regeling informatieverstrekking aan verzekeringnemers 1994 (Stcrt. 97). Deze regeling strekt tot implementatie van de desbetreffende bepalingen in de derde richtlijn schadeverzekering en de derde richtlijn levensverzekering. Bij het betrokken produkt is aan die voorschriften voldaan. In dit verband kan worden opgemerkt dat de Verzekeringskamer zich in algemene zin erover bezorgd maakt dat in brochures en aanbiedingen van levensverzekeringen soms zeer optimistische rendementsprognoses worden afgegeven. De Verzekeringskamer heeft haar bezorgdheid aan het Verbond van Verzekeraars kenbaar gemaakt. Mede naar aanleiding daarvan heeft het Verbond van Verzekeraars aangegeven de mogelijkheden te onderzoeken om te komen tot een gedragscode geldend voor de bij haar aangesloten levensverzekeraars over de door hen in aanbiedingen te hanteren begrippen, waarbij tevens de betrekkelijkheid van de daarbij te geven prognoses meer inzichtelijk worden gemaakt. Daarbij komt ook de vraag aan de orde op welke wijze kan worden bewerkstelligd dat dergelijke afspraken worden nageleefd. De uitkomst van dat onderzoek wordt begin volgend jaar verwacht. Een en ander laat onverlet dat het bij een gecompliceerd financieel produkt als een verzekeringsprodukt, waarbij veelal grote bedragen in het geding zijn, van belang is weloverwogen tot een beslissing te komen. Het is daarbij primair de eigen verantwoordelijkheid van de verzekeringnemer zich op de hoogte te stellen van de modaliteiten van het produkt of zich daarover door een deskundige te laten adviseren. Met betrekking tot beleggingen in bosbouwprojecten die niet worden aangeboden door verzekeraars, kan het volgende worden opgemerkt. De WtB ziet toe op beleggingsinstellingen, ongeacht hun rechtsvorm, die gelden of andere goederen ter collectieve belegging vragen of hebben verkregen teneinde de deelnemers in de opbrengst te doen delen. Voor de vraag of een bepaalde activiteit al dan niet onder de reikwijdte van de WtB valt, is derhalve bepalend of er sprake is van beleggen in een gemeenschappelijk vermogen. Indien aan dit criterium niet is voldaan, is de WtB niet van toepassing. Ik ben van mening dat er geen aanleiding is tot het introduceren van regelgeving voor activiteiten die niet onder de huidige financie¨le toezichtswetgeving vallen. Het feit dat dan geen toezichtswet van toepassing is, betekent niet dat de belegger machteloos staat. In het voorgaande is reeds gewezen op de eigen verantwoordelijkheid in deze. Ook in dat geval dient een belegger zich op de hoogte te stellen van het prospectus van het betreffende beleggingsaanbod alvorens een beleggingsbeslissing te nemen. Het commune strafrecht kan uitkomst bieden indien er sprake is van fraude of oplichting. Ook kan beroep worden gedaan op het burgerlijk recht in geval van benadeling van de belegger. In geval van een onjuiste voorspiegeling van zaken in mediaboodschappen kan voorts geklaagd worden bij de Reclamecodecommissie. Bovenstaand standpunt is reeds eerder verwoord tijdens de parlementaire behandeling van de Wet toezicht effectenverkeer 1995. Uit het voorgaande moge blijken dat er geen sprake is van een lacune in de wetgeving die moet worden ingevuld. De Nederlandsche Bank heeft in de bedoelde uitzending van Nova de aandacht willen vestigen op de reikwijdte van de WtB, opdat daarover zo snel mogelijk duidelijkheid bestaat. </antwoord>
      <noten afkomstig="antwoord"/>
   </antwoorden>
</kvr>
