<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Duyvendak (GroenLinks) aan de minister van Verkeer
en Waterstaat over het tekort aan fietsenstallingen op stations. (Ingezonden
25 april 2008); Antwoord</item>
         <item attribuut="Bestand">18Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32099</item>
         <item attribuut="Inhoud">Vragen naar aanleiding uitzending 'Wat nu' (Radio 1, 23 april 2008),
over zorgen Fietsersbond over groeiend tekort aan fietsenstallingen op
NS-stations in Nederland. Indiener vraagt naar de benodigde gelden om het
tekort weg te werken (bovenop de gelden die het kabinet al beschikbaar heeft
gesteld in het kader van het budget uit 'Ruimte voor de fiets'),
respectievelijk de middelen die de gemeenten en Prorail hiervoor momenteel
reserveren.</item>
         <item attribuut="Rubriek">Verkeer, vervoer en waterstaat (Fietsen)
Verkeer, vervoer en waterstaat (Spoorwegen)</item>
         <item attribuut="Trefwoorden">Fietsen
Spoorwegen</item>
         <item attribuut="Vindplaats">Kamervragen met antwoord 2007-2008, nr. 2467, Tweede Kamer</item>
         <item attribuut="Vraagnr_bij_indiening">2070818920</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2008-05-20</item>
         <item attribuut="Datum_indiening">2008-04-25</item>
         <item attribuut="Document-id">KVR32099</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5059" allpagenumbers="5059 5060" vetnummer="2070818920" code="0708tkkvr2467" lopendefooter="Tweede Kamer, vergaderjaar 2007–2008, Aanhangsel" filenaam="KVR32099" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2467" onderwerp="" indiendatum="2008-04-25">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-05-20">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de zorgen van de Fietsersbond over het groeiende tekort aan fietsenstallingen op veel NS-stations in het land? <voetnoot nummer="1"/>
      </vraag>
      <vraag nummer="2">Is het waar dat Prorail onlangs een rapportage heeft gemaakt met nieuwe schattingen ten aanzien van het aantal benodigde fietsenstallingen? Zo ja, kunt u de Kamer deze rapportage ter beschikking stellen? Zo neen, kunt u Prorail om een dergelijke rapportage vragen? </vraag>
      <vraag nummer="3">Wordt in genoemd rapport gesproken van een tekort van 90.000 onbewaakte fietsenstallingen in 2010? </vraag>
      <vraag nummer="4">Is het waar dat er globaal 90 miljoen euro nodig is om een dergelijk tekort aan stallingen weg te werken? </vraag>
      <vraag nummer="5">Hebt u er zicht op hoeveel middelen gemeenten en Prorail ter beschikking stellen om de tekorten weg te werken? Zo ja, om hoeveel geld gaat het? Zo neen, kunt u zich, en vervolgens de Kamer, alsnog dat inzicht verschaffen? </vraag>
      <vraag nummer="6">Deelt u de mening dat de tendens, dat steeds meer mensen met de fiets naar het station komen omwille van het milieu, optimaal gestimuleerd moet worden? </vraag>
      <vraag nummer="7">Deelt u de observatie dat nieuwe stallingen op veel stations meteen een goede bezettingsraad kennen, waaruit blijkt dat er kennelijk een grote, latente vraag naar nieuwe stallingmogelijkheden is? Deelt u de mening dat het daarom essentieel is dat er voldoende stallingen bij alle NS-stations beschikbaar zijn? Bent u bereid op zoek te gaan naar financiële dekking om dit tekort aan stallingen alsnog weg te werken, als daar méér voor nodig blijkt te zijn dan de 20 miljoen euro die het kabinet al beschikbaar heeft gesteld bovenop het budget uit «Ruimte voor de fiets»? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-04-23" bron="Radio-uitzending , AVRO Radio 1" titel="Wat nu?">Radio-uitzending «Wat nu?», AVRO Radio 1, 23 april 2008</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">Ja. ProRail heeft in het kader van het programma «Ruimte voor de Fiets» nieuwe prognoses opgesteld. Deze rapportage treft u hierbij aan. <voetnoot nummer="1"/>Op grond van nieuwe reizigersprognoses voor 2010 (aantal in- en uitstappers) en de ontwikkelingen van de fiets als vervoermiddel in het voor- en natransport hebben ProRail en NS gezamenlijk nieuwe schattingen gemaakt voor het aantal benodigde fietsenstallingen in 2010. De prognose is dat er in 2010 een tekort is van ruim 90.000 onbewaakte stallingsplaatsen. Bij deze prognose zijn de vijf nieuwe sleutelprojecten (NSP) stations (Utrecht, Rotterdam, Den Haag, Arnhem en Breda) niet meegenomen omdat de stallingen bij deze stations meegenomen worden in de stationsprojecten zelf. Ook de projectstations Delft, Amsterdam Centraal (stationseiland) en de stations die in het kader van het project Vleugel worden verbouwd zijn buiten de knelpuntenlijst gehouden. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">De inschatting van ProRail is dat voor de uitbreiding van de fietsenstallingen (bewaakt en onbewaakt) in totaal 90 miljoen euro nodig is. Voor een deel zijn deze werkzaamheden al gepland en is er budget gereserveerd: in Ruimte voor de Fiets is een resterend budget van € 15 miljoen beschikbaar, in het actieplan groei op het spoor is een bedrag van € 20 miljoen opgenomen voor fietsenstallingen en in de «2e tranche Quick wins» wordt € 9,5 miljoen in fietsparkeervoorzieningen geïnvesteerd. Op dit moment wordt overleg gevoerd over de prognoses van ProRail en het benodigde budget. </antwoord>
      <antwoord nummer="5">Zie antwoord op vraag 7. </antwoord>
      <antwoord nummer="6">Ik vind het een goede ontwikkeling dat steeds meer mensen met de fiets naar het station willen komen. Niet alleen omdat het een milieuvriendelijke manier van verplaatsen is, maar ook omdat fietsen gezond is en geen congestie veroorzaakt. Tot nu toe is het programma «Ruimte voor de Fiets» succesvol gebleken, immers steeds meer mensen fietsen naar het station. Ik vind het daarom van belang dat er voldoende stallingen bij stations zijn. </antwoord>
      <antwoord nummer="7">Tot nu toe is het programma «Ruimte voor de Fiets» succesvol gebleken, immers steeds meer mensen fietsen naar het station. Ik vind het essentieel dat er bij alle stations voldoende stallingen zijn. Nieuwe stallingen hebben inderdaad vrij snel een goede bezettingsgraad. Dit heeft ondermeer te maken met het feit dat uitbreiding van de stallingsruimte bij de grotere stations vaak meerdere jaren kost. Vanwege ruimtegebrek moeten hier innovatieve oplossingen gezocht worden, zoals ondergrondse stallingen of gestapelde stallingen. Dit vraagt uiteraard veel meer tijd dan het simpelweg plaatsen van fietsenrekken. Door de onverwacht sterke stijging van het fietsgebruik naar het station in de afgelopen jaren kan het gebeuren dat nieuwe stallingen die gebouwd zijn op basis van een prognose van een aantal jaren geleden meteen volledig bezet zijn. Daarnaast zien we ook het verschijnsel dat het realiseren van een kwalitatief hoogwaardige onbewaakte stalling leidt tot een verschuiving van bewaakt stallen naar onbewaakt stallen. In de bewaakte stallingen is vaak nog capaciteit over. Om de huidige en toekomstige tekorten op te lossen, werk ik aan een vervolg op het programma «Ruimte voor de Fiets». Bij de uitwerking van dit vervolg wordt vanzelfsprekend gekeken naar de dekking. Bij het vervolg op «Ruimte voor de fiets» zal cofinanciering door decentrale overheden één van de uitgangspunten zijn. Omdat het om maatwerkoplossingen gaat, waarbij de hoogte van de bijdrage van de gemeenten een punt van gesprek zal zijn, kan ik op voorhand niet zeggen welke bedragen de gemeenten beschikbaar stellen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
