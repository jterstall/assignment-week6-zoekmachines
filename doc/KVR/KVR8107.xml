<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Cherribi (VVD) aan de minister van Economische Zaken over domeinnaamregistratie op Internet. (Ingezonden 16 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8107
</item>
         <item attribuut="Inhoud">Betreft het trage verloop van de registratie in Nederland ten behoeve van e-commerce vergeleken bij de Verenigde Staten.</item>
         <item attribuut="Rubriek">Communicatie, media en informatievoorziening (Netwerken)</item>
         <item attribuut="Trefwoorden">Computernetwerken Elektronisch betalingsverkeer Gegevensbeveiliging</item>
         <item attribuut="Vindplaats">Kamervragen met antwoord 1998-1999, nr. 267, Tweede Kamer</item>
         <item attribuut="Vraagnr_bij_indiening">2989901750</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Cherribi</persoon>
         </item>
         <item attribuut="Datum_reaktie">1998-11-03</item>
         <item attribuut="Datum_indiening">1998-10-16</item>
         <item attribuut="Document-id">KVR8107</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="541" allpagenumbers="541 542" vetnummer="2989901750" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8107" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="267" onderwerp="" indiendatum="1998-10-16">
         <vrager partij="VVD" oorsprong="parlement">Cherribi</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat in Nederland domeinnaamregistratie ten behoeve van e-commerce aanzienlijk trager verloopt dan in de Verenigde Staten? </vraag>
      <vraag nummer="2">Hebt u een verklaring voor de stagnatie bij domeinnaamregistratie met het nl-suffix? </vraag>
      <vraag nummer="3">Acht u de stagnatie schadelijk voor de ontwikkeling van e-commerce-markten van Nederlandse bedrijven? </vraag>
      <vraag nummer="4">Bent u op de hoogte van de tentatieve afspraak van de Amerikaanse regering om toewijzing van domeinnamen met het com-suffix te liberaliseren door introductie van concurrentieverhoudingen rond de registrerende instantie Network Solutions Inc.? </vraag>
      <vraag nummer="5">Hoe kan toewijzing aan Nederlandse bedrijven van domeinnamen met het nl-suffix worden versneld? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1, 2, 3 en 5">Hoewel bij de registratie van domeinnamen belangen van algemene aard betrokken zijn, is de Nederlandse overheid vooralsnog niet direct betrokken geweest bij het beheer van het landencode-domein met de aanduiding «.nl» (« het «.nl» domein»). Dit beheer is direct aan een Nederlandse instelling gedelegeerd door IANA, de instantie die de boven de landencodedomeinen gelegen root beheert, en volgt een stelsel dat in de praktijk is ontstaan. Vanaf de inschrijving van het «.nl» domein in 1985 is het beheer daarover jarenlang op vrijwillige basis uitgevoerd door het Centrum voor Wiskunde en Informatica (CWI) te Amsterdam. Toen het internet in toenemende mate voor het bedrijfsleven aan relevantie ging winnen en het aantal registratieverzoeken exponentieel ging stijgen, bereikte dit systeem zijn grenzen en ontstond er behoefte aan een structurelere en kostendekkende aanpak. Hiertoe is op 1 februari 1996 het beheer van het «.nl» domein door het CWI overgedragen aan de op initiatief van een aantal providers opgerichte Stichting Internet Domeinregistratie Nederland (zie de website &lt;http://www.domain-registry.nl&gt;). Blijkens haar statuten heeft deze stichting tot doel de uitgifte en registratie van domeinnamen voor het «.nl» domein op een verantwoorde wijze te laten plaatsvinden, tegen kostendekkende tarieven. Het beleid van de Stichting wordt vastgesteld door haar bestuur, dat uit externe deskundigen en bestuurders van service providers bestaat. Het bestuur laat zich daarbij adviseren door een raad van deelnemers. De feitelijke uitgifte en registratie is uitbesteed aan de onderneming KEMA Nederland B.V. te Arnhem, die deze taken verricht op basis van een door de Stichting opgesteld Reglement voor Registratie van Domeinnamen, dat op bovengenoemde website te lezen is. Aanvragen, die correct volgens dit Reglement zijn ingediend, worden in de regel binnen 24 uur afgehandeld in volgorde van (elektronische) aanmelding. Maandelijks worden volgens deze automatische procedure 2 000 à 3 000 namen geregistreerd. Het totale aantal voor het «.nl» domein geregistreerde domeinnamen is thans ongeveer 50 000. Wanneer de aanvraag echter niet aan het Reglement voldoet, volgt hetzij een directe afwijzing, die binnen 24 uur binnenkomt, hetzij een handmatige procedure die iets meer tijd vergt. In dit laatste geval gaat het meestal om aanvragen die inhoudelijk beoordeeld moeten worden omdat er bij de aangevraagde naam mogelijkerwijs sprake is van een geografische aanduiding, algemene benaming of soortnaam die misverstanden kan oproepen, en die krachtens artikel 8 van bovengenoemd Reglement niet voor registratie in aanmerking komt. Het doel van deze bepaling is te voorkomen dat algemene aanduidingen of soortnamen ten onrechte gemonopoliseerd worden. Mocht voor dit kleine aantal aanvragen enige vertraging ontstaan, is dat dus duidelijk om redenen van algemeen belang. Op bovengenoemde website is een lijst opgenomen met aldus geweigerde namen. Blijkens de uitkomsten van een op 9 juni jl. in de Amsterdamse Beurs van Berlage door de Stichting gehouden congres is niet alleen de betrokken industrie, maar ook het bij internet betrokken maatschappelijk veld tevreden over deze gang van zaken en over de in het Reglement gehanteerde criteria. Op een aantal punten ziet de Stichting echter aanleiding om het Reglement op korte termijn iets te versoepelen. In zijn nota van 12 februari jl., «Wetgeving voor de elektronische snelweg» (TK, 1997–1998, 25 880, nr. 1–2, p. 152) merkte het kabinet reeds op dat het huidige stelsel naar tevredenheid in een aantal publieke belangen voorziet, en dat het erop zal toezien dat dit stelsel blijft voldoen aan de eisen voor zelfregulering, zoals uiteengezet in Deel IV van de nota. Uit het voorgaande blijkt duidelijk dat dit stelsel, met de ingebouwde mogelijkheden van terugkoppeling, een goed voorbeeld is van effectieve zelfregulering. Hoewel ik over het stelsel tot nu toe geen enkele klacht heb gehoord zal ik uiteraard naar aanleiding van nieuwe informatie niet aarzelen om te toetsen of deze vorm van zelfregulering blijft voldoen. Ik wil ten overvloede nog opmerken dat de domeinnaamregistratie uiterst relevant is voor het onderwerp electronic commerce, maar dat die registratie het hele gebruik van internet onder het «.nl» domein beïnvloedt, waardoor electronic commerce niet het enige belang is, waarmee in dit kader rekening gehouden zou moeten worden. </antwoord>
      <antwoord nummer="4">Ja. Deze plannen zijn uiteengezet in een witboek van het Department of Commerce van de Verenigde Staten van Amerika, gedateerd 5 juli 1998. Dit witboek behelst onder meer de gedachte dat de toewijzing van domeinnamen voor de generieke domeinnamen van het hoogste niveau (gTLDs) aan mededingingsverhoudingen wordt blootgesteld. Ook zal het beheer van het internet worden overgedragen aan een private onderneming, die door een raad van bestuur wordt geleid waarin vertegenwoordigers van alle werelddelen zitting zullen hebben. Ook hier zal dus sprake moeten zijn van zelfregulering. Ondertussen zijn deze plannen vergaand uitgewerkt. Bij een en ander heeft de Europese Gemeenschap een actieve rol gespeeld. Omdat de zeggenschap over de voor de hele wereld als algemene domeinnamen fungerende gTLDs aan de exclusieve zeggenschap van de overheid van de Verenigde Staten van Amerika wordt onttrokken en aan een breed werkende zelfregulering wordt onderworpen, lijkt dit in eerste instantie een positieve ontwikkeling. </antwoord>
      <noten afkomstig="antwoord"/>
   </antwoorden>
</kvr>
