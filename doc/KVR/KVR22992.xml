<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stuurman en Van Dijken (beiden PvdA) aan de staatssecretaris van Sociale Zaken en Werkgelegenheid over het overtreden van asbestregels. (Ingezonden 21 april 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22992
</item>
         <item attribuut="Inhoud">Vragen naar de oorzaak van de misstanden die de Arbeidsinspectie heeft aangetroffen bij controles bij asbestverwijdering. Wat is het kareakter van de samenwerking van gemeenten en de Arbeidsinspectie bij de opsporing van malafide bedrijven? (Aanvulling op eerdere vragen van het lid Rambocus, ingezonden 19 april 2005).</item>
         <item attribuut="Rubriek">Arbeid (Arbeidsbescherming) Milieu (Afvalverwerking) Milieu (Gevaarlijke stoffen) Staats- en bestuursrecht (Gemeenten)</item>
         <item attribuut="Trefwoorden">Afvalverwerking Arbeidsbescherming Gemeenten Gevaarlijke stoffen</item>
         <item attribuut="Vindplaats">Kamervragen met antwoord 2004-2005, nr. 1625, Tweede Kamer</item>
         <item attribuut="Vraagnr_bij_indiening">2040513440</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Stuurman</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2005-05-12</item>
         <item attribuut="Datum_indiening">2005-04-21</item>
         <item attribuut="Document-id">KVR22992</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3463" allpagenumbers="3463 3464" vetnummer="2040513440" code="0405tkkvr1625" lopendefooter="Tweede Kamer, vergaderjaar 2004–2005, Aanhangsel" filenaam="KVR22992" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1625" onderwerp="" indiendatum="2005-04-21">
         <vrager partij="PvdA" oorsprong="parlement">Stuurman</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-05-12">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is de oorzaak van de misstanden die de Arbeidsinspectie heeft aangetroffen bij controles bij asbestverwijdering? </vraag>
      <vraag nummer="2">Is het waar dat er ook misstanden worden aangetroffen bij erkende gespecialiseerde asbestverwijderaars? Wat is de omvang van deze misstanden? </vraag>
      <vraag nummer="3">Is het waar dat gemeenten weinig aandacht hebben voor de handhaving van asbestverwijdering? Zo ja, wat is hier de oorzaak van? Hoe kan dit verbeterd worden? </vraag>
      <vraag nummer="4">Wat houdt de samenwerking tussen de Arbeidsinspectie en meer gemeenten om malafide bedrijven op te sporen precies in? Is de verwachting dat deze samenwerking tot een substantiële afname van de misstanden zal leiden? </vraag>
      <vraag nummer="5">Deelt u de mening dat het nodig is om, naast opsporen van malafide bedrijven ook de gespecialiseerde asbestverwijderaars beter te controleren? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Rambocus (CDA), ingezonden 19 april 2005, (vraagnummer 2040513210). </toelichting>
   <antwoorden aantal="5">
      <antwoord nummer="1">Overtredingen die worden aangetroffen bij controles bij asbestverwijdering hebben betrekking op asbestverwijdering door voor deze werkzaamheden gecertificeerde bedrijven, maar ook op niet bevoegde en veelal ook niet deskundige bedrijven. In beide situaties spelen vooral economische motieven een belangrijke rol. Asbestverwijdering is een kostbare zaak en niet naleven van de regels is zeer profijtelijk. Daarnaast kan voor de gecertificeerde bedrijven hun concurrentiepositie van belang zijn. Asbestverwijdering vindt vaak plaats in opdracht van woningbouwcorporaties, projectontwikkelaars en andere grote aanbesteders. Asbestverwijderingsbedrijven werken vaak voor dezelfde opdrachtgever en willen deze relatie niet kwijtraken. Ze doen daarom nogal eens concessies met hun prijs. Ten slotte speelt ook het opleidingsniveau van de asbestverwijderaar een rol bij de manier waarop het asbest verwijderd wordt. Om het deskundigheidsniveau van deze beroepsgroep te verbeteren, wordt met de lopende wijziging van het Arbobesluit een certificatieplicht van vakbekwaamheid ingevoerd. </antwoord>
      <antwoord nummer="2">Ja. Asbestverwijderingsbedrijven zijn wettelijk verplicht elke asbestsanering vooraf te melden bij de Arbeidsinspectie. Bij ongeveer 60% van de op locatie door de Arbeidsinspectie uitgevoerde inspecties naar aanleiding van deze meldingen worden overtredingen geconstateerd. Het gaat hier om overtredingen die een direct risico voor de gezondheid van de werknemers vormen en om procedure- en overige werkplekovertredingen. </antwoord>
      <antwoord nummer="3">Het toezicht op gemeenten is een taak van de VROM-Inspectie. De intensiteit van de handhaving en de wijze waarop deze wordt uitgeoefend verschilt van gemeente tot gemeente. Inderdaad hebben sommige gemeenten onvoldoende aandacht voor de handhaving. Verbetering kan worden bereikt door indien gemeenten meer capaciteit in de handhaving op asbestregelgeving steken en de deskundigheid van de daarbij betrokken werknemers op voldoende peil te brengen. Een aantal gemeenten heeft hier ook al een begin mee gemaakt. </antwoord>
      <antwoord nummer="4">Samenwerking tussen de Arbeidsinspectie, de VROM-Inspectie en gemeenten vond tot voor kort veelal nog op ad-hoc basis plaats en was daarbij nog te zeer afhankelijk van personen. Inmiddels wordt via het Landelijk Overleg Milieuhandhaving een meer gestructureerde samenwerking tussen deze partijen tot stand gebracht. Ook in het kader van het Project Andere Overheid is een samenwerkingsproject uitgevoerd door VROM-Inspectie en Arbeidsinspectie met als onderwerp de verwijdering van asbest. De verwachting is dat, wanneer een groot aantal gemeenten bij deze ontwikkeling wil aanhaken, de effecten hiervan in termen van een afname van overtredingen bij zowel de gecertificeerde asbestverwijderaars als bij de illegaal asbestslopende bedrijven zal worden gerealiseerd. </antwoord>
      <antwoord nummer="5">Ja, zoals eerder opgemerkt gebeurt dat reeds. De branche heeft hierin echter ook een eigen verantwoordelijkheid. Bedrijven moeten asbestsaneringen melden bij de certificerende instelling, die ook controles uitvoert. Daarnaast heeft ook de overheid als taak de vinger aan de pols te houden. De inspectiecapaciteit zal daarom in toenemende mate gericht worden op die bedrijven die, naar uit eerdere inspecties is gebleken, de regels onvoldoende naleven. Goed functionerende bedrijven zullen daarentegen nog slechts steekproefsgewijze geïnspecteerd worden. In de onder vraag 1 aangehaalde lopende wijziging van het Arbobesluit, is sprake van een aangepaste certificatiesystematiek die erop gericht is de kwaliteit van de controles van certificerende instellingen op de gespecialiseerde asbestverwijderaars te verbeteren. </antwoord>
      <noten afkomstig="antwoord"/>
   </antwoorden>
</kvr>
