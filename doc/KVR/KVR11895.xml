<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Eurlings (beiden CDA) aan de staatssecretaris van Verkeer en Waterstaat over zendmast Lopik. (Ingezonden 27 april 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11895
</item>
         <item attribuut="Inhoud">Vragen over de radiozendmasten in Lopik en Montfoort, waar omwonenden overlast van ondervinden.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Radio Zendstations</item>
         <item attribuut="Vindplaats">Kamervragen met antwoord 1999-2000, nr. 1448, Tweede Kamer</item>
         <item attribuut="Vraagnr_bij_indiening">2990010310</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Atsma en Eurlings</persoon>
         </item>
         <item attribuut="Datum_reaktie">2000-06-27</item>
         <item attribuut="Datum_indiening">2000-04-27</item>
         <item attribuut="Document-id">KVR11895</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3307" allpagenumbers="3307 3308" vetnummer="2990010310" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11895" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1448" onderwerp="" indiendatum="2000-04-27">
         <vrager partij="CDA" oorsprong="parlement">Atsma en Eurlings</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-06-27">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van de problematiek rond de radiozendmasten in Lopik en Montfoort? </vraag>
      <vraag nummer="2">Wordt op dit moment aan een oplossing gewerkt om de overlast voor de omwonenden te beperken? En zo ja, welke oplossing heeft u voor ogen? </vraag>
      <vraag nummer="3">Bent u van mening dat de problematiek rond de zendmast van dien aard is dat bij de nieuwe frequentieverdeling gekeken moet worden of verlenging van de vergunningen voor de zendmasten in Lopik en Montfoort wenselijk is? </vraag>
      <vraag nummer="4">Zijn er alternatieven en, zo ja, welke? </vraag>
      <vraag nummer="5">Zijn de resultaten van de haalbaarheidsstudie naar de vervanging van hoogvermogenzenders door een stelsel van gesynchroniseerde laagvermogenzenders al bekend? Zo ja, wat betekent dit onderzoek voor de situatie in Lopik/Montfoort? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Afgaande op het aantal bij de gemeente IJsselstein gemelde storingsklachten lijkt de situatie in de woonwijk Zenderpark (nabij zendlocatie Lopik) momenteel stabiel en acceptabel te zijn; de enkele storingsklachten die er zijn worden door toedoen van de gemeente IJsselstein direct beoordeeld en, indien gegrond, opgelost. Voor de gemeente Montfoort wordt eenzelfde handelwijze gevolgd, echter dan door toedoen van Nozema. De in de afgelopen jaren ontplooide ontstoringsactiviteiten (door elektronische afscherming van apparatuur en woningen), rond zowel het opstelpunt te Montfoort als het opstelpunt te Lopik (woonwijk Zenderpark), hebben er duidelijk aan bijgedragen dat het aantal storingen dat op jaarbasis wordt gemeld drastisch is teruggelopen. </antwoord>
      <antwoord nummer="2">Momenteel worden er – met het oogmerk om het beperkte aantal huidige storingsgevallen nog verder te beperken – vanuit Verkeer en Waterstaat gesprekken gevoerd met onder andere de Provincie Utrecht. De doelstelling daarbij is te komen tot een voor alle partijen acceptabele oplossing die een goede balans biedt tussen enerzijds de frequentieruimte die (ook in de toekomst) voor middengolfradio beschikbaar kan worden gesteld en anderzijds het voorkomen van onacceptabele storingsverschijnselen in de directe omgeving van de betreffende opstelpunten. De eventueel gewijzigde zenderconfiguratie dient uiterlijk in november 2000 te zijn gevonden en zal dan worden meegenomen in de «zero base»-frequentieverdeling. </antwoord>
      <antwoord nummer="3">Aangezien ik het tot mijn taak reken om (in geval van schaarste) zoveel mogelijk frequenties uit te geven, acht ik een verlenging van de betreffende vergunningen wenselijk. Ik voel mij daarin gesteund door mediapolitieke overwegingen. Echter, alvorens de betreffende verlengingsbesluiten te nemen, zal ik – mede naar aanleiding van de hoorzitting van 14 december 1999, in het kader waarvan de gemeenten IJsselstein en Montfoort hun bezwaren kenbaar hebben gemaakt – de situatie rond de betreffende zendmasten nog eens kritisch bekijken. </antwoord>
      <antwoord nummer="4">In principe zijn er voor het verlengingsbesluit drie mogelijkheden: a. verlengen van de huidige vergunning, b. verlengen van de huidige vergunning mèt wijziging van de vergunningvoorschriften (bijvoorbeeld het beperken van het zendvermogen), of c. niet-verlengen. In de eerste twee gevallen blijft de frequentie in gebruik vanaf het huidige opstelpunt; indien de storingssituatie in de directe omgeving van een opstelpunt hier aanleiding toe geeft zal een beperking van het zendvermogen in de overwegingen worden betrokken. In het laatste geval valt de betreffende frequentie terug in handen van Verkeer en Waterstaat en zal dan – in geval van Lopik of Montfoort –, vanuit storingsoverwegingen, tot aan «zero base» (uiterlijk 1 september 2001) niet meer worden uitgegeven; ervan uitgaande dat er tijdig een passende oplossing wordt gevonden zullen de frequenties van Lopik en Montfoort opnieuw worden uitgegeven bij «zero base». De keuze voor één van de drie mogelijkheden zal, als resultante van een zorgvuldig afwegingsproces, voor de middengolfzenders in Lopik en Montfoort in belangrijke mate afhangen van de beoordeling van de storingssituatie in de directe omgeving van de betreffende opstelpunten. </antwoord>
      <antwoord nummer="5">Ja, deze heb ik met een begeleidend schrijven op 11 december 1998 (kenmerk HDTP/98/3916) toegezonden aan de voorzitter van de vaste commissie voor Verkeer en Waterstaat. De realisatie van een netwerk van laagvermogen middengolfzenders betekent een uitbreiding van het aantal voor middengolf benodigde opstelpunten. Gezien bestaande weerstanden tegen de plaatsing van opstelpunten voor middengolfzenders en mijn overtuiging dat de huidige storingsgevallen rond Lopik/Montfoort – door een constructieve houding van zowel Verkeer en Waterstaat als van andere betrokken partijen – nog verder zijn terug te dringen dan nu al het geval is, ben ik (zoals uiteengezet in mijn brief van 11 december 1998) geen voorstander van netwerken van laagvermogen middengolfzenders. </antwoord>
      <noten afkomstig="antwoord"/>
   </antwoorden>
</kvr>
