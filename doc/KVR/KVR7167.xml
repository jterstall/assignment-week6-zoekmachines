<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het jaarverslag 1997 van de Raad voor de Scheepvaart. (Ingezonden 28 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7167
</item>
         <item attribuut="Inhoud">Vragen gaan onder meer in op het overmatig laden van baggervaartuigen.</item>
         <item attribuut="Rubriek">Verkeer, vervoer en waterstaat (Vaarveiligheid)</item>
         <item attribuut="Trefwoorden">Vaarveiligheid</item>
         <item attribuut="Vindplaats">Kamervragen met antwoord 1997-1998, nr. 1266, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-05-27</item>
         <item attribuut="Datum_indiening">1998-04-28</item>
         <item attribuut="Document-id">KVR7167</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2589" allpagenumbers="2589 2590" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7167" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1266" onderwerp="" indiendatum="1998-04-28">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1998-05-27">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennis genomen van het jaarverslag 1997 van de Raad voor de Scheepvaart? </vraag>
      <vraag nummer="2">Bent u voornemens voorschriften te stellen voor het borgen van hendels die een winch bedienen (zaaknr. 14), en van lieren met losse koppen (zaaknr. 19), zoals de Raad aanbeveelt? </vraag>
      <vraag nummer="3">Ziet u in de drie gevallen die de Raad behandelde met betrekking tot het dieper laden dan het baggermerk toestaat door baggervaartuigen, aanleiding om het toezicht van de scheepvaartinspectie te intensiveren of de voorschriften aan te scherpen? </vraag>
      <vraag nummer="4">Bent u voornemens, vooruitlopend op het van kracht worden van de Wet Raad voor de Transportveiligheid, het jaarverslag 1997 van de Raad voor de Scheepvaart af te handelen conform de intenties van hoofdstuk 6 van de nieuwe wet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, ik heb kennis genomen van het jaarverslag 1997 van de Raad voor de Scheepvaart (de Raad). </antwoord>
      <antwoord nummer="2">Het werken met lieren en vooral die waarbij sprake is van een losse kop, is uitgebreid aan de orde geweest in een studie die een aantal jaren terug is uitgevoerd. Uit de studie is toen een aantal aanbevelingen naar voren gekomen met betrekking tot het veilig werken aan boord van vissersvaartuigen. Een aantal daarvan is door middel van demonstratieprojecten in praktijk gebracht, deels bekostigd door het ministerie. Op dit moment worden op nieuwbouwschepen lieren geïnstalleerd zonder losse koppen. Het veilig werken aan boord van vissersvaartuigen heeft nog steeds de volle aandacht. Alle uitspraken die de Raad met betrekking tot dit onderwerp in de afgelopen jaren heeft gedaan zijn daarbij betrokken. De aanbeveling van de Raad om een borgingssysteem op de handels van de lier voor te schrijven is niet overgenomen. In de praktijk wordt elk bedieningssysteem reeds uitgevoerd met een dergelijke borging, maar in het bedoelde geval was deze voorziening defect. </antwoord>
      <antwoord nummer="3">De geconstateerde gevallen van overschrijding van het baggermerk, zoals die door de Raad zijn behandeld, hebben aanleiding gegeven tot intensiever toezicht van de zijde van de politiediensten. Bij melding van een overtreding aan de Scheepvaartinspectie wordt door het Hoofd van de Scheepvaartinspectie een klacht terzake ingediend bij de Raad, conform de Schepenwet. Zowel in 1996 als in 1997 zijn drie zulke gevallen van overbelading onderzocht door de Raad. Sindsdien heb ik nog geen melding van nieuwe gevallen ontvangen. In een internationale groep onder leiding van Nederland wordt gewerkt aan nieuwe regelgeving ter vervanging van de bestaande «Bijzondere voorschriften baggermaterieel». Bezien wordt in hoeverre en onder welke voorwaarden tegemoet kan worden gekomen aan de wens van de baggerindustrie tot verdere reductie van het baggervrijboord, terwijl extra aandacht zal worden besteed aan de handhavingsaspecten. De maximale boete die staat op overtreding van de bepalingen van de Schepenwet ten aanzien van de grootste toegelaten diepgang is recent aanzienlijk verhoogd. </antwoord>
      <antwoord nummer="4">Het jaarverslag van de Raad bevat een overzicht van de uitspraken van de Raad over het afgelopen jaar. De huidige werkwijze die binnen het ministerie de afgelopen jaren en ook tot op de dag van vandaag wordt gehanteerd, is dat iedere uitspraak wordt bestudeerd en afhankelijk van de resultaten wordt er actie ondernomen. De uitspraken van de Raad in 1997 zijn op die wijze reeds bijna allemaal afgehandeld. De analyse van voorkomende scheepsongevallen in de tijd, inclusief de consequenties en de beheersing daarvan, is een belangrijk aandachtspunt. De jaarverslagen worden gebruikt om een trendmatige analyse te maken over meerdere jaren. Zodoende kunnen overeenkomsten tussen scheepsrampen worden opgespoord, evenals gebieden die mogelijkerwijs nadere aandacht behoeven vanuit het oogpunt van veiligheid. Het karakter van de zeescheepvaart maakt het nodig dat ook in internationaal verband wordt gewerkt aan veiligheidsverbeterende maatregelen. De Internationale Maritieme Organisatie heeft een permanente werkgroep voor de trendmatige analyse van scheepsongevallen. Ik hoop u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
