<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok (CDA), Heerts (PvdA) en Teeven (VVD) aan de staatssecretaris van Justitie over de invloed van «activistische» collega's. (Ingezonden 13 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31156
</item>
         <item attribuut="Inhoud">Vragen naar aanleiding van het artikel 'Coup mislukt' in de Accountant van januari 2008.</item>
         <item attribuut="Rubriek">Bedrijfsleven en industrie (Accountancy en administratie)</item>
         <item attribuut="Trefwoorden">Accountants</item>
         <item attribuut="Vindplaats">Kamervragen met antwoord 2007-2008, nr. 1585, Tweede Kamer</item>
         <item attribuut="Vraagnr_bij_indiening">2070811540</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
            <persoon partij="PvdA">Heerts</persoon>
            <persoon partij="VVD">Teeven</persoon>
         </item>
         <item attribuut="Datum_reaktie">2008-03-07</item>
         <item attribuut="Datum_indiening">2008-02-13</item>
         <item attribuut="Document-id">KVR31156</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3207" allpagenumbers="3207 3208" vetnummer="2070811540" code="0708tkkvr1585" lopendefooter="Tweede Kamer, vergaderjaar 2007–2008, Aanhangsel" filenaam="KVR31156" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1585" onderwerp="" indiendatum="2008-02-13">
         <vrager partij="CDA" oorsprong="parlement">Van Vroonhoven-Kok</vrager>
         <vrager partij="PvdA" oorsprong="parlement">Heerts</vrager>
         <vrager partij="VVD" oorsprong="parlement">Teeven</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2008-03-7">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Coup mislukt»? <voetnoot nummer="1"/>
      </vraag>
      <vraag nummer="2">Wat vindt u van het voorstel van de grote en middelgrote kantoren om met een wetswijziging te komen die de invloed van «activistische» collega’s moet verkleinen? </vraag>
      <vraag nummer="3">Wat vindt u van het voornemen van de grote kantoren om het uitschrijven van vergaderingen moeilijker te maken? Wordt hiermee niet inbreuk gemaakt op de grondrecht van vereniging van kantoren die aangesloten zijn bij het Koninklijk Nederlands Instituut van Registeraccountants (NIVRA)? </vraag>
      <vraag nummer="4">Deelt u de zorg over het ontstaan van een schisma tussen accountants bij de grote kantoren en de accountants bij de kleine kantoren? </vraag>
      <vraag nummer="5">Deelt u de mening dat het NIVRA, een publiekrechtelijke bedrijfsorganisatie, de belangen van alle accountants moet behartigen? Gebeurt dit in uw ogen voldoende? </vraag>
      <vraag nummer="6">Bent u bereid om, gezien uw toezegging gedaan in het debat over de Wet tuchtrechtspraak accountants om ook rekening te houden met de belangen van kleine accountants, het NIVRA aan te spreken op haar gedrag? Zo neen, waarom niet? Zo ja, op welke wijze? </vraag>
      <noten afkomstig="vraag">
         <noot nummer="1">de Accountant, januari 2008</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 4">De ledenvergadering van het NIVRA heeft op 12 december 2007 een motie aangenomen. De motie het bestuur van het NIVRA verzoekt: • Onderzoek te doen naar maatregelen die de kwaliteit van de besluitvorming kunnen waarborgen; • In dit onderzoek in ieder geval de mogelijkheid van een gekozen ledenraad met verordenende bevoegdheid, alsmede uitbreiding van het door de Wet op de register-accountants genoemde minimum aantal leden, te betrekken; • De wetgever in het onderzoek te betrekken, om de consequenties van de vereiste wettelijke aanpassingen te inventariseren en te bespreken; • Het onderzoek uit te voeren in overleg met de vakgroepen en de commissie Governance NIVRA; • De uitkomsten van het onderzoek, voorzien van aanbevelingen, voor te leggen aan de ledenvergadering in december 2008 of eerder indien daar aanleiding toe is. Deze motie is aangenomen met 842 (65%) stemmen voor en 475 (35%) tegen. Tot de voorstanders behoorden ook de Samenwerkende Registeraccountants en Accountants-Administratieconsulenten (SRA). De SRA is een verband van, met name, kleinere accountantskantoren. De steun voor de motie was derhalve afkomstig vanuit zowel kleine, middelgrote als grote accountantskantoren. Ik zie in deze motie en het artikel in de «Accountant» geen aanwijzingen die mij tot het oordeel zouden brengen dat er sprake is van een schisma bij de leden van het NIVRA. Wel is duidelijk dat er binnen het NIVRA leden zijn die actief meedenken over de koers van de beroepsorganisatie. Deze leden hebben het woord kunnen voeren tijdens de ledenvergadering en hebben daar onvoldoende steun verworven voor hun standpunten. Gezien de inhoud van de motie is deze niet specifiek gericht op een beperking van de invloed van zogenaamde «activistische collega’s». De motie houdt in een verzoek tot het verrichten van onderzoek naar maatregelen die de kwaliteit van de besluitvorming op de ledenvergadering kunnen verbeteren. Artikel 8 van de Wet op de registeraccountants (Wra), dat een minimum van 40 leden voorschrijft om onder opgaaf van redenen om een bijeenroeping van de ledenvergadering te verzoeken, stamt uit 1962. Op dat moment waren er bij het NIVRA ongeveer 2000 accountants aangesloten. Inmiddels zijn dat er 14.150. Dat deze toename van het aantal leden aanleiding geeft om het voornoemde aantal van 40 leden na een gemotiveerd verzoek te heroverwegen is voorstelbaar. Van een beperking van het grondrecht van vereniging is geen sprake. De leden van het NIVRA zijn op grond van de Wra van rechtswege lid van het NIVRA. Zij zijn daarmee lid van een openbaar lichaam in de zin van artikel 134 van de Grondwet. De wijze waarop het NIVRA vergadert is in belangrijke mate geregeld in de Wra. Eventuele aanpassingen van de Wra komen pas tot stand nadat de Staten-Generaal daarmee heeft ingestemd. Op deze wijze acht ik de rechten van de leden van het NIVRA geborgd. Overigens staat het de bij het NIVRA aangesloten leden vrij om zelf verenigingen op te richten. Zolang zij echter registeraccountant zijn, zijn zij op grond van de Wra aangesloten bij het NIVRA en onderworpen aan voor registeraccountants geldende wettelijke regels en voorts aan de door de ledenvergadering van het NIVRA vastgestelde verordeningen. Het bestuur van het NIVRA heeft mij gemeld het door haar ledenraad verlangde onderzoek te zullen verrichten. De Minister van Financiën is de verantwoordelijke bewindspersoon voor de Wra. Overleg over de wenselijkheid van een aanpassing van de Wra zal met het ministerie van Financiën plaatsvinden. </antwoord>
      <antwoord nummer="5 en 6">Zoals hierboven gesteld geven de motie en het artikel mij geen aanleiding om kanttekeningen te plaatsen bij de wijze waarop het NIVRA invulling geeft aan haar wettelijke taak tot het behartigen van het gemeenschappelijk belang van registeraccountants. Nu ik geen aanleiding zie om kanttekeningen te plaatsen bij het functioneren van het NIVRA, ontbreekt daarmee de noodzaak om het NIVRA aan te spreken op haar gedrag. </antwoord>
      <noten afkomstig="antwoord"/>
   </antwoorden>
</kvr>
