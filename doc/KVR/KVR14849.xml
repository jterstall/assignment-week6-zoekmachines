<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Justitie over kinderen in een jeugdgevangenis. (Ingezonden 7 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14849
</item>
         <item attribuut="Inhoud">Vragen naar aanleiding van berichtgeving in onder meer Trouw van 5 december 2001 over kinderen van 10 en 11 jaar oud die in een justitiële jeugdinrichting zitten. Deze vragen dienen in aanvulling op eerdere vragen terzake van de Tweede-Kamerleden Kant en De Wit, ingezonden 7 december 2001 (Aanhangel van de Handelingen II, 2001-2002, 453).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gevangeniswezen Jeugdwelzijn</item>
         <item attribuut="Vindplaats">Kamervragen met antwoord 2001-2002, nr. 458, Tweede Kamer</item>
         <item attribuut="Vraagnr_bij_indiening">2010203360</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-12-28</item>
         <item attribuut="Datum_indiening">2001-12-07</item>
         <item attribuut="Document-id">KVR14849</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="961" allpagenumbers="961 962" vetnummer="2010203360" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14849" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="458" onderwerp="" indiendatum="2001-12-7">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-12-28">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Waarom zitten kinderen van 10 en 11 jaar in een jeugdinrichting? Welke overwegingen liggen hieraan ten grondslag? </vraag>
      <vraag nummer="2">Op grond van welke wettelijke regelgeving kunnen kinderen onder de twaalf geplaatst worden in een justitiële jeugdinrichting? Hoeveel kinderen worden jaarlijks – noodgedwongen – geplaatst in een justitiële jeugdinrichting? </vraag>
      <vraag nummer="3">Bent u van mening dat het plaatsen van kinderen, jonger dan 12 jaar, in justitiële inrichtingen strijdig kan zijn met het VN-Verdrag inzake de Rechten van het Kind? Zo neen, waarom niet? </vraag>
      <vraag nummer="4">Is de reden van het plaatsen van kinderen in een justitiële jeugdinrichting het tekort aan plaatsen in de gesloten behandelcentra? Zo ja, welke maatregelen gaat u treffen om op korte termijn het aantal plaatsen uit te breiden? </vraag>
      <vraag nummer="5">Op welke wijze wordt voor deze kinderen onderwijs geregeld? Zijn de justitiële inrichtingen toegerust om kinderen jonger dan 12 jaar onderwijs en hulpverlening te verschaffen? </vraag>
      <noten afkomstig="vraag">
         <noot nummer="1" datum="2001-12-5" bron="Het tijdschrift 0-25, met verschijningsdatum d.d. 6 december en Trouw,">Het tijdschrift 0-25, met verschijningsdatum d.d. 6 december en Trouw,, 5 december 2001</noot>
      </noten>
   </vragen>
   <toelichting>Deze vragen dienen in aanvulling op eerdere vragen terzake van de leden Kant en De Wit. </toelichting>
   <antwoorden aantal="5">
      <antwoord nummer="1" voetnoot="1">Incidenteel worden jeugdigen onder de 12 jaar geplaatst in een justitiële jeugdinrichting. In een justitiële jeugdinrichting worden jeugdigen geplaatst zowel op strafrechtelijke als op civielrechtelijke titel. Deze kinderen hebben met elkaar gemeen, dat ambulante of residentiële hulpverlening niet (meer) werkt, waardoor een door de kinderrechter aangestelde gezinsvoogd in het kader van een ondertoezichtstelling een machtiging gesloten plaatsing heeft moeten aanvragen. Het kind krijgt in deze procedure een advocaat toegewezen. In deze gevallen is er steeds sprake van dermate ernstige gedragsproblemen van het kind dat de kinderrechter een machtiging tot een gesloten plaatsing in een justitiële jeugdinrichting heeft verleend. Verantwoordelijk voor de plaatsing van het kind in een gesloten inrichting is de aangestelde gezinsvoogd. Zie voorts de beantwoording van vraag 2. <voetnoot nummer="1"/>
      </antwoord>
      <antwoord nummer="2">Op grond van de bepalingen in het Burgerlijk Wetboek kan een jeugdige onder toezicht worden gesteld of kan de kinderrechter de voogdij opdragen aan een voogdij-instelling (art. 1:254 resp. 1:302 BW). In beide situaties kan, wanneer dit noodzakelijk is in het belang van de verzorging en opvoeding van de minderjarige of tot onderzoek van diens geestelijke of lichamelijke gesteldheid, de kinderrechter de (gezins)voogdij-instelling machtigen de minderjarige uit huis te plaatsen (art. 1:261 resp. 1:305 BW). Voor plaatsing in een gesloten inrichting (een gesloten inrichting is in de praktijk steeds een justitiële jeugdinrichting) is een uitdrukkelijk daartoe strekkende machtiging van de kinderrechter nodig (art 1:261, derde lid, resp. 1:305, derde lid, BW). Criterium hierbij is of sprake is van ernstige gedragsproblemen. Deze maatregelen kunnen worden toegepast op de minderjarige dus ook ten aanzien van «12-minners». De justitiële jeugdinrichtingen zijn volgens de Beginselenwet justitiële jeugdinrichtingen (artikelen 9 en 10) bestemd voor de opname van zowel jeugdigen die op strafrechtelijke titel moeten worden ingesloten als voor jeugdigen die op civielrechtelijke titel in een inrichting moeten worden geplaatst. Jeugdigen die op strafrechtelijke titel worden ingesloten in een justitiële jeugdinrichting zijn steeds 12 jaar of ouder, omdat daar de grens voor de toepassing van het strafrecht ligt. Een nadere grens voor de civielrechtelijk geplaatste jeugdigen is niet gesteld. Daarmee is het juridisch mogelijk dat een minderjarige van 10 jaar in een justitiële jeugdinrichting verblijft. In de periode januari tot 11 december 2001 zijn 10 kinderen van 10 en 11 jaar in een justitiële jeugdinrichting geplaatst </antwoord>
      <antwoord nummer="3">Het plaatsen van minderjarigen jonger dan 12 jaar in een justitiële jeugdinrichting is niet in strijd met het VN-Verdrag voor de Rechten van het Kind. Het verdrag rept niet over een leeftijdsgrens waaronder kinderen opgenomen mogen worden in een gesloten setting, noch over de samenplaatsing van jeugdigen die op strafrechtelijke titel of civielrechtelijke titel worden opgenomen. Nu de plaatsing wettelijk is geregeld en daaraan steeds een nadrukkelijke beslissing van de rechter ten grondslag ligt is voldoende zorgvuldig gehandeld. Voor een uitvoerige behandeling van de relatie tussen verdragsrechtelijke vereisten en de regels uit de Beginselenwet justitiële jeugdinrichtingen verwijs ik naar paragraaf 2c van de memorie van toelichting bij het toenmalige wetsvoorstel. </antwoord>
      <antwoord nummer="4">Naar het oordeel van de kinderrechter was de problematiek van de kinderen van dien aard dat plaatsing in een justitiële jeugdinrichting geïndiceerd was en heeft hij een machtiging gesloten plaatsing verleend. Zoals bekend bestaan de justitiële jeugdinrichtingen met normale beveiliging (gesloten) uit opvanginrichtingen en behandelinrichtingen. In de justitiële jeugdinrichting krijgen de jeugdigen een behandeling gericht op de persoon van de jeugdige. Ik heb geen aanwijzingen dat het tekort aan plaatsen in de GGZ-sector de reden vormde voor plaatsing in een justitiële jeugdinrichting. </antwoord>
      <antwoord nummer="5">Artikel 52 van de Beginselenwet justitiële jeugdinrichtingen geeft aan dat de jeugdigen die in de inrichting verblijven verplicht zijn om onderwijs te volgen. In de justitiële jeugdinrichtingen wordt over het algemeen ZMOK-basisonderwijs gegeven. Kinderen die daarvoor geschikt zijn kunnen in aanmerking komen voor VSO-voortgezet onderwijs. Voor iedere jeugdige, dus ook voor de kinderen die jonger zijn dan 12 jaar, wordt bij binnenkomst in de inrichting een individueel scholingstraject opgesteld. De justitiële jeugdinrichtingen kunnen dus aan de onderhavige doelgroep onderwijs verschaffen. De hulpverlening die deze kinderen nodig hebben, verschilt in het algemeen niet van de hulpverlening aan kinderen die iets ouder zijn dan 12 jaar. Er is tijdens een verblijf van deze kinderen regelmatig contact tussen de inrichting en de verantwoordelijke gezinsvoogd over de gewenste hulpverlening. Zonodig wordt ook gespecialiseerde hulpverlening van buiten ingeroepen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 016" documentnummer="3" documentjaargang="1997-1998">Kamerstuk 26 016, nr. 3, vergaderjaar 1997–1998</noot>
      </noten>
   </antwoorden>
</kvr>
