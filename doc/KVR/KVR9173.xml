<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Apostolou (PvdA) aan de minister van Sociale Zaken en Werkgelegenheid en de minister van Justitie over de subsidiëring van coffeeshops. (Ingezonden 26 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9173
</item>
         <item attribuut="Inhoud">Betreft onderzoek van het ministerie van SZW naar de subsidiëring van coffeeshops, het verschillende beleid van de arbeidsvoorziening t.a.v. de vervulling van vacatures voor coffeshops, het door de gemeenten verschillend gevoerde beleid t.a.v. coffeshops en opsporing van cannabisproducenten.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding) Criminaliteit en openbare orde (Drugsbestrijding)</item>
         <item attribuut="Trefwoorden">Softdrugs Subsidies Werkloosheidsbestrijding</item>
         <item attribuut="Vindplaats">Kamervragen met antwoord 1998-1999, nr. 1198, Tweede Kamer</item>
         <item attribuut="Vraagnr_bij_indiening">2989908510</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Apostolou</persoon>
         </item>
         <item attribuut="Datum_reaktie">1999-04-16</item>
         <item attribuut="Datum_indiening">1999-02-26</item>
         <item attribuut="Document-id">KVR9173</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2455" allpagenumbers="2455 2456" vetnummer="2989908510" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9173" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1198" onderwerp="" indiendatum="1999-02-26">
         <vrager partij="PvdA" oorsprong="parlement">Apostolou</vrager>
         <vraagt-aan>de minister van Sociale Zaken en Werkgelegenheid en de minister van Justitie</vraagt-aan>
      </vraagdata>
      <antwoorddata antwoorddatum="1999-04-16">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het dat de minister van Sociale Zaken en Werkgelegenheid de subsidiëring van coffeeshops serieus gaat onderzoeken? Zo ja, kan de minister van Sociale Zaken en Werkgelegenheid aangeven wat de betekenis en de reikwijdte van deze uitspraak is? Zo neen, hoe luidde de reactie van de minister dan wel en wat bedoelde hij daarmee? <voetnoot nummer="1"/>
      </vraag>
      <vraag nummer="2">Wat is het oordeel van de minister van Sociale Zaken en Werkgelegenheid over het verschillende beleid dat gevoerd wordt door de arbeidsvoorziening t.a.v. de vervulling van vacatures t.b.v. coffeeshops? Is de minister van plan de uniformering van het beleid op dit punt te bevorderen? Welke stappen gaat hij daartoe ondernemen? </vraag>
      <vraag nummer="3">Wat is uw oordeel van de minister van Justitie over het door de gemeenten verschillend gevoerde beleid ten aanzien van de coffeeshops? </vraag>
      <vraag nummer="4">Hoe gaat de minister van Justitie om met de cannabisproducenten? Is het beleid dat op dit moment wordt gevoerd gebonden aan landelijke richtlijnen? Zo neen, hoe wil de minister van Justitie een samenhangend beleid op dit punt voeren? </vraag>
      <noten afkomstig="vraag">
         <noot nummer="1" datum="1999-02-20" bron="Volkskrant">Volkskrant, 20 februari 1999</noot>
      </noten>
   </vragen>
   <antwoorden aantal="4">
      <antwoord nummer="1">Naar aanleiding van berichten in de media over gesubsidieerde arbeid in coffeeshops in de gemeente Leeuwarden heb ik laten nagaan in hoeverre gesubsidieerde arbeid wordt gerealiseerd in coffeeshops of in andere bedrijven die een relatie hebben met de verkoop van softdrugs. Tevens heb ik laten nagaan van welke regelingen voor gesubsidieerde arbeid gebruik wordt gemaakt. Hieruit is gebleken dat het in Leeuwarden in het verleden ging om gesubsidieerde arbeid in het kader van de inmiddels ingetrokken Jeugdwerkgarantiewet en in het kader van het inmiddels ingetrokken «Tijdelijk besluit subsidiëring experimenten activering uitkeringsgelden». Thans gaat het in Leeuwarden nog om één dienstbetrekking in het kader van de Wet Inschakeling Werkzoekenden (WIW) bij het Platform Cannabisondernemingen Friesland. Ook in andere delen van het land is, zo is mij gebleken, slechts een enkele keer sprake van gesubsidieerde arbeid in coffeeshops of in andere bedrijven die een relatie hebben met de verkoop van softdrugs. De WIW biedt de gemeenten een aantal instrumenten om de afstand tot de arbeidsmarkt te verkleinen van werkloze jongeren, langdurig werklozen en uitkeringsgerechtigden. Bij het toepassen van deze instrumenten heeft de gemeente uiteraard de plicht om na te gaan of de toepassing in een concreet geval daadwerkelijk bijdraagt aan de verbetering van de kansen van betrokkene op de arbeidsmarkt. Het zal duidelijk zijn dat het opdoen van werkervaring in een omgeving waar betrokkene direct in aanraking komt met het plegen van strafbare feiten, ook als deze worden gedoogd, daar niet toe bijdraagt. Een en ander is uit hoofde van artikel 2 WIW ter beoordeling aan de gemeente. De gemeente Leeuwarden heeft mij laten weten dat het beleid terzake van plaatsingen in als riskant aan te merken ondernemingen is vastgelegd in de gemeentelijke kadernota WIW. Daarin is vastgelegd dat de afweging van de wenselijkheid van bepaalde vormen van bedrijvigheid geschiedt bij de vergunningverlening en de vaststelling van bestemmingsplannen en in het kader van het toezicht op de naleving van de gestelde voorwaarden. </antwoord>
      <antwoord nummer="2">In artikel 69, derde lid, van de Arbeidsvoorzieningswet 1996 is vastgelegd dat iedere werkgever het recht heeft zijn vacatures te laten registreren bij de Arbeidsvoorzieningsorganisatie. Arbeidsvoorziening voert geen eigenstandig beleid waar het gaat om het registreren van vacatures bij coffeeshops in de verschillende gemeenten. Nadere stappen acht ik niet noodzakelijk. </antwoord>
      <antwoord nummer="3">Het coffeeshopbeleid is verwoord in de Drugsnota uit 1995 van de toenmalige regering en de in aansluiting daarop aangepaste richtlijnen van het Openbaar Ministerie. De lokale autoriteiten geven aan dat beleid een nadere invulling. </antwoord>
      <antwoord nummer="4">In dit verband gelden de landelijke Richtlijnen voor het opsporings- en strafvorderingsbeleid inzake strafbare feiten van de Opiumwet van het Openbaar Ministerie, inwerkingtreding op 1 oktober 1996. Op grond van deze richtlijnen wordt prioriteit toegekend aan de opsporing en vervolging van bedrijfsmatige teelt van cannabis. In deze richtlijnen zijn in bijlage C indicatoren voor het vaststellen van bedrijfsmatig handelen met betrekking tot de teelt van cannabis opgenomen. </antwoord>
      <noten afkomstig="antwoord"/>
   </antwoorden>
</kvr>
