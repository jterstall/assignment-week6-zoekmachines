<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over terbeschikkingstelling bij illegalen. (Ingezonden 24 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12844
</item>
         <item attribuut="Inhoud">Vragen over het niet uitvoeren van TBS als strafmaatregel tegen illegalen. (Volkskrant, 22 november 2000).</item>
         <item attribuut="Rubriek">Strafrecht en strafprocesrecht (Straffen) Welzijn (Vreemdelingen en asielzoekers)</item>
         <item attribuut="Trefwoorden">TBS Vreemdelingen</item>
         <item attribuut="Vindplaats">Kamervragen met antwoord 2000-2001, nr. 450, Tweede Kamer</item>
         <item attribuut="Vraagnr_bij_indiening">2000102850</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-12-22</item>
         <item attribuut="Datum_indiening">2000-11-24</item>
         <item attribuut="Document-id">KVR12844</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="933" allpagenumbers="933 934" vetnummer="2000102850" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12844" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="450" onderwerp="" indiendatum="2000-11-24">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-12-22">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Is het waar dat het openbaar ministerie bij illegalen niet langer een maatregel van terbeschikkingstelling kan vorderen? <voetnoot nummer="1"/>Zo ja, is dat niet strijdig met de brief van de staatssecretaris van 20 april van dit jaar <voetnoot nummer="2"/>, waarin hij wel de ruimte laat voor TBS-vorderingen, zij het zo beperkt mogelijk? </vraag>
      <vraag nummer="2">Acht u het niet principieel onjuist dat een delinquent die ontoerekeningsvatbaar is toch wordt behandeld als ware hij toerekeningsvatbaar, en daardoor wordt bestraft voor iets dat hem niet (volledig) is aan te rekenen? Betekent deze richtlijn niet een ondermijning van het uitgangspunt en de doelstelling van TBS? </vraag>
      <vraag nummer="3">Acht u het denkbaar dat de rechter, als hij gehoor zou geven aan het signaal dat TBS niet langer bedoeld is voor illegalen, verdachten vrij spreekt omdat zij vanwege hun ontoerekeningsvatbaarheid niet in aanmerking komen voor gevangenisstraf? Zo ja, realiseert u zich het gevaar van recidive? </vraag>
      <vraag nummer="4">Is deze richtlijn mede ingegeven door de wens de illegaal te kunnen overdragen aan het herkomstland, ook als daar geen TBS-voorzieningen zijn? Zo ja, bent u van mening dat een overdracht verantwoord is, als een noodzakelijke behandeling ontbreekt? Zo ja, is dit niet strijdig met uw uitgangspunten in het vreemdelingenrecht? </vraag>
      <vraag nummer="5">Deelt u de mening dat psychiatrische zorg in detentie behoort tot de medische zorg zoals bedoeld in de brief van de minister van Volksgezondheid, Welzijn en Sport van 11 februari 2000? Zo ja, is het dan niet onjuist om illegalen in detentie deze zorg te onthouden? </vraag>
      <vraag nummer="6">Deelt u de mening dat het bieden van psychiatrische zorg en maatschappelijke begeleiding de kans op recidive kan verkleinen? Zo ja, bent u dan niet bevreesd dat het onthouden van deze voorzieningen aan gedetineerde illegalen die technisch niet verwijderbaar zijn het risico van recidiveren zal vergroten? </vraag>
      <vraag nummer="7">Bent u bereid om psychiatrische zorg aan illegalen in detentie te bieden, eventueel vanuit de extra gelden die in de begroting van 2001 zijn gereserveerd voor behandeling van gedetineerden? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-11-22" bron="Volkskrant">Volkskrant, 22 november 2000</noot>
         <noot nummer="2">Zie kamerstuk 19 637 nr. 523</noot>
         <noot nummer="3">Zie kamerstuk 19 637 nr. 505</noot>
      </noten>
   </vragen>
   <antwoorden aantal="7">
      <antwoord nummer="1">Volgens de nieuwe aanwijzing «TBS bij vreemdelingen» wordt als uitgangspunt gehanteerd dat «waar mogelijk en verantwoord» geen TBS wordt gevorderd bij vreemdelingen zonder verblijfstitel die hoogst waarschijnlijk uit Nederland zullen worden verwijderd nadat zij hun straf hebben ondergaan. De woorden «waar mogelijk en verantwoord» bieden dus ruimte om in het individuele geval toch TBS te vorderen. Er is daarom geen strijdigheid met de genoemde brief van de staatssecretaris. De nieuwe aanwijzing wijkt op het punt van terughoudendheid bij het vorderen van TBS bij vreemdelingen overigens niet af van de richtlijn van 1 augustus 1983. Het gaat om de voortzetting van een reeds vele jaren bestaand beleid. </antwoord>
      <antwoord nummer="2">De aanwijzing beoogt niets te veranderen aan het wettelijke uitgangspunt dat bij volledig ontoerekeningsvatbaren geen straf kan worden opgelegd (artikel 39 Wetboek van Strafrecht). Bij volledige ontoerekeningsvatbaarheid kan de rechter beslissen de pleger van het strafbaar feit in een psychiatrisch ziekenhuis te plaatsen indien hij een gevaar is voor zichzelf, voor anderen, of voor de algemene veiligheid van personen of goederen (artikel 37 Wetboek van Strafrecht). Wanneer de maatschappij beveiliging dat vereist, kan de rechter in geval van ernstige (gewelds)delicten en gevaar voor herhaling bij geheel of verminderd toerekeningsvatbare delinquenten ook TBS met bevel tot verpleging opleggen (artikel 37b Wetboek van Strafrecht). Zoals in het antwoord op vraag 1 is gezegd, is daarvoor ruimte. De aanwijzing is dus niet strijdig met het uitgangspunt en de doelstelling van de TBS. </antwoord>
      <antwoord nummer="3">Zoals bij het antwoord op vraag 2 is aangegeven, kan de rechter los van de vraag of betrokkene illegaal in ons land is een ontoerekeningsvatbare delinquent die een gevaar vormt voor de maatschappij in een psychiatrisch ziekenhuis plaatsen of TBS met bevel tot verpleging opleggen. De rechter behoeft dus niet vrij te spreken, met het daarmee gepaard gaande risico van recidive. </antwoord>
      <antwoord nummer="4">Nee. Het uitgangspunt in de aanwijzing is ingegeven door het feit dat de behandeling van een vreemdeling die na de tenuitvoerlegging van de TBS Nederland zal moeten verlaten, zeer problematisch is. Een belangrijke factor hierbij is, naast de taal- en cultuurbarrière, dat een behandeling in het kader van TBS met bevel tot verpleging slechts zinvol is indien deze is gericht op een geleidelijke terugkeer in de Nederlandse maatschappij. Een essentieel onderdeel van de behandeling is dan ook het progressief toekennen van bewegingsvrijheid. Aan vreemdelingen van wie vaststaat dat zij Nederland na het einde van de maatregel moeten verlaten wordt echter geen verlof verleend. Mede hierdoor loopt de behandeling veelal vast. Het verdient dan ook de voorkeur om te bezien of een overname van de strafvervolging van de illegale vreemdeling of, indien aan hem inmiddels een TBS-maatregel is opgelegd, een overname van de tenuitvoerlegging daarvan door het land van herkomst mogelijk en verantwoord is. De Minister van Justitie beoordeelt of een overdracht van strafvervolging, naar aanleiding van een met redenen omkleed voorstel daartoe van de officier van justitie, in het belang van een goede rechtsbedeling gewenst is (artikel 552t Wetboek van Strafvordering). Voor de overdracht van de tenuitvoerlegging van een TBS-maatregelis het noodzakelijk dat het land waaraan wordt overgedragen een soortgelijke maatregel kent. Om de kennis hierover bij de justitiële autoriteiten te verbeteren, wordt momenteel, in het kader van de Raad van Europa, informatie verzameld over de wettelijke regelingen en praktische mogelijkheden van de verschillende lidstaten om maatregelen, opgelegd aan geestelijk gestoorde delinquenten, ten uitvoer te leggen. Deze informatie wordt neergelegd in een «manual», die naar verwachting voorjaar 2001 gereed zal zijn. Doordat in het individuele geval kan worden overwogen of er bijzondere redenen zijn die zich verzetten tegen uitzetting, kan worden voorkomen dat personen bij wie behandeling noodzakelijk is, worden uitgezet zonder uitzicht op behandeling in het land van herkomst. Er is daarom geen strijdigheid met het vreemdelingenrecht. </antwoord>
      <antwoord nummer="5">Zoals de minister van Volksgezondheid, Welzijn en Sport mede namens mij aan de Kamer berichtte in antwoord op de vragen van mevrouw Halsema over psychiatrische hulp aan illegalen (nummer 000100780), valt psychiatrische behandeling onder medische zorg. In dat antwoord is duidelijk gesteld dat er geen sprake van is dat illegalen in detentie de noodzakelijke medische zorg wordt onthouden. </antwoord>
      <antwoord nummer="6">Ja. Zoals in het antwoord op de voorgaande vragen al is gesteld, is er geen sprake van dat illegalen in detentie de noodzakelijke zorg wordt onthouden. Voor het overige verwijs ik naar het eerder genoemde antwoord van de minister van Volksgezondheid, Welzijn en Sport op de vragen over psychiatrische hulp aan illegalen. </antwoord>
      <antwoord nummer="7">Zoals uit de voorgaande antwoorden blijkt, is het een misvatting als zou er geen psychiatrische zorg aan illegalen in detentie worden gegeven. De in de vraag genoemde gelden zullen ook voor deze groep worden ingezet. </antwoord>
      <noten afkomstig="antwoord"/>
   </antwoorden>
</kvr>
