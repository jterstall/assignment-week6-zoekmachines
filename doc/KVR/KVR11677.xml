<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schreijer-Pierik (CDA) aan de minister van Volkshuisvesting, Ruimtelijke Ordening en Milieubeheer over openstelling van de Europese binnengrenzen voor afval. (Ingezonden 20 april 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11677
</item>
         <item attribuut="Inhoud">Vragen naar aanleiding van een artikel in NRC van 7 april 2000, over de (financiële) consequenties voor afvalverwerkingsbedrijven in Nederland als over een aantal jaren de Europese binnengrenzen voor een deel van het afval opengaan.</item>
         <item attribuut="Rubriek">Bouw (Aanbestedingen) Internationale betrekkingen (Europese Unie) Milieu (Afvalverwerking)</item>
         <item attribuut="Trefwoorden">Aanbestedingen Afvalverwerking Europese integratie</item>
         <item attribuut="Vindplaats">Kamervragen met antwoord 1999-2000, nr. 1264, Tweede Kamer</item>
         <item attribuut="Vraagnr_bij_indiening">2990010230</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2000-05-16</item>
         <item attribuut="Datum_indiening">2000-04-20</item>
         <item attribuut="Document-id">KVR11677</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2833" allpagenumbers="2833 2834" vetnummer="2990010230" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11677" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1264" onderwerp="" indiendatum="2000-04-20">
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-05-16">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het krantenartikel <voetnoot nummer="1"/>met de titel: «Strop afval dreigt voor gemeenten», waarin wordt gesteld dat de Nederlandse gemeenten een financieel risico lopen van jaarlijks ongeveer 250 miljoen gulden, als over enkele jaren de Europese binnengrenzen voor een deel van het afval opengaan? </vraag>
      <vraag nummer="2">Hoe groot acht u de kans op een financiële strop voor de gemeenten? </vraag>
      <vraag nummer="3">Vindt u dat de kans bestaat dat bij het opengaan van de grenzen een deel van het afval niet in Nederlandse Verbrandings Installaties (AVI’s) zal worden verwerkt, maar verwerkt zal worden in Europese landen die op dat moment goedkopere tarieven hanteren? </vraag>
      <vraag nummer="4">Is het te verwachten dat de Europese Commissie binnen enkele maanden met een besluit komt, welk deel van het afval als middel tot nuttige toepassing vrij verhandeld mag worden? Zal het daarbij inderdaad gaan om een kwart van het afvalaanbod? </vraag>
      <vraag nummer="5" voetnoot="2">Houdt u vast aan uw verwachting <voetnoot nummer="2"/>dat pas rond het jaar 2005 sprake kan zijn van open Europese binnengrenzen voor brandbaar afval? </vraag>
      <vraag nummer="6" voetnoot="3">Onderschrijft u de stelling <voetnoot nummer="3"/>dat het opengaan van de nationale grenzen kan leiden tot faillissement van Nederlandse AVI’s, indien milieueisen niet op elkaar zijn afgestemd, en geen sprake is van effectieve harmonisatie van sturende regelgeving (verplichtingen, verboden, belastingen en subsidies)? </vraag>
      <vraag nummer="7">Acht u het aannemelijk dat bij het ontbreken van harmonisatie van milieueisen én/of sturende regelgeving, het bovendien niet langer zeker is dat een substantieel deel van het Nederlandse afval volgens de prioriteitsvolgorde verwerkt wordt? </vraag>
      <vraag nummer="8">Heeft u redenen om aan te nemen dat harmonisatie van milieueisen en sturende regelgeving haalbaar is vóór 2005? Wat is de stand van zaken met betrekking tot harmonisatie op dit moment? </vraag>
      <vraag nummer="9">Welke actie onderneemt u thans om harmonisatie van milieueisen en sturende regelgeving in Europees verband te bevorderen, en welke voornemens heeft u op dit punt? </vraag>
      <noten afkomstig="vraag">
         <noot nummer="1" datum="2000-04-7" bron="NRC">NRC, 7 april 2000</noot>
         <noot nummer="2">Wetsvoorstel Structuur Verwijdering afvalstoffen, Kamerstuk 26 638 nr. 3, pag. 9</noot>
         <noot nummer="3" titel="Afvalmarkt in de branding">E. Dijkgraaf, R.F.T. Aalbers, M. Varkevisser, «Afvalmarkt in de branding», Rotterdam, juni 1999 p. 167 e.v., p. 171 e.v</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3, 6 en 7">Zoals uit het artikel in de NRC van 7 april jl. blijkt, is het Onderzoekscentrum Financieel Economisch Beleid (OCFEB) van de Erasmusuniversiteit op dit moment in mijn opdracht bezig met het onderzoek naar de gevolgen van het opengaan van de nationale grenzen voor afvalstoffen die bestemd zijn voor verwijdering. Het onderzoek moet onder andere in beeld brengen wat de gevolgen zijn voor de doelstellingen van het Nederlandse afvalstoffenbeleid, wat de gevolgen zijn voor de milieudoelstellingen en welke gevolgen de openstelling van de nationale grenzen kan hebben voor de financiële positie van de Nederlandse afvalverbrandingsinstallaties en stortplaatsen, wat de gevolgen zijn voor de doelstellingen van het Nederlandse afvalstoffenbeleid en welke maatregelen nodig zijn om een adequaat Europees afvalstoffenbeheer te garanderen. Het onderzoek is nog gaande en zal medio juli worden afgerond. Het is daarom nu nog te vroeg om een antwoord te geven op de vragen over de mogelijke gevolgen van het opheffen van de landsgrenzen. Mede op basis van de resultaten van dit onderzoek zal in het kader van het Landelijk Afvalbeheersplan een beslissing worden opgenomen over het opengaan van de landsgrenzen. Bij de vaststelling van het Landelijk Afvalbeheersplan wordt de Kamer betrokken. </antwoord>
      <antwoord nummer="4">Bij de besprekingen op Europees niveau over de criteria voor het onderscheid tussen het verbranden van afvalstoffen als handeling van nuttige toepassing en het verbranden van afvalstoffen als handeling van verwijdering, is gebleken dat de opvattingen van de verschillende lidstaten daarover, ver uiteen lopen. Het is de Europese Commissie tot nu toe nog niet gelukt om met een voorstel te komen dat op voldoende ondersteuning kan rekenen. Het is daarom niet goed mogelijk een verantwoorde uitspraak te doen over de termijn waarbinnen de Commissie uiteindelijk met een voorstel daarover komt. Speculaties over de gevolgen voor de Nederlandse avi’s acht ik op dit moment voorbarig. </antwoord>
      <antwoord nummer="5 en 8">In het regeringsstandpunt naar aanleiding van het advies van de Commissie Toekomstige Organisatie Afvalverwijdering (commissie Epema) heeft het Kabinet aangegeven dat het vervallen van de landsgrenzen voor brandbare afvalstoffen schaalvoordelen kan opleveren voor de verwijdering van afvalstoffen door middel van verbranding. Aan het vervallen van de landsgrenzen is echter een aantal voorwaarden verbonden. In de Nota naar aanleiding van het verslag inzake het wetsvoorstel tot wijziging van de Wet milieubeheer (kamerstukken 1999–2000 26 638, nr. 6 pag. 2), waarnaar ik u kortheidshalve wil verwijzen, is een en ander nader uitgewerkt en toegelicht. Op dit punt zal eveneens in het Landelijk Afvalbeheersplan worden teruggekomen. </antwoord>
      <antwoord nummer="9">Nederland speelt een actieve rol wanneer het gaat om harmonisatie van milieu-eisen binnen de EU. Belangrijk in dit verband zijn de recent vastgestelde richtlijn storten en de richtlijn verbranden. De laatste is thans bij het Europees parlement in behandeling en wordt naar verwachting voor eind dit jaar vastgesteld. Voor de komende periode ligt de nadruk (sterk) op het verduidelijken van het onderscheid afvalstof/niet afvalstof en het onderscheid nuttige toepassing/verwijdering. Over het onderscheid afvalstof/niet afvalstof vindt deze maand in Rotterdam op Nederlands initiatief een extra bijeenkomst plaats van het Technisch Aanpassings Comité. Verder zal Nederland de komende tijd op Europees niveau het ontwikkelen van minimumstandaards bij de verwerking van afvalstoffen en de producentenverantwoordelijkheid op de agenda trachten te krijgen. </antwoord>
      <noten afkomstig="antwoord"/>
   </antwoorden>
</kvr>
