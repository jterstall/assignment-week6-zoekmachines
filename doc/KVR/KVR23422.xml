<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over mogelijke gevolgen van blootstelling aan het narcosemiddel Entonox. (Ingezonden 8 juni 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23422
</item>
         <item attribuut="Inhoud">Vragen over het gebruik van het narcosemiddel Entonox op de afdeling verloskunde. Uit een onderzoek blijkt het schadelijk kan zijn in een vroeg stadium van de zwangerschap en kinderen ernstige afwijkingen kunnen krijgen. Ook zou het kunnen leiden tot onvruchtbaarheid bij vrouwen.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Overig)</item>
         <item attribuut="Trefwoorden">Geneesmiddelen Zwangerschap</item>
         <item attribuut="Vindplaats">Kamervragen met antwoord 2004-2005, nr. 2013, Tweede Kamer</item>
         <item attribuut="Vraagnr_bij_indiening">2040515990</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-07-05</item>
         <item attribuut="Datum_indiening">2005-06-08</item>
         <item attribuut="Document-id">KVR23422</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4291" allpagenumbers="4291 4292" vetnummer="2040515990" code="0405tkkvr2013" lopendefooter="Tweede Kamer, vergaderjaar 2004–2005, Aanhangsel" filenaam="KVR23422" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2013" onderwerp="" indiendatum="2005-06-8">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-07-5">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het artikel over het gebruik van het narcosemiddel Entonox in het ziekenhuis Leyenburg, afdeling verloskunde, en de gevolgen hiervan voor 6 baby’s? <voetnoot nummer="1"/>
      </vraag>
      <vraag nummer="2">Bent u op de hoogte van het vertrouwelijke onderzoek van het Nijmeegse Universitair Medisch Centrum St. Radboud waaruit blijkt dat 6 van de 19 baby’s die verpleegkundigen van de afdeling verloskunde van het ziekenhuis Leyenburg tussen 1994 en 2004 kregen, ernstige afwijkingen hebben? Waarom is dit onderzoek vertrouwelijk? Wat is uw mening over dit onderzoek en de bevindingen daarvan? </vraag>
      <vraag nummer="3">Bent u op de hoogte van het onderzoek dat de Inspectie voor de Gezondheidszorg (IGZ) heeft gedaan naar het gebruik van Entonox in ziekenhuizen? Wat was de aanleiding voor de IGZ een onderzoek te doen naar het gebruik van Entonox in ziekenhuizen? Zijn er meldingen gedaan? Klopt het dat de IGZ in oktober 2004 heeft geadviseerd het gebruik van Entonox aan banden te leggen? </vraag>
      <vraag nummer="4">Wat was de aanleiding voor het Nijmeegse Universitair Medisch Centrum St. Radboud een onderzoek te doen naar het gebruik van Entonox in het ziekenhuis Leyenburg? Bent u bereid dit onderzoek naar de Kamer toe te sturen? </vraag>
      <vraag nummer="5">Gaat het hier om een incident in het ziekenhuis Leyenburg, of zijn ook in andere ziekenhuizen verloskundigen en verpleegkundigen blootgesteld aan het narcosemiddel Entonox? Kunnen de gevolgen van het in aanraking komen met dit middel niet alleen tot afwijkingen bij kinderen leiden, maar ook tot onvruchtbaarheid bij vrouwen? </vraag>
      <vraag nummer="6">Kunt u aangeven wat met het onderzoek van de IGZ in 2004 is gedaan? Op welke wijze zijn de ziekenhuizen geïnformeerd? Is er op toegezien dat, na het uitbrengen van dit onderzoek in oktober 2004, de ziekenhuizen ook daadwerkelijk zich hebben gehouden aan de richtlijnen zoals die door de Inspectie zijn opgesteld? Welke sancties staan tegenover het niet nakomen van de richtlijnen van de inspectie inzake het gebruik van Entonox? </vraag>
      <vraag nummer="7">Kunt u aangeven hoe andere landen met het gebruik van dit narcosemiddel omgaan? Is Entonox daar verboden? </vraag>
      <vraag nummer="8">Bent u bereid een grondig onderzoek te laten doen naar het gebruik van Entonox door alle ziekenhuizen in Nederland, en naar het aantal verloskundigen en verpleegkundigen dat tot nu toe aan dit middel is blootgesteld? </vraag>
      <vraag nummer="9">Deelt u de mening dat het hier een ernstig probleem betreft met ernstige gevolgen voor de volksgezondheid en dat de Inspectie hier actief dient op te treden? Zo ja, wat is uw mening over de uitspraak van de Inspecteur-Generaal, de heer Kingma, die van mening is dat het aan de ziekenhuizen is om te bepalen hoe ze met dit probleem moeten omgaan? </vraag>
      <noten afkomstig="vraag">
         <noot nummer="2"/>
         <noot nummer="1" datum="2005-06-4" bron="Algemeen Dagblad">Algemeen Dagblad, 4 juni 2005</noot>
         <noot nummer="2" datum="2005-06-4" bron="Radio 1">Radio 1, 4 juni 2005</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. Het onderzoek is niet openbaar omdat het in opdracht van het ziekenhuis Leyenburg is uitgevoerd. De onderzoekers geven aan dat er – weliswaar op basis van een kleine onderzoekspopulatie – duidelijke aanwijzingen zijn gevonden dat het gebruik van Entonox tot een verhoogd risico op geboorteafwijkingen leidt. Experimenteel wetenschappelijk bewijs voor een direct oorzakelijk verband ontbreekt vooralsnog. </antwoord>
      <antwoord nummer="3">De IGZ heeft op basis van de resultaten van het onderzoek en in overleg met het Ministerie van Sociale Zaken en Werkgelegenheid op 13 oktober 2004 een brief gestuurd naar de directie van alle ziekenhuizen waarin geadviseerd werd het gebruik van Entonox zoveel mogelijk te beperken en bij voorkeur te beëindigen. Hierbij werd aangegeven dat vooral de blootstelling van zwangere werknemers in de door de onderzoekers genoemde gevoelige periode van de zwangerschap in elke situatie waar piekblootstelling kan optreden moet worden vermeden. De IGZ heeft geen eigen onderzoek gedaan. </antwoord>
      <antwoord nummer="4">In juni 2003 werd door een van de medewerksters van de afdeling Verloskunde &amp; Gynaecologie van het ziekenhuis Leyenburg ongerustheid geuit over het aantal verpleegkundigen van de afdeling, dat een kind met een aangeboren afwijking gekregen had in de voorgaande jaren. Na een interne inventarisatie en analyse van het probleem werd in november 2003 door de Raad van Bestuur van het ziekenhuis Leyenburg een verzoek gedaan aan de afdeling Epidemiologie en Biostatistiek van het Universitair Medisch Centrum St. Radboud te Nijmegen om een onderzoek te doen naar de gesignaleerde problematiek. Een verzoek van VWS om het onderzoek te mogen openbaren ligt op dit moment bij het ziekenhuis. Uitsluitsel hierover zal wellicht op korte termijn worden gegeven. Tot dat moment kan ik het onderzoek niet naar de Kamer sturen. </antwoord>
      <antwoord nummer="5">De Nederlandse Vereniging van Ziekenhuizen gaat bij een aantal van haar leden na hoe zij met het narcosemiddel Entonox omgaan. Bij vraag 8 wordt vermeld wat de rol van de Arbeidsinspectie hierbij is. Lachgas, een bestanddeel van Entonox, is opgenomen in de SZW-lijst met voor de voortplanting giftige stoffen. Voor lachgas geldt dat er effecten mogelijk zijn op zowel de vruchtbaarheid als de ontwikkeling van het ongeboren kind. Het is van belang de blootstelling van (zwangere) werknemers aan stoffen zoals Entonox te voorkomen dan wel goed te beheersen. Hiervoor is de werkgever verantwoordelijk. De werkgever dient zijn maatregelen te nemen op basis van een risico-inventarisatie en -evaluatie (RI&amp;E) waarin specifieke aandacht aan lachgas wordt besteed. </antwoord>
      <antwoord nummer="6">Zie ook mijn antwoord op vraag 3. Het is de verantwoordelijkheid van zorginstellingen hoe zij met dit advies omgaan. </antwoord>
      <antwoord nummer="7">Uit onder meer Amerikaans onderzoek is al jaren geleden gebleken dat lachgas indirect negatieve effecten op zaadcellen, rode bloedcellen en foetussen kan hebben. Of de resultaten van het Amerikaanse onderzoek in andere landen tot extra veiligheidsmaatregelen of zelfs verboden hebben geleid is mij niet bekend. </antwoord>
      <antwoord nummer="8">In vervolg op de brief van oktober (zie vraag 3) heeft het Ministerie van Sociale Zaken en Werkgelegenheid in december 2004 (na afstemming met betrokken beroepsgroepen) een brief gestuurd, zowel naar diverse relevante afdelingen in de ziekenhuizen als naar betrokken beroepsgroepen. Hierin is dezelfde – maar nog meer toegelichte – waarschuwing als de bij vraag 3 genoemde brief naar de directie van de ziekenhuizen opgenomen. Verder wordt in deze brief aandacht besteed aan het veilig werken, de bestaande Arbo-regels over het werken met dergelijke stoffen (waarin onder meer het gebruik van alternatieve middelen en als dat niet kan welke beheersmaatregelen kunnen worden getroffen) en het voorlichtingsmateriaal dat in de Arbo-convenanten met de (academische en algemene) ziekenhuizen is ontwikkeld. Als vervolg op deze brief zal de Arbeidsinspectie binnenkort schriftelijk de ziekenhuizen gaan vragen of en hoe deze Entonox gebruiken. Deze informatie zal tevens worden gebruikt bij het reeds geplande inspectieproject in ziekenhuizen dat in 2006 van start zal gaan en een vervolg is op het in 2002 gehouden project naar onder meer inhalatie anesthetica (narcosegassen) en cytostatica (kankerremmende geneesmiddelen) in ziekenhuizen. </antwoord>
      <antwoord nummer="9">Het is een ernstig probleem voor de gezondheid van de werknemers. Het is primair de verantwoordelijkheid van de werkgever om voor de veiligheid van de eigen werknemers zorg te dragen. In het geval van ziekenhuizen is het niet anders dan bij andere instellingen, organisaties of bedrijven. De uitspraak van de Inspecteur-generaal voor de Gezondheidszorg is hiermee in lijn. </antwoord>
      <noten afkomstig="antwoord"/>
   </antwoorden>
</kvr>
