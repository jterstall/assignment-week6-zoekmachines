<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de staatssecretarissen van Justitie en Buitenlandse Zaken over de uitgezette Iraanse asielzoeker Reza A. (Ingezonden 20 juni 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1608
</item>
         <item attribuut="Rubriek">Strafrecht en strafprocesrecht (Uitlevering) Welzijn (Vreemdelingen en asielzoekers)</item>
         <item attribuut="Trefwoorden">Uitleveringen Vluchtelingen</item>
         <item attribuut="Vindplaats">Kamervragen met antwoord 1994-1995, nr. 960, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1995-06-26</item>
         <item attribuut="Datum_indiening">1995-06-20</item>
         <item attribuut="Document-id">KVR1608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1963" allpagenumbers="1963 1964" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="960" onderwerp="" indiendatum="1995-06-20">
         <vrager partij="D66" oorsprong="parlement">Dittrich</vrager>
         <vraagt-aan>de staatssecretarissen van Justitie en Buitenlandse Zaken</vraagt-aan>
      </vraagdata>
      <antwoorddata antwoorddatum="1995-06-26">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is de Iraanse asielzoeker Reza A. op zondag 18 juni jl. uitgezet en terstond op het vliegveld van Teheran gearresteerd? </vraag>
      <vraag nummer="2">Is aan de Nederlandse ambassade in Teheran gevraagd op het vliegveld te controleren of de heer Reza A. geen problemen bij zijn terugkeer in Iran zou ondervinden? Zo neen, waarom niet? </vraag>
      <vraag nummer="3">Zijn er andere «monitoring»-afspraken met de Nederlandse ambassade in Teheran gemaakt? Zo ja, welk? Zo neen, waarom niet? </vraag>
      <vraag nummer="4">Indien vraag 1 bevestigend is beantwoord, wat is dan de reden van arrestatie? Is bekend hoe lang de detentie zal gaan duren en of de heer Reza A. in Iran vervolgd zal worden? </vraag>
      <vraag nummer="5">Mocht de reden van arrestatie en eventuele vervolging in het door de heer Reza A. aangevoerde vluchtmotief gelegen zijn (homoseksuele geaardheid), bent u dan bereid om diplomatieke stappen tegen het Iraanse regime te ondernemen en/of op andere wijze te bevorderen dat de heer Reza A. vrijgelaten wordt? </vraag>
      <vraag nummer="6">Heeft het IND in de asielprocedure aan de rechtbank laten weten het vluchtmotief «homoseksuele geaardheid» ongeloofwaardig te achten, omdat het pas in een zeer laat stadium door de heer Reza A. naar voren is gebracht? </vraag>
      <vraag nummer="7" voetnoot="1">Indien ja, hoe verhoudt zich dat tot de beleidsuitspraak van voormalig staatssecretaris Kosto <voetnoot nummer="1"/>: «Toch vind ik het heel aanvaardbaar als pas in een later stadium de homosexuele vluchtredenen worden aangevoerd. Dat is inherent aan de gevoeligheid van het onderwerp. Dat kan en mag geen enkele invloed op de asielaanvraag-procedure hebben...»? </vraag>
      <vraag nummer="8">Kunt u deze vragen vo´o´r dinsdag 27 juni a.s. beantwoorden? </vraag>
      <noten afkomstig="vraag">
         <noot nummer="1" datum="1995-11-2" bron="Gaykrant">Gaykrant, 2 november 1995</noot>
      </noten>
   </vragen>
   <antwoorden aantal="6">
      <antwoord nummer="1">De Iraanse asielzoeker Reza A. is op 18 juni j.l. verwijderd. Bij aankomst op het vliegveld van Teheran is betrokkene door de autoriteiten enige tijd opgehouden in verband met het feit dat er onregelmatigheden in het paspoort waren geconstateerd. </antwoord>
      <antwoord nummer="2">Neen. Er was geen aanleiding te veronderstellen dat betrokkene, anders dan omwille van de gebruikelijke identiteitscontrole, zou worden opgehouden. </antwoord>
      <antwoord nummer="3, 4 en 5">Gelet op de bijzondere aandacht die de verwijdering van betrokkene hier te lande heeft gehad, is door de Nederlandse ambassade een onderzoek ingesteld naar de verblijfplaats van betrokkene. Betrokkene bleek zich inmiddels met zijn ouders te hebben verenigd nadat hem, na betaling van een borgsom, door de Iraanse autoriteiten verdere doorgang was verleend. Betrokkene kan nog wel worden opgeroepen om opheldering te geven over de in het paspoort aangetroffen onregelmatigheden. Er zijn geen indicaties dat hij om andere redenen dan de genoemde onregelmatigheden de aandacht van de Iraanse autoriteiten op zich gevestigd zou hebben. Overigens is betrokkene erop gewezen dat hij, indien noodzakelijk, contact kan opnemen met de Nederlandse ambassade. </antwoord>
      <antwoord nummer="6">De heer Reza A. heeft ruim een jaar in Nederland verbleven en is in de gelegenheid gesteld om zijn asielmotieven naar voren te brengen. Niettemin is hij uit oogpunt van zorgvuldigheid een tweede maal uitgebreid gehoord omtrent zijn asielmotieven, toen betrokkene eerst op de dag waarop hij aanvankelijk zou worden verwijderd aangaf dat de problemen waarover hij tijdens het eerder gehoor had gesproken verband hielden met zijn seksuele geaardheid. Deze had hij niet eerder naar voren durven brengen. De heer Reza A. is op 6 juni 1995 opnieuw gehoord. Tijdens dit tweede interview heeft hij verklaringen afgelegd die door hun innerlijke tegenstrijdigheid als ongeloofwaardig zijn aangemerkt. Gelet hierop en op het feit dat betrokkene destijds op legale wijze Iran is uitgereisd, is het niet aannemelijk dat hij vervolging van de zijde van de autoriteiten te vrezen heeft. Tijdens de behandeling van de voorlopige voorziening heeft de Rechtbank dit standpunt overgenomen. </antwoord>
      <antwoord nummer="7">Gezien het antwoord op vraag 6 kan gesteld worden dat gehandeld is volgens de door mijn ambtsvoorganger in het citaat geschetste handelwijze. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
