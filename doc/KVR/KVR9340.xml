<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de minister van Financiën over informatieverschaffing door beleggingsfondsen. (Ingezonden 22 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9340
</item>
         <item attribuut="Rubriek">Geld (Beleggingen)</item>
         <item attribuut="Trefwoorden">Beleggingen</item>
         <item attribuut="Vindplaats">Kamervragen met antwoord 1998-1999, nr. 1346, Tweede Kamer</item>
         <item attribuut="Vraagnr_bij_indiening">2989910010</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">1999-05-12</item>
         <item attribuut="Datum_indiening">1999-03-22</item>
         <item attribuut="Document-id">KVR9340</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2673" allpagenumbers="2673 2674" vetnummer="2989910010" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9340" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1346" onderwerp="" indiendatum="1999-03-22">
         <vrager partij="CDA" oorsprong="parlement">Wijn</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="12 mei 1999). Zie ook Aanhangsel Handelingen nr. 1154, vergaderjaar 1998–1999.">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Blijkt uit onderzoek van de Vereniging van effectenbezitters (VEB) dat beleggingsfondsen nauwelijks voorlichting en informatie verschaffen aan beleggers over hun strategie, kostenstructuur en doelstelling? </vraag>
      <vraag nummer="2">Deelt u de mening dat – gezien de uitkomsten van dit onderzoek – de doorzichtigheid bij beleggingsfondsen verbeterd moet worden? </vraag>
      <vraag nummer="3">Bent u bereid bovenbeschreven problematiek mee te nemen in het kader van de behandeling financiële integriteit financiële sector? Zo neen, bent u bereid bovenbeschreven problematiek op een andere wijze aan te pakken? Zo ja, op welke wijze? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Naar aanleiding van het onderzoek van de Vereniging van effectenbezitters (VEB) kan niet worden geconcludeerd dat beleggingsfondsen nauwelijks informatie verschaffen aan beleggers over hun strategie, kostenstructuur en doelstelling aangezien beleggingsinstellingen moeten voldoen aan de bij en krachtens de Wet toezicht beleggingsinstellingen (Wtb) gestelde transparantie eisen. De VEB heeft het prospectus en de jaarverslagen van 1997 en 1998 van vijftig beleggingsfondsen getoetst aan een vijftal criteria. Op basis van de criteria is aan de onderzochte beleggingsfondsen een rapportcijfer toegekend. De volgende criteria zijn volgens de VEB relevant voor beleggers in beleggingsfondsen: de duidelijkheid van de doelstelling, de helderheid van de strategie, de verantwoording over het gevoerde beleid, de duidelijkheid van de kostenstructuur en het inzicht in de structuur van het beleggingsfonds. In haar persbericht stelt de VEB dat uit het onderzoek blijkt dat de informatievoorziening en de transparantie van de onderzochte beleggingsfondsen als onvoldoende moet worden gekwalificeerd. De conclusie van de VEB is direct gerelateerd aan de door haar opgevoerde criteria; de score van deze criteria wordt door de VEB bepaald door een (noodzakelijkerwijs) subjectieve invulling van de norm en beoordeling van de beleggingsinstellingen. Dit impliceert dat de uitkomsten met voorzichtigheid dienen te worden betracht. Krachtens de Wtb moeten beleggingsfondsen aan de in die wet, en de daarop gebaseerde regelgeving, gestelde eisen voldoen. Op de naleving van de eisen wordt door DNB toegezien. Deze eisen zijn erop gericht dat beleggers in staat zijn zich een verantwoord oordeel te vormen omtrent het door de beleggingsinstelling gedane aanbod en de daaraan verbonden risico’s. De criteria van de VEB zijn eigen criteria. Een voorbeeld van een verschil tussen de door de VEB gehanteerde norm en hetgeen volgens de Wtb wordt vereist, komt men in het criterium «doelstelling van de beleggingsinstelling» tegen. De VEB acht hier een zekere gespecificeerdheid noodzakelijk (door middel van een benchmark of anderszins kwantificeerbaar), terwijl de Wtb ruimte laat voor een meer algemene doelstelling. Een beleggingsinstelling heeft op grond van de Wtb de vrijheid om haar beleggingsbeleid ruim of strak te formuleren; het is vervolgens aan de belegger om te beslissen of het geformuleerde beleggingsbeleid overeenkomt met zijn eigen visie en keuzes. </antwoord>
      <antwoord nummer="2 en 3" voetnoot="1">De Wet toezicht beleggingsinstellingen en de daarop gebaseerde regelgeving bevatten bepalingen over informatieverstrekking van beleggingsinstellingen aan consumenten. Adequate informatieverschaffing is wezenlijk voor consumenten van financiële diensten. Slechts bij adequate informatieverstrekking kan de consument in eigen verantwoordelijkheid een gedegen afweging maken over de kosten en opbrengsten van een product en over de vraag of het product ook aansluit bij de behoeften. Opgemerkt moet worden dat naast de door de regelgeving verplichte informatie ook andere informatie beschikbaar is voor de belegger waarop hij zijn oordeel over de aanbieding kan baseren, bijvoorbeeld via adviseurs, analisten en productvergelijkingen zoals bijvoorbeeld de VEB uitvoert. Het is de taak van de regelgever om te bevorderen dat de informatie geharmoniseerd wordt gepresenteerd, opdat de belegger in de gelegenheid is aanbiedingen te vergelijken. Op dit moment wordt door het Ministerie van Financiën een analyse verricht van bestaande regelgeving ten aanzien van informatieverstrekking aan consumenten van financiële diensten <voetnoot nummer="1"/>. In deze analyse wordt de gehele financiële sector in samenhang beschouwd. In dit kader wordt ook gekeken of de in en krachtens de Wet toezicht beleggingsinstellingen vereiste informatieverstrekking nog adequaat is. De Tweede Kamer zal naar verwachting deze zomer worden bericht over de uitkomsten van deze analyse en over de mogelijke beleidsimplicaties. Daarnaast heeft DNB aangegeven dat zij thans, in overleg met de bedrijfstak, beziet hoe meer transparantie kan worden bereikt. Daarbij wordt aandacht geschonken aan transparantie terzake van mogelijke belangentegenstellingen alsmede van de kosten- en vergoedingsstructuren. In het licht van het bovenstaande vormt het VEB-onderzoek een waardevolle en interessante bijdrage aan de lopende beleidsinitiatieven omtrent de onder meer door beleggingsinstellingen te betrachten transparantie. </antwoord>
      <noten afkomstig="antwoord">
         <noot nummer="1">Laatstelijk aangekondigd in de op 2 april 1999 aan de Tweede Kamer aangeboden nota inzake de institutionele vormgeving van het toezicht op de financiële marktsector (kamerstuk 26 466, nr. 1, blz. 10)</noot>
      </noten>
   </antwoorden>
</kvr>
