<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden O.P.G. Vos (VVD) en Van Ardenne-van der Hoeven (CDA) aan de staatssecretaris van Landbouw, Natuurbeheer en Visserij over een verbod op palingvissen op het IJsselmeer. (Ingezonden 26 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12437
</item>
         <item attribuut="Inhoud">Vragen over uitvoering van het verbod om een week lang te mogen palingvissen op het IJsselmeer, de wijze waarop het overleg gevoerd is met het visserijbedrijfsleven en over de saneringsregeling.</item>
         <item attribuut="Rubriek">Visserij (Binnenvisserij)</item>
         <item attribuut="Trefwoorden">Binnenvisserij</item>
         <item attribuut="Vindplaats">Kamervragen met antwoord 2000-2001, nr. 102, Tweede Kamer</item>
         <item attribuut="Vraagnr_bij_indiening">2000100290</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">O.P.G. Vos</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2000-10-13</item>
         <item attribuut="Datum_indiening">2000-09-26</item>
         <item attribuut="Document-id">KVR12437</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="207" allpagenumbers="207 208" vetnummer="2000100290" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12437" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="102" onderwerp="" indiendatum="2000-09-26">
         <vrager partij="VVD" oorsprong="parlement">O.P.G. Vos</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-10-13">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u aangeven welke complicaties zich voordoen bij het verbod om een week lang te mogen palingvissen op het IJsselmeer? </vraag>
      <vraag nummer="2">Wat beoogt u met de sluiting te bereiken? </vraag>
      <vraag nummer="3">Heeft u vooruitlopend op het verbod hierover overleg gevoerd met het betrokken visserijbedrijfsleven? Zo neen, waarom niet? Is het verbod tijdig aangekondigd? Zo ja, hoe tijdig? </vraag>
      <vraag nummer="4">Is de saneringsregeling slechts één maand opengesteld geweest? Is nu nog 1,6 miljoen saneergeld beschikbaar? Kunnen ondernemers thans nog gebruik maken van deze saneringsregels? Zo niet, hoe wordt het resterend saneringsgeld ingezet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Bij het bepalen van het handhavingsbeleid heb ik rekening gehouden met het feit dat de vissers enige tijd nodig hebben om hun vistuig uit het water te halen. Om de vissers die tijd te geven hebben de controlerende instanties de eerste dagen slechts waarschuwingen gegeven aan de betrokken vissers. Dit gold niet voor die vissers die welbewust doorgingen met vissen en hun vistuig opnieuw in het water zetten. Gedurende de week hebben 34 vissers het verbod genegeerd, hetgeen heeft geleid tot in totaal 80 processen-verbaal. Vanzelfsprekend heeft dat tot onvrede bij betrokken vissers geleid. Complicaties hebben zich daarbij niet voorgedaan. </antwoord>
      <antwoord nummer="2">De doelstelling van het visserijbeleid ten aanzien van het IJsselmeer is te komen tot een reductie van 50% van de aanwezige capaciteit. De maatregelen die ik het afgelopen jaar heb genomen zijn gericht op het bereiken van dat doel. Op 27 januari 2000 heb ik uw Kamer geïnformeerd over de stand van zaken ten aanzien van de visserij op het IJsselmeer. Bij brief van 4 april 2000 heb ik vervolgens de Kamer geïnformeerd over de afspraken die ik toen heb gemaakt met de Producenten Organisatie IJsselmeer ten aanzien van de inhoud van het visplan. Deze afspraken kwamen hierop neer dat ik bereid was een saneringsregeling te openen teneinde de noodzakelijke 50% reductie van de visserij-inspanning te realiseren. In overeenstemming met de PO IJsselmeer heb ik u toen gemeld dat in het geval op de saneringsregeling niet volledig zou worden ingetekend, ik voor het restant de visserij op het IJsselmeer zou sluiten. Voorafgaande aan de openstelling van de saneringsregeling heb ik de bereidheid om te saneren bij de vissers getoetst met behulp van een voorinschrijving. Op 3 augustus is deze saneringsregeling (Tijdelijke regeling capaciteitsvermindering IJsselmeer 2000) opengesteld, waarvoor ik eenmalig een bedrag van 8,2 miljoen gulden beschikbaar heb gesteld. Het doel van de sluiting is dus om de noodzakelijke afgesproken reductie van visserij-inspanning op het IJsselmeer te bereiken. </antwoord>
      <antwoord nummer="3">Een en andermaal heb ik aangegeven dat indien er onvoldoende deelname aan de regeling zou zijn en de beoogde reductie niet zou worden behaald, het seizoen voor een aanvullende periode zou worden gesloten. Voorts is de sector in de aanvraagperiode wekelijks op de hoogte gehouden van de tussentijdse resultaten van de aanvragen. Tenslotte is na het bekend worden van het eindresultaat van de saneringsregeling overleg gevoerd met de PO IJsselmeer over de berekeningswijze waarop het tekort van 4% zou moeten worden omgezet naar een gesloten periode van een week. Gelet op deze feiten ben ik van oordeel dat de sector op de hoogte was van het feit dat door het Ministerie van LNV maatregelen werden voorbereid om de visserij op het IJsselmeer gedurende een bepaalde periode te sluiten. Op 14 september zijn de vissers hiervan formeel op de hoogte gesteld. De keuze voor de week van 17 september lag in het feit dat het visseizoen voor de schietfuikenvissers op 1 oktober sluit, en dat in de laatste week reeds relatief veel vissers voor de kant lagen in het kader van het visplan, waardoor de beoogde reductie niet zou worden bereikt. </antwoord>
      <antwoord nummer="4">Nadat in de maanden de bereidheid tot deelname was gepeild door middel van een voorinschrijving, is op 28 juli jl. de tijdelijke regeling capaciteitsvermindering IJsselmeervisserij 2000 vastgesteld. Op grond van deze regeling konden IJsselmeervissers in de periode van 3 augustus tot en met 31 augustus aanvragen voor subsidie indienen voor definitieve beëindiging van de visserij dan wel voor de vermindering daarvan. Vóór het vaststellen van de Tijdelijke Regeling capaciteitsvermindering IJsselmeer is aangegeven dat er één aanvraagperiode zou zijn. Ik ben dan ook niet voornemens om tot een herhaalde openstelling over te gaan. </antwoord>
      <noten afkomstig="antwoord"/>
   </antwoorden>
</kvr>
