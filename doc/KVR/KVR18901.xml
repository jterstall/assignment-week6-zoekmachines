<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boelhouwer (PvdA) aan de minister van Verkeer en Waterstaat over mogelijke controle op drugs en medicijnen in het verkeer. (Ingezonden 16 oktober 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18901
</item>
         <item attribuut="Inhoud">Vragen naar aanleiding van een uitzending van het NOS-journaal van 14 oktober 2003 waarin gemeld werd dat het niet-controleren op drugs en medicijnen in het verkeer strijdig zou zijn met het advies van deskundigen die zeggen wél over een betrouwbare speekseltest te beschikken.</item>
         <item attribuut="Rubriek">Criminaliteit en openbare orde (Drugsbestrijding) Gezondheidszorg (Geneesmiddelen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Drugs Geneesmiddelen Verkeersveiligheid</item>
         <item attribuut="Vindplaats">Kamervragen met antwoord 2003-2004, nr. 321, Tweede Kamer</item>
         <item attribuut="Vraagnr_bij_indiening">2030401580</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Boelhouwer</persoon>
         </item>
         <item attribuut="Datum_reaktie">2003-11-18</item>
         <item attribuut="Datum_indiening">2003-10-16</item>
         <item attribuut="Document-id">KVR18901</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="691" allpagenumbers="691 692" vetnummer="2030401580" code="0304tkkvr321" lopendefooter="Tweede Kamer, vergaderjaar 2003–2004, Aanhangsel" filenaam="KVR18901" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="321" onderwerp="" indiendatum="2003-10-16">
         <vrager partij="PvdA" oorsprong="parlement">Boelhouwer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-11-18">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het nieuwsbericht, waarin werd gemeld dat «geen controle op drugs en medicijn in het verkeer» haaks staat op advies van deskundigen die zeggen wel over «betrouwbare speekseltesten» te beschikken? </vraag>
      <vraag nummer="2">Wat is uw oordeel daarover? </vraag>
      <vraag nummer="3">Waarom heeft u ervoor gekozen om de invoering van «speekseltesten» of controles op drugs en medicijnen uit te stellen terwijl er onder andere in Engeland en Duitsland betrouwbare meetmethoden beschikbaar zijn met betrouwbaarheidsniveaus van tussen de 90–95 procent? </vraag>
      <vraag nummer="4">Bent u het eens met de stelling dat het bij deze controlemethodes in eerste instantie om «detectie» en «screening» gaat op basis waarvan via nader onderzoek (bloedproef) een strafbaar feit kan worden vastgesteld? Zo ja, waarom wilt u een vergelijkbare controle niet zo snel mogelijk invoeren om het aantal dodelijke verkeersslachtoffers (ongeveer honderd per jaar) te verminderen? Zo nee, waarom gaat u niet alle wettelijke oplossingen onderzoeken om een tweetraps-benadering mogelijk te maken (detectie en later vaststellen van strafbaar feit), gezien de sterke stijging van het aantal verkeersdoden als gevolg van drugs- en medicijngebruik? </vraag>
      <noten afkomstig="vraag">
         <noot nummer="1" datum="2003-10-14" bron="NOS-Journaal">NOS-Journaal, 14 oktober 2003</noot>
      </noten>
   </vragen>
   <antwoorden aantal="3">
      <antwoord nummer="1">Ja, dit nieuwsbericht is mij bekend. </antwoord>
      <antwoord nummer="2 en 3">Noch in Groot-Brittannië noch in Duitsland of België worden speekseltesters door de politie gebruikt bij de opsporing van bestuurders die onder invloed van drugs aan het verkeer deelnemen. Het is mij bekend dat ten behoeve van wetenschappelijk onderzoek speekseltesters worden gebruikt bij bestuurders van voertuigen. Het gebruik van speekseltesters vindt alleen plaats in zeer beperkte en experimentele situaties. Naast een gebrek aan betrouwbaarheid, wat voor mij het zwaarst wegende argument is, is ook de praktische bruikbaarheid van speekseltesters nog in het geding. Zo kan het afnemen van een speekselmonster in de praktijk buitengewoon tijdrovend zijn bij personen, die slechts over een geringe hoeveelheid speeksel beschikken. In opdracht van de Europese Commissie vindt thans het ROSITA II project plaats waarin in Europees verband de betrouwbaarheid van (speeksel)testers wordt vastgesteld. Diverse fabrikanten van speekseltesters hebben hun apparatuur aangeboden om aan het onderzoek deel te nemen. Ook de speekseltesters die tijdens het NOS journaal van 14 oktober 2003 werden genoemd (Dräger) en getoond, zijn door de fabrikant aangeboden voor onderzoek in het ROSITA II project. Pas na afronding van de studie van het ROSITA II project en daarna het met succes doorlopen van een test op de praktische bruikbaarheid door de politie, kan sprake zijn van een betrouwbaar selectieapparaat dat door de politie kan worden gebruikt om daarop de verdenking van rijden onder invloed van drugs te kunnen baseren. Dat een dergelijk vermoeden op goede gronden moet zijn gebaseerd, is evident omdat rijden onder invloed van drugs als een misdrijf is gekwalificeerd. Het eindrapport van de ROSITA II projectgroep wordt over 3 jaar verwacht. Mochten in een eerder stadium goede resultaten voorhanden komen, dan kan overwogen worden het wetsvoorstel eerder in procedure te brengen. </antwoord>
      <antwoord nummer="4">De bedoeling is dat het politieonderzoek naar het gebruik van drugs in het verkeer, net als bij alcohol, in twee fasen plaatsvindt. In de eerste fase zal, na constatering van bepaalde uiterlijke kenmerken als bloeddoorlopen ogen, een viertal coördinatietesten worden verricht. Indien de coördinatietesten niet goed zijn afgelegd, dient vervolgens een speekseltest plaats te vinden. De speekseltest is dus inderdaad voor «detectie» en «screening». Op basis van de resultaten van de eerste fase (dus zowel coördinatietesten als speekseltest) kan een betrokkene als verdachte worden aangemerkt en kan hij worden meegenomen naar het politiebureau voor een bloedproef; de zogenaamde tweede fase van het onderzoek. Omdat nog geen voldoende betrouwbare en makkelijk toepasbare speekseltesters voorhanden zijn, is ervoor gekozen om met urinetesters te gaan werken. Naar aanleiding van adviezen over het conceptwetsvoorstel zijn hierbij echter juridische, praktische en financiële bezwaren naar voren gekomen. Daarom heb ik samen met mijn collega’s van Justitie en van Binnenlandse Zaken en Koninkrijksrelaties besloten het wetsvoorstel voorlopig niet verder in procedure te brengen. Er is mij veel aan gelegen het aantal verkeersdoden terug te brengen, maar ik wil dit niet doen ten koste van een mogelijke onterechte vrijheidberoving van de burger tengevolge van een apparaat waarvan de kwaliteit nog niet objectief is vastgesteld. Overigens blijft het gebruik van drugs in het verkeer strafbaar op basis van artikel 8 lid 1 van de Wegenverkeersweg 1994. Dit betekent dat de politie nu wel degelijk automobilisten kan controleren op drugsgebruik mocht het rijgedrag daartoe aanleiding geven. </antwoord>
      <noten afkomstig="antwoord"/>
   </antwoorden>
</kvr>
