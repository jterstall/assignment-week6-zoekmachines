<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Der Steenhoven (GL) aan de minister van Volkshuisvesting, Ruimtelijke Ordening en Milieubeheer over de gevaren voor de volksgezondheid van het toevoegen van MTBE aan benzine. (Ingezonden 9 januari 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13059
</item>
         <item attribuut="Inhoud">Vragen over de stof MTBE, die wordt toegevoegd aan benzine en mogelijk kankerverwekkend is. Gevraagd wordt op een preventief verbod op MTBE. (Volkskrant, 6 januari 2000).</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Benzine Gevaarlijke stoffen Kanker</item>
         <item attribuut="Vindplaats">Kamervragen met antwoord 2000-2001, nr. 638, Tweede Kamer</item>
         <item attribuut="Vraagnr_bij_indiening">2000104510</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GL">Van Der Steenhoven</persoon>
         </item>
         <item attribuut="Datum_reaktie">2001-02-07</item>
         <item attribuut="Datum_indiening">2001-01-09</item>
         <item attribuut="Document-id">KVR13059</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1319" allpagenumbers="1319 1320 1321" vetnummer="2000104510" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13059" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="638" onderwerp="" indiendatum="2001-01-9">
         <vrager partij="GL" oorsprong="parlement">Van Der Steenhoven</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-02-7">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennis genomen van de inhoud van het artikel over MTBE? <voetnoot nummer="1"/>
      </vraag>
      <vraag nummer="2">Blijkt uit onderzoek van TNO in de omgeving van een aantal benzinestations dat de (Amerikaanse) norm voor MTBE zwaar overschreden wordt? </vraag>
      <vraag nummer="3">Deelt u de opvatting van het Amerikaanse Environmental Protection Agency dat MTBE mogelijk kankerverwekkend is? </vraag>
      <vraag nummer="4">Waarom heeft u het advies van februari 2000 van de Technische Commissie Bodembescherming om de problematiek in kaart te brengen niet overgenomen? </vraag>
      <vraag nummer="5">Kunt u aangeven welke landen inmiddels tot een verbod op MTBE zijn overgegaan? </vraag>
      <vraag nummer="6">Deelt u de mening dat in het kader van het voorzorgprincipe ook in Nederland tot een verbod op MTBE moet worden overgegaan? </vraag>
      <vraag nummer="7">Bent u bereid om mee te doen aan het Europese onderzoek naar de MTBE problematiek dat door Finland wordt gecoördineerd? </vraag>
      <vraag nummer="8">Kunt u aangeven of de vervuiling van het grondwater met MTBE meer voorkomt bij benzinestations die in het kader van het convenant nog niet gesaneerd zijn, dan bij diegene die gesaneerd zijn? </vraag>
      <noten afkomstig="vraag">
         <noot nummer="1" datum="2001-01-6" bron="Volkskrant">Volkskrant, 6 januari 2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op basis van de door TNO verrichte metingen kan deze conclusie niet worden getrokken. Een eenmalige door TNO verrichte waarneming van 120 µg MTBE per liter op een totaal van 6 bij vier benzinetankstations in Nederland is echter wel reden voor aandacht voor MTBE in grondwater (zie ook vraag 4). Voor MTBE zijn geen normen gesteld, ook niet in de VS. De Environmental Protection Agency (EPA) geeft advieswaarden voor drinkwater van 20–40 µg per liter, die zijn gebaseerd op geur- en smaakaspecten, en die geen normerende werking hebben. In de VS heeft alleen de Staat Florida wettelijke drinkwaternormen van 50 µg per liter, een zestal andere staten (waartoe Californië niet behoort) hanteert richtwaarden voor drinkwater uiteenlopend van 40–700 µg per liter. </antwoord>
      <antwoord nummer="3">In het kader van de Bestaande Stoffen Verordening 793/93 van de Europese Unie is aan MTBE prioriteit gegeven voor het opstellen van een risicobeoordeling en, zo nodig, van aanbevelingen voor risicobeperkende maatregelen. Finland is als rapporteur voor deze stof belast met het opstellen daarvan. Het risicobeoordelingsrapport verkeert thans in de eindfase. De vaststelling van het definitieve rapport wordt medio dit jaar verwacht. De voorlopige conclusie van deskundigen van de EU-lidstaten op basis van het Finse rapport is dat MTBE niet wordt beschouwd als een voor de mens kankerverwekkende stof. De beoordeling wijst eerder op de geur- en smaakbezwaren van MTBE in drinkwater dan op gezondheidseffecten. De EU-werkgroep voor classificatie en labelling heeft de conclusie getrokken dat MTBE niet wordt beschouwd als een voor de mens kankerverwekkende stof. Het voorstel voor classificatie en labelling van MTBE zal naar verwachting dit jaar officieel worden vastgesteld. De EPA constateert in haar evaluatierapport van 1997 dat MTBE kankerverwekkend is gebleken in dierproeven, maar dat het werkingsmechanisme nog verre van duidelijk is. Deze onduidelijkheid heeft de EPA ertoe aangezet om in 1998 MTBE te onderwerpen aan een uitgebreid onderzoek als onderdeel van een onderzoekprogramma naar de gezondheidseffecten van toevoegingen in benzine. Resultaten zijn nog niet beschikbaar. </antwoord>
      <antwoord nummer="4">Ik neem het advies van de TCB over de MTBE-problematiek van 28 februari 2000 over. Het advies is waardevol, zeker gezien de mogelijke toename in het gebruik van MTBE na 2005 (zie vraag 5). Om de MTBE-belasting van het grondwater in kaart te brengen is dezerzijds overleg gevoerd met de vereniging van Europese producten, de EFOA. MTBE wordt sinds omstreeks 1984 in Nederland geproduceerd en sinds 1988 op grote schaal in Nederland toegepast. Dat betekent dat, indien bodemverontreiniging met MTBE wordt aangetroffen, op grond van de Wet milieubeheer (Wm) en de Wet bodembescherming (Wbb) de wettelijke zorgplicht van toepassing is. Ongeacht ernst en urgentie dient deze verontreiniging derhalve onverwijld volgens de stand der techniek te worden verwijderd, waarmee de oorspronkelijke situatie zo goed mogelijk wordt hersteld. Ik zal de bevoegde gezagen voor bodemsanering verzoeken op korte termijn aan een landelijke inventarisatie van de MTBE-problematiek bij te dragen. Met het oog op de effectiviteit van de inventarisatie wordt overleg gevoerd met bevoegde gezagen en deskundigen over de opzet van een dergelijke inventarisatie en wordt verkend in welke mate via een gezamenlijke strategie in uitbesteding zo snel mogelijk een landelijk beeld kan ontstaan. Daarnaast verzoek ik de bevoegde gezagen in voorkomende gevallen in het kader van grondwateronderzoek bij benzinetankstations op grond van de saneringsparagraaf van de Wbb, dan wel in het kader van monitorings- en handhavingsactiviteiten in verband met de op grond van de regelgeving ex Wm aangebrachte bodembeschermende voorzieningen, het analysepakket uit te breiden met MTBE. Een afschrift van deze brief zal ik aan de Voorzitter van de Tweede Kamer doen toekomen. </antwoord>
      <antwoord nummer="5">Wereldwijd is alleen Californië (VS) overgegaan tot een verbod op het gebruik van MTBE in benzine dat ingaat uiterlijk 31 december 2002. Daarnaast heeft de Deense petroleumindustrie per brief van november 2000 aan de Deense overheid verklaard dat zij vrijwillig de toepassing van MTBE in benzine met een lager octaangetal dan 98 geleidelijk zal uitbannen, en dat het aantal benzinetankstations waar benzine met 98 octaan wordt verkocht gelijktijdig zal worden beperkt tot minder dan 10 procent van het huidige aantal. Voorlopig is deze vrijwillige uitfasering beperkt tot 1 januari 2005, wanneer in EU-kader op grond van Richtlijn 98/70 inzake onder meer de kwaliteit van benzine (PbEG L350, in Nederland geïmplementeerd in het Besluit kwaliteitseisen brandstoffen wegverkeer, Stb. 1999, 566) striktere regels gaan gelden voor het gehalte aan aromatische koolwaterstoffen in benzine. Die verlaging van het aromatengehalte gaat gepaard met een verlaging van het octaangetal, waardoor mogelijk meer MTBE zal moeten worden toegevoegd om die verlaging te compenseren. MTBE als toevoeging aan benzine wordt in Europa vooral toegepast om het octaangetal op voldoende niveau te krijgen, waar dat onder invloed van de uitbanning van lood en de lagere toegestane gehalten benzeen en aromaten onder druk is komen te staan. De gunstige invloed van zuurstofhoudende componenten in benzine, zoals MTBE, op de uitstoot van koolmonoxide en koolwaterstoffen van met name oudere auto’s is, anders dan in de VS, voor Europa geen reden geweest om MTBE toe te staan of zelfs voor te schrijven. </antwoord>
      <antwoord nummer="6">De EU-richtlijn 98/70/EG inzake onder meer de kwaliteit van benzine staat een gehalte MTBE in benzine toe van maximaal 15%. Artikel 5 van die richtlijn bepaalt dat de lidstaten het in de handel brengen van brandstoffen, die met de voorschriften van deze richtlijn in overeenstemming zijn, niet mogen verbieden, beperken of beletten. De voorlopige resultaten van de door Finland opgestelde risicobeoordeling vormen geen aanleiding om met een beroep op het voorzorgbeginsel een verbod van MTBE voor te stellen. Nederland participeert in het EU bestaande stoffen programma waarin Finland aanbevelingen voor risicobeperkende maatregelen voorbereidt. Deze aanbevelingen zullen in het kader van de Verordening worden besproken en vastgesteld, waarna de Europese Commissie de gelegenheid wordt geboden de aanbevelingen in EU-regelgeving terzake te implementeren. In dit verband kan ik vermelden dat de Europese Raad van Milieuministers van december 2000 op basis van de zorg van Denemarken heeft besloten om het gebruik van MTBE kritisch te bekijken, mede rekening houdend met de resultaten van de te verwachten risicobeoordeling. </antwoord>
      <antwoord nummer="7">Nederland is als lid van de Europese Unie ten volle betrokken bij het EU bestaande stoffen programma. Ten aanzien van MTBE neemt Nederland actief deel aan het vergaren van gegevens, aan de vaststelling van het risicobeoordelingsrapport en aan de vaststelling van de eventuele aanbevelingen voor risicobeperkende maatregelen. </antwoord>
      <antwoord nummer="8">Er zijn geen gegevens beschikbaar om hierover conclusies te trekken. Na de voorgenomen inventarisatie zal ik u hierover informeren. De start van de saneringsoperatie bij benzinetankstations, lopend van maart 1994 tot juli 1999 zoals vastgelegd in het Besluit tankstations milieubeheer (Stb. 1994, 53) en Besluit herstelinrichtingen motorvoertuigen (Stb. 1990, 51), vond plaats betrekkelijk kort na de introductie van de toepassing van MTBE in benzine in Nederland. De bodembeschermende voorzieningen die in dat kader worden aangebracht (vloeistofdichte vloeren, regelmatige inspectie van tanks, monitoring van de bodemkwaliteit) moeten lekverliezen bij het tanken en de daaruit voortvloeiende bodemverontreiniging minimaliseren. Overigens zijn deze bodembeschermende voorzieningen uitgebreider dan in bijvoorbeeld Californië. Om deze redenen acht ik de kans op bodemverontreiniging op een schaal als in Californië minder groot. Ook het Bundes Umwelt Amt in Duitsland gaat ervan uit dat als gevolg van stringentere bodembeschermende voorzieningen, en een lager gehalte aan MTBE in motorbrandstof, er minder problemen zijn te verwachten dan in Californië. </antwoord>
      <noten afkomstig="antwoord"/>
   </antwoorden>
</kvr>
