<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschap over leerlingen die mogelijk betaald les geven op hun eigen school. (Ingezonden 8 januari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19275
</item>
         <item attribuut="Inhoud">Vragen over het bericht in het Algemeen Dagblad van 6 januari 2004, dat leerlingen van havo en vwo in dienst van hun school kunnen treden om onderwijs te geven aan leerlingen van de onderbouw.</item>
         <item attribuut="Rubriek">Voortgezet onderwijs (Leerlingen) Voortgezet onderwijs (Onderwijspersoneel)</item>
         <item attribuut="Trefwoorden">Leerlingen Onderwijsgevenden voortgezet onderwijs</item>
         <item attribuut="Vindplaats">Kamervragen met antwoord 2003-2004, nr. 647, Tweede Kamer</item>
         <item attribuut="Vraagnr_bij_indiening">2030405670</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2004-01-20</item>
         <item attribuut="Datum_indiening">2004-01-08</item>
         <item attribuut="Document-id">KVR19275</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1377" allpagenumbers="1377 1378" vetnummer="2030405670" code="0304tkkvr647" lopendefooter="Tweede Kamer, vergaderjaar 2003–2004, Aanhangsel" filenaam="KVR19275" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="647" onderwerp="" indiendatum="2004-01-8">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-01-20">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht dat leerlingen van havo en vwo in dienst van hun school kunnen treden om onderwijs te geven aan leerlingen van de onderbouw? <voetnoot nummer="1"/>
      </vraag>
      <vraag nummer="2">Waaruit bestaat de training die deze leerlingen krijgen bij de lerarenopleiding Archimedes? </vraag>
      <vraag nummer="3">Waaruit bestaan de ondersteunende taken die deze leerlingen gaan vervullen? </vraag>
      <vraag nummer="4">Deelt u de mening dat het ondersteunen van leraren een hele creatieve manier is leerlingen bij de school en het lesgeven te betrekken, maar dat het niet wenselijk is om deze leerlingen in te zetten bij het vervangen van zieke leraren? </vraag>
      <vraag nummer="5">Welke garanties zijn er dat de oudere leerlingen geen lessen missen vanwege deze bijbaan, zeker als het gaat om vervanging van zieke leerkrachten? </vraag>
      <vraag nummer="6">Hoe beoordeelt u dit experiment en de hoop die het Sectorbestuur Onderwijsarbeidsmarkt (SBO) uitspreekt dat dit experiment landelijke navolging gaat krijgen? </vraag>
      <noten afkomstig="vraag">
         <noot nummer="1" datum="2004-01-6" bron="Algemeen Dagblad">Algemeen Dagblad, 6 januari 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. Naar aanleiding van de berichten in de media over het project «AanStormende docenten» (ASD-ers) aan het Reviuslyceum in Doorn heb ik de Inspectie van het Onderwijs verzocht om nader onderzoek te doen naar wat er in de school daadwerkelijk gebeurt. De inspectie heeft de school inmiddels bezocht en mij daarover gerapporteerd. Onderstaande informatie is door de inspectie aan mij verstrekt. </antwoord>
      <antwoord nummer="2">De training door de Archimedes Lerarenopleiding van de Hogeschool van Utrecht bestaat uit twee blokken van 2,5 uur les en 2,5 uur studietijd. De trainingsbijeenkomsten sluiten aan op het schoolrooster. De inhoud van de training omvat onder andere: klassenmanagement, hoe leren kinderen, organisatie van een bijles, planning, leren leren, normen en waarden, rol van ASD-er in school. </antwoord>
      <antwoord nummer="3">De inzet van de geselecteerde bovenbouwleerlingen is gericht op het verrichten van allerlei activiteiten in de onderbouw, zoals het geven van steunlessen aan kleine groepjes leerlingen, de opvang van leerlingen in geval van onverwachte lesuitval, het verzorgen van huiswerkbegeleiding en het corrigeren van toetsen. De ASD-er kan behulpzaam zijn bij het vergroten van de digitale kennis van de personal coach. </antwoord>
      <antwoord nummer="4">Ik deel uw mening dat het ondersteunen van leraren door leerlingen uit de hoogste klassen een creatieve manier is om hen bij de school te betrekken, maar dat het niet wenselijk is dat deze leerlingen worden ingezet ter vervanging van zieke leraren. De inspectie meldt hierover: «Uit nader onderzoek op de school is gebleken, dat de ASD-ers van het Revius Lyceum – in geval van onverwachte lesuitval in de onderbouw – niet zelfstandig lesgeven, maar zorg dragen voor de opvang van de klas. Concreet betekent dit, dat leerlingen zelfstandig gaan werken en vragen kunnen stellen over het betreffende vak, indien de ASD-er over voldoende kennis op dit terrein beschikt. De inzet van de ASD-er heeft het karakter van huiswerkbegeleiding en staat onder verantwoordelijkheid van de afdelingsleider. In de media (landelijke dagbladen, tv) is volgens de directie een foutieve beeldvorming ontstaan. Er is ten onrechte de suggestie gewekt, dat leerlingen zelfstandig lesgeven in de brugklassen. Dat is beslist niet de bedoeling.» </antwoord>
      <antwoord nummer="5">Inzet van de geselecteerde bovenbouwleerlingen is van dien aard dat hun eigen leertraject binnen de school met succes kan worden afgerond. De ASD-ers zullen geen lessen missen vanwege hun inzet in het kader van het project. Ze worden alleen ingezet in hun zogeheten tussenuren. De ASD-ers worden voorts niet ingezet in het eerste lesuur van de schooldag. De ASD-er wordt per definitie niet ingezet tijdens toetsperioden. </antwoord>
      <antwoord nummer="6">Op grond van de bevindingen van de Inspectie heb ik een positief oordeel over dit project. De Inspectie is van mening dat de school in dit project zorgvuldig te werk gaat bij zowel de selectie- als de begeleiding van ASD-ers. De ASD-ers geven niet zelfstandig les ter vervanging van een zieke leerkracht. Projecten als deze zullen een positief effect hebben in de school. De betrokkenheid van bovenbouwleerlingen bij de leerlingen in de onderbouw kan het schoolklimaat doen verbeteren. Ik hoop dat dit project ertoe zal leiden dat leerlingen kiezen voor een opleiding tot leraar. Ik zie het meer als een «snuffelstage» vergelijkbaar met iets dergelijks in het bedrijfsleven. Daarnaast vraag ik mij af of functiedifferentiatie waarbij onderwijsondersteunend personeel structureel wordt ingezet, op de langere termijn voor de school niet meer effect heeft. Afgesproken is dat de CVO-groep waar het Reviuslyceum deel van uitmaakt, de inspectie regelmatig op de hoogte stelt over de uitkomsten van de monitoring en evaluatie van het ASD-project. We zullen hen verzoeken bij de evaluatie ook de vraag te betrekken in hoeverre dit project ertoe heeft geleid dat meer leerlingen (ASD-ers en niet geselecteerde leerlingen) voor de lerarenopleiding kiezen. </antwoord>
      <noten afkomstig="antwoord"/>
   </antwoorden>
</kvr>
