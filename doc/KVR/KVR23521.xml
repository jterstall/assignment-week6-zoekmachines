<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de minister van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, de heer Rutte, over mogelijke verplaatsing van de vestiging Oegstgeest van onderwijsinstelling Inholland naar Hoofddorp. (Ingezonden 4 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23521
</item>
         <item attribuut="Inhoud">Vragen over de mogelijke verplaatsing van de vestiging Oegstgeest van hogeschool Inholland naar Hoofddorp. Indiener vraagt naar de argumenten om juist deze hoog scorende vestiging te verplaatsen.</item>
         <item attribuut="Rubriek">Hoger onderwijs (Universiteiten en hogescholen)</item>
         <item attribuut="Trefwoorden">Hogescholen</item>
         <item attribuut="Vindplaats">Kamervragen met antwoord 2004-2005, nr. 2097, Tweede Kamer</item>
         <item attribuut="Vraagnr_bij_indiening">2040517580</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2005-07-28</item>
         <item attribuut="Datum_indiening">2005-07-04</item>
         <item attribuut="Document-id">KVR23521</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4473" allpagenumbers="4473 4474" vetnummer="2040517580" code="0405tkkvr2097" lopendefooter="Tweede Kamer, vergaderjaar 2004–2005, Aanhangsel" filenaam="KVR23521" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2097" onderwerp="" indiendatum="2005-07-4">
         <vrager partij="SP" oorsprong="parlement">Vergeer</vrager>
         <vraagt-aan>de minister van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2005-07-28">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1">Is het waar dat u zich op dit moment buigt over het al dan niet goedkeuren van de licentieverplaatsing van de vestiging Oegstgeest van Inholland naar Hoofddorp? Zo ja, op welke termijn zal daarover een beslissing worden genomen? </vraag>
      <vraag nummer="2">Op basis van welke criteria zult u deze beslissing nemen? </vraag>
      <vraag nummer="3">Bent u op de hoogte van het feit dat het onderwijsteam van de vestiging Oegstgeest de opheffing van dit team betreurt en het College van Bestuur middels een brief om een heldere motivatie heeft gevraagd? </vraag>
      <vraag nummer="4">Bent u op de hoogte van het feit dat juist deze opleiding in Oegstgeest zeer hoog scoort in het Studenten Tevredenheids Onderzoek van Inholland? Zo ja, in hoeverre laat u dit feit meewegen in uw beslissing? </vraag>
      <vraag nummer="5">Bent u op de hoogte van het feit dat de vestiging Oegstgeest als geheel geen verliesgevende vestiging is? Zo ja, in hoeverre is dit van invloed op uw beslissing de licentieverplaatsing al dan niet af te geven? </vraag>
      <vraag nummer="6">In hoeverre zult u, in het licht van het regionale onderwijsaanbod, het feit meewegen dat deze verplaatsing ertoe zal leiden dat er tussen Hoofddorp en Den Haag geen Pabo meer zal zijn met een Christelijk signatuur? </vraag>
      <vraag nummer="7">Welke argumenten draagt het College van Bestuur van Inholland aan om de vestiging Oegstgeest te willen sluiten? </vraag>
      <vraag nummer="8">Deelt u de mening van de docenten van de vestiging Oegstgeest, dat het onwenselijk is dat juist een vestiging die, zonder verlies te lijden, erin slaagt in grote mate aan te sluiten bij de wensen, verwachtingen en behoeften van studenten, zal worden gesloten? </vraag>
      <vraag nummer="9">Deelt u de mening van de docenten van de vestiging Oegstgeest, dat het onwenselijk is dat een vestiging wordt verplaatst met het oog op vergroting van het marktaandeel van een opleiding, terwijl de kwaliteit van de opleiding goed is en de vestiging financieel gezond is? </vraag>
      <vraag nummer="10">Zijn er bezwaren tegen deze beslissing tot overplaatsing ingediend? Zo ja, op welke wijze worden die bezwaren meegewogen in uw beslissing de overplaatsing al dan niet toe te staan? </vraag>
      <vraag nummer="11" voetnoot="1">Wanneer mag de Kamer uw brief verwachten over de schaalgroottetoets zoals aangekondigd in het overleg over de nieuwe Wet hoger onderwijs? <voetnoot nummer="1"/>
      </vraag>
      <vraag nummer="12">Richten uw plannen met betrekking tot de schaalgroottetoets zich slechts op fusies of ook op samenvoegingen van vestigingen van één instelling? </vraag>
      <vraag nummer="13">Bent u bereid deze vragen te beantwoorden, alvorens door u een beslissing wordt genomen over het al dan niet goedkeuren van de verplaatsing van de vestiging? </vraag>
      <noten afkomstig="vraag">
         <noot nummer="1" datum="2005-06-13" bron="Wetgevingsoverleg">Wetgevingsoverleg, 13 juni 2005</noot>
      </noten>
   </vragen>
   <antwoorden aantal="13">
      <antwoord nummer="1">Over het desbetreffende verzoek van het College van Bestuur van de Hogeschool INHOLLAND heb ik op 17 juni 2005 een besluit genomen, houdende goedkeuring van de verplaatsing van de vestiging Oegstgeest van de Opleiding tot leraar basisonderwijs naar Hoofddorp. </antwoord>
      <antwoord nummer="2">Mijn beslissing is gebaseerd op de voorwaarden (vereisten), opgenomen in de Beleidsregel doelmatigheid hoger onderwijs (Staatscourant 23 september 2003, nr. 183), te weten: * de realisering mag niet leiden tot substantiële nadelige effecten voor de benutting van de capaciteit en infrastructuur in het desbetreffende onderwijsdomein en * de inbedding in de (regionale) kennisinfrastructuur moet in voldoende mate zijn verzekerd. Het initiatief van INHOLLAND voldoet aan beide voorwaarden. </antwoord>
      <antwoord nummer="3">Nee, dat wist ik niet. </antwoord>
      <antwoord nummer="4">Hoewel ik dit feit aanvankelijk niet kende, kan deze omstandigheid niet van invloed zijn op de afweging over een verzoek tot verplaatsing. </antwoord>
      <antwoord nummer="5">Neen. Hierbij teken ik aan dat uit de motivering van het verzoek blijkt dat er sprake is van het tegendeel; de vestiging Oegstgeest zou het hoofd niet boven water kunnen houden, zoals ook blijkt uit het antwoord op vraag 7. </antwoord>
      <antwoord nummer="6">De identiteit van een opleiding en, als afgeleide daarvan de identiteit van het onderwijs op een vestigingsplaats, is geen criterium bij de besluitvorming over de doelmatigheid van voorstellen tot mutatie van een onderwijsvoorziening. </antwoord>
      <antwoord nummer="7">De aanvraag van de hogeschool voor de doelmatigheidstoetsing bevat de volgende motieven: Vergroting van de toegankelijkheid van het hbo door het onderwijs zo dicht mogelijk bij de student te brengen. De verplaatsing naar Hoofddorp zal leiden tot vergroting van de totale instroom van de opleiding en moet bijdragen aan het opheffen van het lerarentekort in het basisonderwijs. Dit wil INHOLLAND bereiken door in nauwe samenwerking met scholen en schoolbesturen voor basisonderwijs in de regio duale opleidingstrajecten op te zetten. Vestiging in Hoofddorp vereenvoudigt de contacten hierover aanzienlijk. Deze mogelijkheden maken het aanbieden van de opleiding in Hoofddorp aantrekkelijker dan in Oegstgeest, waar de opleiding met moeite het hoofd boven water kan houden. </antwoord>
      <antwoord nummer="8">Ik onthoud mij van een standpunt over deze omstandigheden. Het behoort tot de autonomie van het college van bestuur om hierin een eigen afweging te maken. </antwoord>
      <antwoord nummer="9">Zie hiervoor mijn antwoord op vraag 8. Overigens blijkt uit de motivering van het verzoek niet dat vergroting van het marktaandeel van de opleiding drijfveer is maar de ambitie de instroom in de Pabo te vergroten. </antwoord>
      <antwoord nummer="10">Ja, op het voorgenomen besluit tot goedkeuring zijn bezwaren ingediend door de Hogeschool Leiden, de Hogeschool van Amsterdam en door de Hogeschool IPABO. In het definitieve besluit heb ik aangegeven dat de bezwaren geen aanleiding gaven tot herziening van mijn standpunt. Vervolgens ben ik in mijn motivering op elk van die bezwaren specifiek ingegaan. </antwoord>
      <antwoord nummer="11">Ik zal uw Kamer informeren over mijn voornemens met betrekking tot schaalgrootte als onderdeel van het wetsvoorstel voor de nieuwe wet op het hoger onderwijs en onderzoek. </antwoord>
      <antwoord nummer="12">Er zijn geen plannen met betrekking tot een toets op de samenvoeging van vestigingen van een instelling. </antwoord>
      <antwoord nummer="13">Zoals uit mijn antwoord op vraag 1 blijkt, heb ik op 17 juni 2005 al een besluit genomen. </antwoord>
      <noten afkomstig="antwoord"/>
   </antwoorden>
</kvr>
