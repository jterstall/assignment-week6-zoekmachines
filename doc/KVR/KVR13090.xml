<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) aan de minister van Onderwijs, Cultuur en Wetenschappen over de salarissen van leraren. (Ingezonden 18 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13090
</item>
         <item attribuut="Inhoud">Vragen over de uitspraak van de Commissie Gelijke Behandeling over de lagere salarissen van leraren in het voortgezet onderwijs die na 1985 in dienst zijn gekomen.</item>
         <item attribuut="Rubriek">Inkomen en rechtspositie (Algemeen) Voortgezet onderwijs (Onderwijspersoneel) Welzijn (Emancipatie)</item>
         <item attribuut="Trefwoorden">Gelijke behandeling van mannen en vrouwen Inkomens Rechtspositie onderwijspersoneel</item>
         <item attribuut="Vindplaats">Kamervragen met antwoord 2000-2001, nr. 667, Tweede Kamer</item>
         <item attribuut="Vraagnr_bij_indiening">2000104850</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2001-02-12</item>
         <item attribuut="Datum_indiening">2001-01-18</item>
         <item attribuut="Document-id">KVR13090</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1379" allpagenumbers="1379 1380" vetnummer="2000104850" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13090" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="667" onderwerp="" indiendatum="2001-01-18">
         <vrager partij="GroenLinks" oorsprong="parlement">Rabbae</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-02-12">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u de uitspraak van Commissie Gelijke Behandeling over de salarissen van leraren in het voortgezet onderwijs die na 1985 in dienst zijn gekomen? </vraag>
      <vraag nummer="2">Kunt u aangeven op hoeveel leraren deze uitspraak betrekking heeft? </vraag>
      <vraag nummer="3">Heeft u inzicht in de financiële consequenties die navolging van deze uitspraak zou hebben? </vraag>
      <vraag nummer="4">Bent u voornemens de uitspraak van de Commissie Gelijke Behandeling te volgen? Zo ja, op welke manier? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Bij de beantwoording van deze vraag dient allereerst vermeld te worden dat de uitspraak van de Commissie gelijke behandeling (CGB) in feite betrekking heeft op drie onderdelen van de salarisvoorschriften in het onderwijs, te weten: a. het naar oordeel van de CGB bij het vaststellen van het aanvangssalaris van her- of later intreders ten onrechte geen rekening houden met eerder opgedane onbetaalde ervaring; b. het naar oordeel van de CGB te weinig ruimte bieden om het door her- of later intreders bij de aanvang van de dienstbetrekking – op grond van ervaringsverschil – opgelopen beloningsverschil tijdens hun verdere loopbaantraject te kunnen inlopen; c. de HOS-garanties, die in het kader van de overgang naar een nieuw salarissysteem (de HOS-operatie) in 1985 aan een deel van het – toen – zittend personeel werden verleend. Op alle drie onderdelen concludeert de CGB tot een verboden indirect onderscheid op grond van geslacht, in casu dus ten opzichte van vrouwen. Naar mijn voorlopig oordeel kan een onderscheid worden aangebracht tussen enerzijds de vorengenoemde onderdelen a. en b. en anderzijds het onderdeel c. Van de onderdelen a. en b. kan gezegd worden dat zij betrekking hebben op de actuele inschalings- en beloningspositie van her- of later intreders. Het onderdeel c. gaat naar mijn voorlopig oordeel echter over iets anders. Met betrekking tot dat onderdeel lijkt o.m. de vraag aan de orde of overgangsmaatregelen, die met inachtneming van zorgvuldigheid en rechtszekerheid (vertaald in de HOS-garanties) bedoeld zijn om een bepaalde periode af te sluiten, na jaren nog (direct of indirect) onderscheid op grond van geslacht kunnen opleveren op grond van autonome demografische ontwikkelingen. Toekomend aan de vraag op hoeveel leraren de uitspraak betrekking heeft, kan gezegd worden dat de onderdelen a. en b. in principe alle her- of later intreders in het onderwijsveld kunnen raken. Een globale schatting wijst uit dat het in de sectoren Primair onderwijs (PO), Voortgezet onderwijs (VO) en Beroepsopleidingen en volwasseneneducatie (BVE) in de afgelopen jaren om een instroom van circa 6500 personen per jaar gaat. De in 1985 verleende HOS-garanties hebben vooral gestalte gekregen in de sectoren VO en BVE en dan met name bij het – toen – zittend personeel in de salarisschalen 10 en 11. Door onder meer de uitstroom sinds 1985 en het feit dat de HOS-garanties pas daadwerkelijk «zichtbaar» worden wanneer het «normale» salarisschaaltraject (ofwel: carrièrepatroon) is doorlopen, is het moeilijk om een nauwkeurige schatting te maken van het aantal leraren dat op het gebied van de HOS-garanties door de uitspraak getroffen zou worden. Een globale inschatting wijst uit dat het momenteel om circa 12 000 personen in de sector VO gaat en circa 2500 in de sector BVE. </antwoord>
      <antwoord nummer="3">Neen, gelet ook op de beantwoording van vraag 2 heb ik daar op dit moment nog geen duidelijk inzicht in. </antwoord>
      <antwoord nummer="4">Gelet op het complexe karakter van de uitspraak kan ik op dit moment nog niet zeggen welke gevolgen ik aan de uitspraak van de CGB zal verbinden. Zodra ik daarover wel uitspraken kan doen, zal ik de Kamer daarvan in kennis stellen. </antwoord>
      <noten afkomstig="antwoord"/>
   </antwoorden>
</kvr>
