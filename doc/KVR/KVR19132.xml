<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Hoopen (CDA) aan de minister van Economische Zaken over de distributiestructuur van de Nederlandse detailhandel. (Ingezonden 17 november 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19132
</item>
         <item attribuut="Inhoud">Vragen over mogelijke verdwijning van de fijnmazige distributiestructuur van de Nederlandse detailhandel als gevolg van de concurrentieslag in de levensmiddelenbranche. Tevens wordt gevraagd hoe in dit soort situaties kleine zelfstandige winkeliers kunnen worden beschermd.</item>
         <item attribuut="Rubriek">Consument (Consumentenprijzen) Consument (Levensmiddelen) Handel en economie (Binnenlandse handel) Handel en economie (Mededinging)</item>
         <item attribuut="Trefwoorden">Detailhandel Levensmiddelen Mededinging Prijzen</item>
         <item attribuut="Vindplaats">Kamervragen met antwoord 2003-2004, nr. 522, Tweede Kamer</item>
         <item attribuut="Vraagnr_bij_indiening">2030403170</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
         </item>
         <item attribuut="Datum_reaktie">2003-12-18</item>
         <item attribuut="Datum_indiening">2003-11-17</item>
         <item attribuut="Document-id">KVR19132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1113" allpagenumbers="1113 1114" vetnummer="2030403170" code="0304tkkvr522" lopendefooter="Tweede Kamer, vergaderjaar 2003–2004, Aanhangsel" filenaam="KVR19132" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="522" onderwerp="" indiendatum="2003-11-17">
         <vrager partij="CDA" oorsprong="parlement">Ten Hoopen</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-12-18">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u de conclusies van het rapport «Gevolgen van de concurrentieslag levensmiddelen branche» van het vakcentrum levensmiddelendetailhandel, 12 november 2003? </vraag>
      <vraag nummer="2">Hoe beoordeelt u de conclusie van het vakcentrum dat «het belangrijkste negatieve gevolg van de concurrentieslag is, dat de fijnmazige food infrastructuur op de lange termijn zal verdwijnen»? </vraag>
      <vraag nummer="3">Hoe wilt u waarborgen dat de fijnmazige distributiestructuur van de Nederlandse detailhandel geen onherstelbare schade oploopt? </vraag>
      <vraag nummer="4">Kunt u inzicht geven hoe andere Europese landen in dit soort situaties kleine zelfstandige winkeliers beschermen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja, voor zover het het algemene openbare gedeelte betreft. Het gaat hier om een ledenonderzoek dat het Vakcentrum recent heeft gedaan via e-mail. Het Vakcentrum raadpleegt regelmatig zijn leden om een actueel en duidelijk beeld te krijgen van de ontwikkeling en gevolgen van de concurrentieslag van de supermarkten voor de zelfstandige ondernemers. </antwoord>
      <antwoord nummer="2 en 3">Die conclusie vind ik te stellig. Prijsconcurrentie is een normaal verschijnsel in een markteconomie en is zelfs een voorwaarde voor het functioneren daarvan. Ook verkoop beneden inkoopprijs is volgens de Nederlandse en Europese mededingingsregels in beginsel een aanvaardbare vorm van prijsconcurrentie om een marktaandeel uit te breiden of een nieuwe markt te betreden, zolang geen sprake is van misbruik van economische machtspositie. Bovendien is het de vraag hoe lang de prijsconcurrentie in de levensmiddelenhandel nog zal duren. Daar komt bij dat de verhevigde prijsconcurrentie zich in feite afspeelt tussen de grote supermarktketens. Zelfstandige levensmiddelendetaillisten kunnen, zelfs als zij hun krachten bundelen, nu eenmaal niet tegen even scherpe prijzen inkopen als de grote supermarktketens en daardoor kunnen zij de lage verkoopprijzen van die supermarkten zelfs niet benaderen. De concurrentiekracht van de zelfstandige detaillist is dan ook vooral gelegen in het leveren van hoge kwaliteit, ambachtelijkheid en in het bieden van (extra) service. Daar dienen zij zich dan ook vooral op toe te leggen. Vanwege deze factoren kan nog maar weinig worden gezegd over de gevolgen van de verhevigde prijsconcurrentie voor de fijnmazige distributiestructuur van de Nederlandse detailhandel. </antwoord>
      <antwoord nummer="4">In een aantal Europese landen bestaat wetgeving inzake een verbod om te verkopen met verlies of verkoop onder de inkoopprijs. De definitie van inkoopprijs verschilt echter. Soms gaat het om de «kale» inkoopprijs, soms zijn transportkosten of verzekeringskosten erin opgenomen. Ook zijn er uitzonderingen voor bijvoorbeeld bederfelijke waren. De bedoelde verboden staan echter op gespannen voet met nationale en Europese mededingingsregels, zoals in het antwoord op 2 en 3 is omschreven. Bovendien gelden die wetten meestal voor een breed scala van producten, maar kennen zij voor tal van situaties, zoals uitverkoop, introductie van nieuwe producten, uitzonderingen op de verbodsbepalingen. De handhaving van die wetten zal daardoor hoge handhavingslasten met zich meebrengen en het is zeer de vraag in hoeverre die verboden effectief zijn. De Europese Commissie merkt in dit verband op dat een verbod op de verkoop beneden de kostprijs moeilijk is uit te voeren omdat het gemakkelijk kan worden omzeild. </antwoord>
      <noten afkomstig="antwoord"/>
   </antwoorden>
</kvr>
