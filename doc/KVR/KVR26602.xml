<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de staatssecretaris van Economische Zaken over de recorder actie van UPC.(Ingezonden 19 september 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26602
</item>
         <item attribuut="Inhoud">Vragen als aanvulling op eerder, op 12 september 2006, gestelde mondelinge vragen en naar aanleiding van een artikel in De Telegraaf van 13 september 2006 over het ongevraagd toesturen van een 'MediaBox' door kabelmaatschappij UPC voor het ontvangen van digitale televisie. Overigens gaat het, anders dan het opschrift van deze vraag suggereert, om een decoder en niet om een recorder.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Radio en televisie)</item>
         <item attribuut="Trefwoorden">Kabelnetten Televisie</item>
         <item attribuut="Vindplaats">Kamervragen met antwoord 2006-2007, nr. 190, Tweede Kamer</item>
         <item attribuut="Vraagnr_bij_indiening">2060700020</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-10-18</item>
         <item attribuut="Datum_indiening">2006-09-19</item>
         <item attribuut="Document-id">KVR26602</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="403" allpagenumbers="403 404" vetnummer="2060700020" code="0607tkkvr190" lopendefooter="Tweede Kamer, vergaderjaar 2006–2007, Aanhangsel" filenaam="KVR26602" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="190" onderwerp="" indiendatum="2006-09-19">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="18 oktober 2006), zie ook Aanhangsel Handelingen nr. 133, vergaderjaar 2006–2007">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="2">Kunt u uitleggen hoe de consument de doos van UPC 6 maanden gratis kan gebruiken zonder de zegel op deze doos te verbreken en strookt dat met de opmerking gemaakt door een woordvoerder van UPC in de Telegraaf <voetnoot nummer="2"/>dat de consument de recorder kan gebruiken en niet automatisch vastzitten aan een contract? Kunt u de voorwaarden terzake bij UPC opvragen en meesturen met het antwoord? </vraag>
      <vraag nummer="2" voetnoot="2">Kunt u, gelet op het bericht <voetnoot nummer="2"/>dat UPC er lang over doet om pakketten terug te halen, UPC verzoeken de pakketten binnen een termijn van uiterlijk 2 weken terug te halen? </vraag>
      <vraag nummer="3">Kunt u aangeven of door het tekenen voor ontvangst van een pakket dat men niet besteld of aangevraagd heeft de ontvanger verplicht kan worden het pakket terug te geven indien men niet tot aankoop of het aangaan van een abonnement overgaat? </vraag>
      <vraag nummer="4">Kunt u uitleggen waarom de ontvanger van een ongewenst toegestuurd pakket dit niet zomaar kan weggooien? Welke juridische gronden zijn daarvoor? </vraag>
      <vraag nummer="5">Is de geadresseerde, in het geval van ongewenste toegestuurde cadeaus en andere pakketten, ook verantwoordelijk als zijn buren of anderen voor ontvangst hebben getekend? </vraag>
      <vraag nummer="6">Deelt u de mening dat mensen die door bedrijven, in dit geval UPC, op kosten worden gejaagd door dit soort acties, (telefonische helpdesk à 10 eurocent per minuut, 2 maal naar het postkantoor, het bezoeken van de website) die kosten op hen moeten kunnen verhalen? </vraag>
      <vraag nummer="7" voetnoot="2">Gaat u met verschillende partijen waaronder UPC aan tafel zitten om over de gebleken ergernis <voetnoot nummer="2"/>over deze actie te spreken en te kijken hoe dit soort acties voorkomen kunnen worden c.q. deze actie gestopt kan worden? </vraag>
      <vraag nummer="8">Kunt u toezeggen dat, als blijkt dat UPC straks ongevraagd bij mensen gaat incasseren en/of mensen afsluiten omdat er een meningsverschil zou zijn over het aanbieden van een digital recorder die deze mensen niet willen hebben, u dit afkeurt en dat u actie zult ondernemen? </vraag>
      <noten afkomstig="vraag">
         <noot nummer="1" datum="2006-09-12" bron="Deze vragen zijn een aanvulling op eerdere mondelinge vragen terzake in de Kamer">Deze vragen zijn een aanvulling op eerdere mondelinge vragen terzake in de Kamer, 12 september 2006</noot>
         <noot nummer="2" datum="2006-09-13" bron="De Telegraaf">De Telegraaf, 13 september 2006</noot>
      </noten>
   </vragen>
   <antwoorden aantal="1">
      <antwoord nummer="1 t/m 8" voetnoot="1">Op 12 september jl. zijn er tijdens het vragenuur door het lid Van Oudenallen (Groep van Oudenallen) vragen gesteld over de MediaBox «op proef-actie», waarbij UPC bij de consument een MediaBox bezorgt voor een gratis proefperiode van maximaal 6 maanden. Via de MediaBox krijgt de consument toegang tot digitale televisie. Uit de vragen bleek dat er voor de consument een aantal onduidelijkheden bestaat over de «op proef»-actie. Tijdens het vragenuur heb ik toegezegd met UPC in gesprek te gaan teneinde de onduidelijkheden in de «op proef»-actie aan de orde te stellen en UPC te verzoeken hierover opheldering te geven. De uitkomsten van de gesprekken met UPC vindt u in deze brief. Het hiernavolgende vormt tevens de beantwoording van de schriftelijke vragen van het lid Van Oudenallen. Deze vragen werden mij op 19 september 2006 onder nummer 2060700020 toegestuurd. Tijdens een gesprek met UPC op donderdag 21 september jl. heb ik de onduidelijkheden voor de consument in de MediaBox «op proef»-actie aan de orde gesteld. Een nadere blik op de procedure van UPC leerde dat deze inderdaad niet voor alle consumenten in de gewenste garanties voorzag. Op grond van artikel 7 van Boek 7 van het Burgerlijk Wetboek is het niet toegestaan een consument een product toe te sturen of voor de consument een niet door hem opgedragen dienst te verrichten met een verzoek tot betaling. Tevens mag degene die ongevraagd een product krijgt toegezonden waarvan hij redelijkerwijs mag aannemen dat dit is bedoeld om hem tot koop te bewegen, dit product gratis behouden. Dat ligt anders als de verzender aannemelijk kan maken dat de consument heeft gevraagd om de toezending of de schijn heeft gewekt dat hij de toezending wenste. De beoordeling van de vraag of er in een concreet geval sprake is van een ongevraagde toezending in de zin van artikel 7 van Boek 7 van het Burgerlijk Wetboek is uiteindelijk aan de rechter en niet aan de staatssecretaris van Economische Zaken. Dit geldt ook voor de vraag of de ontvanger een ongewenst toegestuurd pakket kan weggooien en de vraag of een geadresseerde verantwoordelijk is voor een ongevraagd pakket, waarvoor door een derde voor ontvangst is getekend. Ik heb UPC dringend verzocht om maatregelen ter verduidelijking en verbetering van de «op proef»-actie ten behoeve van de consument. Ook na 21 september is er vanuit het departement overleg met UPC gevoerd. Dat heeft ertoe geleid dat UPC voorstellen heeft gedaan voor verbetering van de procedure. UPC heeft mij verzekerd de volgende verbeterde procedure door te voeren. 1. Aflevering van de MediaBox UPC geeft aan de MediaBox aan te kondigen met een verbeterde brief aan bestaande UPC-klanten en in deze brief ook de voorwaarden van het gratis proefgebruik toe te lichten. UPC zegt de klant vervolgens telefonisch te benaderen. Klanten die aangeven geen prijs te stellen op de box, krijgen hem niet thuisbezorgd. Klanten kunnen overigens ook bij aflevering aan de deur alsnog besluiten de box te weigeren. UPC zegt met de bezorgdienst te hebben afgesproken dat de MediaBox alleen wordt afgeleverd aan de op naam gestelde. 2. Gratis proefperiode UPC heeft toegezegd de informatie op de verpakking van de MediaBox, die de hoofdlijnen van de algemene voorwaarden weergeeft, te verhelderen. Een volledige versie van deze voorwaarden (zie bijlage) <voetnoot nummer="1"/>is volgens UPC beschikbaar zonder het eigenlijke apparaat uit te pakken. Om de MediaBox in gebruik te stellen, moet de consument een zegel verbreken en het apparaat aansluiten. UPC heeft toegezegd de consument binnenkort bij eerste ingebruikname van de MediaBox te confronteren met een zgn. pop-up-scherm dat op de televisie verschijnt, waarin de consument nogmaals op de voorwaarden voor het gratis gebruik wordt gewezen. Ook tijdens de proefperiode kan de klant steeds zonder kosten van het apparaat af. 3. Acceptatie van het abonnement UPC heeft aangegeven in de nabije toekomst opnieuw een pop-up-scherm te tonen voordat de proefperiode afloopt, dat de gebruiker in staat stelt wel of niet akkoord te gaan met een betaald abonnement. Tot die tijd gaat dit volgens UPC telefonisch. Klanten die negatief reageren en klanten die om wat voor reden dan ook niet reageren en geen gebruik maken van een dienst, worden niet gefactureerd. Wie geen prijs stelt op een abonnement, kan het pakket bij het postkantoor afleveren ter kosteloze terugzending aan UPC. UPC heeft mij verzekerd dat in voorkomende gevallen, bijvoorbeeld wanneer voor ouderen de gang naar het postkantoor moeilijk zou zijn, zij het pakket waarvan de consument geen gebruik (meer) wenst te maken op verzoek van de consument kosteloos komt ophalen. De correcte en tijdige uitvoering van deze logistieke procedures is de verantwoordelijkheid van UPC. UPC heeft mij verzekerd dat alle communicatiemiddelen met de klant opnieuw worden vormgegeven met als doel volstrekte duidelijkheid te geven over de zes maanden gratis proefperiode en het tarief daarna. Ik acht het met name van belang dat door UPC is bevestigd dat consumenten voortaan voordat de gratis proefperiode afloopt, altijd expliciet om een bevestiging («ja») zal worden gevraagd – telefonisch dan wel door middel van een pop-up-scherm – dat zij gebruik willen blijven maken van deze nieuwe dienst. UPC zal de verbeteringsvoorstellen de komende weken nader uitwerken in het communicatiemateriaal en zo spoedig mogelijk doorvoeren in de bedrijfsvoering. Naar mijn opvatting is hiermee de duidelijkheid voor de consument belangrijk verbeterd. UPC zal ook met de Consumentenbond de verdere details van haar voorstellen bespreken. Onder voorbehoud van de instemming van de Eerste Kamer met het Wetsvoorstel handhaving consumentenbescherming, kan de Consumentenautoriteit vanaf 1 januari 2007 optreden in geval van klachten over ongevraagde leveringen met een collectief karakter. Via ConsuWijzer (www.consuwijzer.nl), het gezamenlijk informatieloket van de Consumentenautoriteit, NMa en OPTA, kunnen consumenten dergelijke klachten indienen bij de Consumentenautoriteit. Tot de wetsbepalingen waarop de Consumentenautoriteit toezicht zal gaan houden, zal ook gaan behoren de wetgeving ter implementatie van de Richtlijn oneerlijke handelspraktijken, die naar verwachting in de tweede helft van 2007 in werking zal treden. Deze Richtlijn verbiedt oneerlijke handelspraktijken, waaronder misleidende en agressieve handelspraktijken. Hiermee verwacht ik dat meer en meer aandacht zal worden besteed aan ondernemingen die zich wat betreft hun verkoopmethoden in een grijs gebied begeven. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
