<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, dhr. Van der Ploeg, over Kleurnet. (Ingezonden 3 september 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14341
</item>
         <item attribuut="Inhoud">Vragen naar aanleiding van berichten dat de lokale Amsterdamse zender Kleurnet per 1 september 2001 van de kabel zou verdwijnen op grond van het advies van de Algemene Programma Raad, waarin zou staan dat de zender niet multicultureel is, niet gevarieerd is en geen platform biedt aan groeperingen uit de samenleving.</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Regionale omroepen</item>
         <item attribuut="Vindplaats">Kamervragen met antwoord 2001-2002, nr. 30, Tweede Kamer</item>
         <item attribuut="Vraagnr_bij_indiening">2000114960</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-09-25</item>
         <item attribuut="Datum_indiening">2001-09-03</item>
         <item attribuut="Document-id">KVR14341</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="59" allpagenumbers="59 60" vetnummer="2000114690" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14341" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="30" onderwerp="" indiendatum="2001-09-3">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2001-09-25">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat de lokale Amsterdamse zender Kleurnet per 1 september van de kabel verdwijnt op grond van het advies van de Algemene Programma Raad (APR), waarin zou staan dat de zender niet multicultureel is, niet gevarieerd is en geen platform biedt aan groeperingen uit de samenleving? Zo ja, wat is hierover uw oordeel? </vraag>
      <vraag nummer="2">Hoe beoordeelt u het feit dat u allerlei initiatieven neemt om multiculturele media van de grond te krijgen, maar dat er tegelijkertijd een niet-gesubsidieerde multiculturele TV-zender moet verdwijnen? </vraag>
      <vraag nummer="3">Deelt u de mening dat dit besluit een gevolg is van het feit dat er geen duidelijke procedure is op grond waarvan de APR moet functioneren? Zo neen, wat is uw oordeel over het functioneren van de APR’s? </vraag>
      <vraag nummer="4">Bent u bereid om het Commissariaat voor de Media op te dragen de procedurevoorschriften van de APR aan te scherpen, met heldere richtlijnen voor de controle op een inzichtelijke beslissingsprocedure? </vraag>
      <vraag nummer="5">Bent u van mening dat er op dit moment voldoende beroepsmogelijkheden zijn om tegen een besluit van de APR in te gaan? Zo neen, wat gaat u doen om dit te verbeteren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het is mij bekend dat op basis van het advies van de Algemene Programma Raad per 1 september jl. Kleurnet niet meer via de kabel wordt uitgezonden in Amsterdam. Ik heb echter geen inhoudelijke bemoeienis met het advies van de programmaraad. </antwoord>
      <antwoord nummer="2">Inderdaad stimuleert het Ministerie van OCenW initiatieven op het gebied van lokale multiculturele publieke televisie. OCenW en de vier grote gemeenten financieren gezamenlijk MTN, de organisatie die in de vier grote steden multiculturele televisie gaat verzorgen. Ik juich het toe dat er ook commerciële initiatieven worden ondernomen. Het is echter de kabelexploitant die aan de hand van het advies van de programmaraad de samenstelling van het zendpakket bepaalt, een en ander met inachtneming van artikel 82i van de Mediawet inzake de verplicht door te geven zenders. </antwoord>
      <antwoord nummer="3">De APR adviseert nu via een vaste zelfopgestelde procedure waarvan de programma-aanbieders op de hoogte zijn. Het is bekend dat programmaraden niet overal even goed functioneren. De voortgangsbrief «Kabel en consument: marktwerking en digitalisering» (kamerstuk 2, 27 088, nr. 18, blz. 9–10) bevat enkele concrete maatregelen om het functioneren van programmaraden te verbeteren. </antwoord>
      <antwoord nummer="4">In de hiervoor genoemde voortgangsbrief is aangekondigd dat programmaraden over een reglement zouden moeten gaan beschikken met betrekking tot procedures. Het Commissariaat voor de Media zal daartoe een modelreglement ontwikkelen. De Mediawet kent geen beroepsmogelijkheid tegen het advies van de programmaraad. Wel heeft een programma-aanbieder de mogelijkheid om geschillen over toegangsweigering voor te leggen aan het Commissariaat voor de Media en/of de OPTA. Voor de rolverdeling tussen deze twee instanties verwijs ik naar mijn brief van 17 april jl. (kamerstuk, 27 088, nr. 19). Kleurnet heeft een klacht ingediend bij het Commissariaat voor de Media. In dit kader zal het Commissariaat voor de Media aan de hand van artikel 82i en artikel 82k van de Mediawet toetsen of het programmapakket op basis van het advies van de APR voldoende pluriform is samengesteld. Een uitspraak hierover volgt binnenkort. </antwoord>
      <antwoord nummer="5">Ik verwijs hiervoor naar de antwoorden op vragen 3 en 4. </antwoord>
      <noten afkomstig="antwoord"/>
   </antwoorden>
</kvr>
