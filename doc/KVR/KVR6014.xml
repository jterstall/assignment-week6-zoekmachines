<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Wingerden (AOV) over het Woningbedrijf Rotterdam. (Ingezonden 30 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6014
</item>
         <item attribuut="Inhoud">Vragen naar aanleiding van een artikel in Algemeen Dagblad over de financiële situatie van het woningbedrijf, wat gevolgen zou kunnen hebben voor huurders en investeringen in achterstandswijken.</item>
         <item attribuut="Rubriek">Ruimtelijke ordening en infrastructuur (Stads- en dorpsvernieuwing) Volkshuisvesting (Huurwoningen)</item>
         <item attribuut="Trefwoorden">Stadsvernieuwing Woningbouwverenigingen</item>
         <item attribuut="Vindplaats">Kamervragen met antwoord 1997-1998, nr. 296, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="AOV">Van Wingerden</persoon>
         </item>
         <item attribuut="Datum_reaktie">1997-11-18</item>
         <item attribuut="Datum_indiening">1997-10-30</item>
         <item attribuut="Document-id">KVR6014</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="601" allpagenumbers="601 602" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6014" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="296" onderwerp="" indiendatum="1997-10-30">
         <vrager partij="AOV" oorsprong="parlement">Van Wingerden</vrager>
         <vraagt-aan/>
      </vraagdata>
      <antwoorddata antwoorddatum="1997-11-18">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de dreigende ernstige financiële gevolgen voor de huurders van 40 000 woningen in Rotterdamse stadsvernieuwingswijken als het Oude Noorden, Spangen en Rotterdam-Zuid als gevolg van de blijkbaar discutabele conclusie van de directeur van het Woningbedrijf Rotterdam, drs. F. Erkens, dat er een strop van 155 miljoen dreigt voor het WBR? <voetnoot nummer="1"/>
      </vraag>
      <vraag nummer="2">Bent u ook op de hoogte van de conclusie van de gemeente Rotterdam, waarin de opvatting van het inmiddels na een ruzie vertrokken oude management van het WBR wordt gedeeld, dat er komende jaren sprake zal zijn van bescheiden winsten en mogelijkheden tot nieuwe investeringen in achterstandswijken? </vraag>
      <vraag nummer="3">Deelt u de mening dat investeringen van woningbouwcorporaties in achterstandswijken cruciaal zijn om verloedering in de stad tegen te gaan? </vraag>
      <vraag nummer="4">Deelt u de mening dat de door de wethouder en ambtenaren gevoelde onmacht als gevolg van het feit dat de gemeente formeel geen enkele zeggenschap meer heeft over het WBR uiterst schadelijk is voor het bereiken van de doelstellingen van de gemeenten ten aanzien van de vormgeving en uitvoering van het grote-stedenbeleid in het algemeen en de stadsvernieuwing in het bijzonder? </vraag>
      <vraag nummer="5">Brengt het feit dat de gemeente zich in haar rapport over de financiële situatie bij het WBR gedwongen voelde om zich te onthouden van scherpe bewoordingen, aangezien de gemeente het WBR nodig heeft voor investeringen in de achterstandswijken, het primaat van de politiek ten aanzien van het volkshuisvestingsbeleid in gevaar? </vraag>
      <vraag nummer="6">Deelt u de mening dat woningbouwcorporaties weliswaar verantwoordelijk zijn voor het financiële beleid, maar dat het primaat ten aanzien van de stadsvernieuwing bij de politiek behoort te blijven? </vraag>
      <vraag nummer="7">Zo ja, is het in de huidige situatie niet zo, dat gemeentelijk beleid ten aanzien van achterstandswijken, een speerpunt van het overheidsbeleid, op onjuiste gronden belemmerd kan worden door een woningbouworganisatie, in dit geval het WBR? </vraag>
      <vraag nummer="8">Vindt u dit een wenselijke situatie? </vraag>
      <vraag nummer="9">Zo neen, wat is volgens u de aangewezen weg om hier verandering in te brengen, zowel in het algemeen als in dit concrete geval? </vraag>
      <vraag nummer="10">Is de wetgeving op dit gebied wel toereikend? Zo neen, vraagt de praktijk, zoals in het onderhavige geval omschreven, niet om meer wettelijke mogelijkheden voor een gemeente om de conclusies van een woningbouworganisatie te «overrulen»? Zo ja, wanneer mag de Kamer een voorstel van wet verwachten, waarin dit element wordt vormgegeven? </vraag>
      <noten afkomstig="vraag">
         <noot nummer="1" datum="1997-10-27" bron="Algemeen Dagblad">Algemeen Dagblad, 27 oktober 1997</noot>
      </noten>
   </vragen>
   <antwoorden aantal="8">
      <antwoord nummer="1">Ik heb kennis genomen van het artikel over het Woningbedrijf Rotterdam in het Algemeen Dagblad van 27 oktober jl. Het Woningbedrijf verkeert niet in een verontrustende financiële situatie die tot ernstige gevolgen kan leiden voor haar huurders. Zowel het jaarverslag 1995 als 1996 van het Woningbedrijf, die voorzien zijn van een goedgekeurde accountantsverklaring, laten een niet onbevredigende financiële ontwikkeling zien. De huidige commotie is ontstaan omdat het Woningbedrijf op basis van interne meerjarenprognoses had berekend, dat een voortzetting van het beleid zoals neergelegd in het beleidsplan «Omslag 2», op langere termijn zou kunnen leiden tot een ongewenste financiële ontwikkeling. Om deze reden heeft het Woningbedrijf een nieuw beleidsplan ontwikkeld, genaamd «Haal de buurt binnen», dat voorziet in een positief meerjarenperspectief. </antwoord>
      <antwoord nummer="2">Van die conclusie ben ik niet op de hoogte. Wel beschik ik over de recente meerjarenbegroting van het woningbedrijf, die het in de vraag aangegeven beeld bevestigt. Deze begroting is de resultante van de in antwoord 1 aangegeven recente beleidswijziging, waarbij prioriteit wordt gegeven aan maatregelen ten behoeve van de bestaande woningvoorraad. </antwoord>
      <antwoord nummer="3">Ja. </antwoord>
      <antwoord nummer="4">Nee. Zowel het vigerende als het toekomstige Besluit beheer sociale huursector (BBSH) voorziet in een gezamenlijke verantwoordelijkheid van zowel toegelaten instelling als gemeente voor de lokale volkshuisvestingssituatie. De gemeente is verantwoordelijk voor het samenstellen van een samenhangende lokale volkshuisvestingsvisie, die voor de corporatie van belang is bij het ontwikkelen van haar beleidsvoornemens en de uitwerking daarvan in de jaarlijkse opgave aan de gemeente van de voorgenomen prestaties. Het BBSH gaat er van uit dat gemeente en toegelaten instelling hierover tot afspraken komen. In geval gemeente en toegelaten instelling niet tot overeenstemming komen en de gemeente van mening is dat de toegelaten instelling niet naar behoren presteert, heeft de gemeente het recht een verzoek bij mij in te dienen tot het nemen van maatregelen bij de toegelaten instelling. Een dergelijk verzoek van de gemeente tot het nemen van maatregelen bij het Woningbedrijf is door mij niet ontvangen. </antwoord>
      <antwoord nummer="5">Nee. Zie mijn antwoord op vraag 4. Ik wijs u er op dat het Woningbedrijf eerder en uit eigen beweging in haar nieuwe beleidsplan «Haal de buurt binnen!» heeft aangegeven zich met extra intensiteit op de verbetering van de situatie in achterstandswijken te willen richten. Inmiddels is dit beleidsplan verder geconcretiseerd in een 24-tal individueel toegesneden wijkplannen. Naar mijn mening zal de reden van de gemeente om af te zien van het geven van een oordeel over de situatie bij het Woningbedrijf veeleer moeten worden gezocht in de erkenning van de gemeente dat haar voormalig woningbedrijf door de toelating is verzelfstandigd en uit hoofde daarvan zelf de verantwoordelijkheid draagt voor de vormgeving van het door haar voorgestane beleid. Dit laatste uiteraard in overleg met de gemeente. Daarnaast voorzien zowel het vigerende als het nieuwe Besluit beheer sociale huursector (BBSH) erin dat vanuit de lokale politiek aan mij als eindverantwoordelijke bewindsman, kan worden verzocht de toegelaten instelling op haar prestaties aan te spreken. Daarmee is het politieke primaat verzekerd. </antwoord>
      <antwoord nummer="6">Ja. </antwoord>
      <antwoord nummer="7, 8 en 9">Het woningbedrijf heeft gegeven haar financiële positie gekozen voor een beleid, waarin aan investeringen in de bestaande voorraad en wijken prioriteit wordt gegeven boven investeringen in nieuwbouw. Uit een oogpunt van concurrentiekracht van haar bezit en de noodzakelijke bevordering van de leefbaarheid in achterstandswijken lijkt dat een verantwoorde keuze. De mate waarin zij dat kan doen wordt begrensd door de eisen van financiële continuïteit. Ik zie geen aanleiding aan het recente oordeel van de accountant over de financiële positie van het woningbedrijf te twijfelen. </antwoord>
      <antwoord nummer="10">Ik acht de huidige regelgeving toereikend. Ik verwijs hiervoor o.m. naar mijn antwoorden op de vragen 4 en 5. Daarnaast wil ik u er op wijzen dat de vormgeving van het toezicht, zoals neergelegd in het op 1 januari in werking tredende gewijzigde BBSH, tot stand is gekomen na intensief overleg met de Tweede Kamer. Gelet op het voorgaande ben ik vooralsnog van mening dat ook wanneer «de praktijk, zoals in het onderhavige geval omschreven» dat zou vragen, quod non, er geen aanleiding is om de regelgeving te wijzigen. </antwoord>
      <noten afkomstig="antwoord"/>
   </antwoorden>
</kvr>
