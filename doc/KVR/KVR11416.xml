<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de staatssecretaris van Justitie over het registreren van illegalen op doorreis. (Ingezonden 16 februari 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11416
</item>
         <item attribuut="Inhoud">Vragen naar aanleiding van de antwoorden van de staatssecretaris (Aanh. Hand. II, 1999-2000, nr. 567) over het registreren van illegalen op doorreis.</item>
         <item attribuut="Rubriek">Criminaliteit en openbare orde (Persoonsregistratie en identificatie) Welzijn (Vreemdelingen en asielzoekers)</item>
         <item attribuut="Trefwoorden">Legitimatie Vreemdelingen</item>
         <item attribuut="Vindplaats">Kamervragen met antwoord 1999-2000, nr. 1026, Tweede Kamer</item>
         <item attribuut="Vraagnr_bij_indiening">2990007050</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2000-04-03</item>
         <item attribuut="Datum_indiening">2000-02-16</item>
         <item attribuut="Document-id">KVR11416</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2225" allpagenumbers="2225 2226" vetnummer="2990007050" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11416" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1026" onderwerp="" indiendatum="2000-02-16">
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="3 april 2000), zie ook Aanhangsel Handelingen nr. 900, vergaderjaar 1999–2000">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Herinnert u zich uw antwoorden van 12 januari jl. op de schriftelijke vragen van ondergetekende van 11 november 1999? <voetnoot nummer="1"/>
      </vraag>
      <vraag nummer="2">Waarom is er in het antwoord op de vragen 2 en 4 aangegeven dat asielzoekers die in het kader van het mobiel toezicht vreemdelingen door de Koninklijke Marechaussee zijn aangetroffen bij overschrijding van de binnengrens «in beginsel» worden geregistreerd en doorverwezen naar één van de aanmeldcentra? Waarom is hier sprake van «in beginsel»? Hoe vaak wordt van dit beginsel afgeweken en om welke redenen? Waarom wordt niet «altijd» geregistreerd? </vraag>
      <vraag nummer="3">Waarom stelt u verder in dat antwoord: «Voor vreemdelingen die zich, zoals in de onderhavige zaak reeds in Nederland bevinden en zich al dan niet rechtstreeks bij een aanmeldcentrum (AC) melden vindt de registratie plaats bij aankomst op het AC alwaar registratie plaatsvindt, omdat hier in beginsel niet het belang van toegangsweigering of illegale grensoverschrijding speelt». Kan worden gemotiveerd waarom ook hier wordt gesproken van «in beginsel» en waarom hier niet het belang van toegangsweigering of illegale grensoverschrijding speelt? Moet een en ander zo worden verstaan dat in dergelijke gevallen voor u het belang van het tegengaan van illegaal verblijf niet aan de orde is? </vraag>
      <vraag nummer="4">Vindt u het acceptabel dat door het doorverwijzen naar een AC, zonder dat de gang naar zo’n AC wordt begeleid en zonder dat zeker is dat men zich daadwerkelijk bij het AC zal melden, illegaal verblijf in Nederland in de hand wordt gewerkt? </vraag>
      <vraag nummer="5">Deelt u de mening dat een dergelijke gang van zaken afbreuk doet aan de geloofwaardigheid van de regulering van de toelating tot Nederland zoals dat bijvoorbeeld plaats heeft via het MVV-vereiste? </vraag>
      <vraag nummer="6">Bent u bereid in het vervolg aangetroffen illegalen te registreren en te begeleiden naar het AC? </vraag>
      <vraag nummer="7">Vindt u het acceptabel dat op deze wijze de kans op het leggen van Dublinclaims nagenoeg onmogelijk wordt gemaakt? </vraag>
      <vraag nummer="8">Wordt het feit dat men zich illegaal toegang tot Nederland heeft verschaft en bovendien niet de kennelijke of oorspronkelijke bedoeling heeft gehad in Nederland asiel aan te vragen, als contra-indicatie gehanteerd bij de beoordeling van het asielverzoek? Zo ja, is bekend in hoeveel gevallen (absoluut en t.o.v. het totaal) dit heeft geleid tot afwijzing van het asielverzoek? </vraag>
      <vraag nummer="9" voetnoot="2">Moet worden verstaan onder «rechtstreeks» en onder «verkorte procedure» inzake vreemdelingen die in het kader van het MTV rechtstreeks of via een verkorte procedure aan buurlanden worden overgegeven? <voetnoot nummer="2"/>
      </vraag>
      <vraag nummer="10" voetnoot="2">Bevinden zich onder de in het kader van het MTV aan een buurland overgegeven vreemdelingen nooit vreemdelingen die te kennen hebben gegeven asielzoekers te zijn? <voetnoot nummer="2"/>
      </vraag>
      <vraag nummer="11" voetnoot="2">In welke gevallen kunnen in het kader van het MTV aangehouden vreemdelingen die niet om asiel hebben gevraagd niet rechtstreeks of via een verkorte procedure worden teruggeleid? Waarom worden zij overgedragen aan de regiochef en wat is het vervolgtraject voor deze vreemdelingen? <voetnoot nummer="2"/>
      </vraag>
      <vraag nummer="12">Bent u bereid maatregelen te treffen om illegale grensoverschrijding strafbaar te stellen en het indienen van een asielverzoek in dergelijke gevallen voortaan niet meer toe te staan? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="567" documentjaargang="1999-2000">Aanhangsel Handelingen, nr. 567, vergaderjaar 1999–2000.</noot>
         <noot nummer="2" titel="Keten in kaart">zie rapportage «Keten in kaart» 1998</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Van dit beginsel wordt afgeweken indien een vreemdeling bij staandehouding in het kader van het Mobiel Toezicht Vreemdelingen (MTV) in het bezit is van een geldig identiteitsdocument. Dergelijke vreemdelingen behoren niet tot de doelgroep van het MTV. </antwoord>
      <antwoord nummer="3">Het is niet zo, dat het tegengaan van illegaal verblijf niet aan de orde is. Ik heb slechts willen aangeven dat indien een vreemdeling zich reeds in Nederland bevindt, de toegang tot Nederland niet geweigerd kan worden en daarmee tevens het belang van toegangsweigering of het tegengaan van illegale grensoverschrijding vervalt. </antwoord>
      <antwoord nummer="4, 5, en 6">Ik ben niet van mening dat illegaal verblijf in de hand wordt gewerkt. Registratie vindt plaats in geval van aantreffen aan de buitengrens, in geval van aantreffen in het kader van MTV, dan wel bij aankomst op de AC’s. Begeleiding van vreemdelingen vergt een dusdanig grote inzet van personeel, dat ik dit niet in overweging zal nemen. Bovendien is een AC geen vorm van gesloten opvang. Dit betekent dat ook een onder begeleiding aangevoerde asielzoeker in de gelegenheid is het AC te verlaten. Dit is slechts anders indien grensbewakingsbelangen zich hiertegen verzetten, zoals op AC-Schiphol. </antwoord>
      <antwoord nummer="7">De bewaking van de buitengrenzen en het mobiele toezicht achter de grens maken de kans op het leggen van Dublin-claim juist wel mogelijk. In veel gevallen geeft de asielzoeker overigens ook zélf aan dat hij illegaal is ingereisd, en geeft hij de reisroute aan. Het leggen van een Dublin-claim is mogelijk. Wel dient rekening gehouden te worden met het feit dat voor honorering van de gelegde claim bewijs nodig is dat verder gaat dan het enkele feit dat men door een ander Dublin-land heeft gereisd. </antwoord>
      <antwoord nummer="8">Een contra-Indicatie, zoals verwoord in de vraagstelling, wordt niet gehanteerd. Wel is het mogelijk om op grond van artikel 15b, onder f, van de Vreemdelingenwet een aanvraag niet in te willigen wegens de niet-ontvankelijkheid ervan indien de vreemdeling niet beschikt over een voor toegang tot Nederland vereist document voor grensoverschrijding, tenzij hij zich onverwijld meldt bij een bevoegde ambtenaar. Met betrekking tot deze bepaling heeft de Rechtseenheidskamer in zijn uitspraak van 29 december 1994 (AB 1995, 227) gesteld dat, omdat de niet-ontvankelijkheidsverklaring gepaard ging met een last tot uitzetting, tevens een kenbaar en gemotiveerd oordeel had moeten worden gegeven over de vraag of er gevaar bestond voor refoulement als bedoeld in artikel 33 van het Verdrag van Genève Dat wil zeggen dat beoordeeld had moeten worden of er in redelijkheid geen twijfel over kon bestaan dat geen gevaar bestond voor vervolging als omschreven in artikel 15 van de Vreemdelingenwet. Deze uitspraak betekent dat wanneer niet-inwilliging gepaard gaat met een last tot uitzetting, een inhoudelijke toets moet plaats vinden om na te gaan of uitzetting naar het land van herkomst mogelijk is. </antwoord>
      <antwoord nummer="9">Van rechtstreekse verwijdering is sprake indien het verblijf van de vreemdeling reeds vanaf de aanvang niet is toegestaan. In dit geval is geen last tot uitzetting vereist. Het betreft hier met name illegale grensoverschrijders, van wie de uitzetting naar het land waar hij legaal verblijf heeft aanstonds kan worden geëffectueerd. Van een «verkorte» procedure kan sprake zijn indien een vreemdeling wordt overgedragen aan België, Luxemburg, de Bondsrepubliek Duitsland of Frankrijk in het kader van de overeenkomsten tussen deze landen met betrekking tot de overgave en overname van vreemdelingen (met uitzondering van asielzoekers) die op onregelmatige wijze rechtstreeks Nederland zijn binnengereisd vanuit één van deze landen. De overeenkomsten voorzien in een formele procedure en een vormloze (verkorte) procedure. </antwoord>
      <antwoord nummer="10">Een vreemdeling die bij een MTV-controle aangeeft asiel te willen aanvragen, wordt conform de Dublin-overeenkomst in de gelegenheid gesteld een aanvraag in te dienen in het land waar hij zich bevindt. Het leggen van een Dublin-claim kan vervolgens tot de mogelijkheden behoren. Of een dergelijke claim gehonoreerd wordt, hangt af van de vraag of aan de criteria uit de Dublin-overeenkomst voldaan wordt. </antwoord>
      <antwoord nummer="11">Er zijn diverse redenen te benoemen waarom aanstondse verwijdering niet mogelijk is. Zo is het mogelijk dat er geen geldig reisdocument voorhanden is of dat het land van herkomst niet bekend is. In een aantal gevallen, vastgelegd in de Benelux-overnameovereenkomsten, is overdracht aan een van de buurlanden mogelijk. Indien ook dit niet mogelijk is, wordt de vreemdeling overgedragen aan de korpschef. Vervolgens wordt getracht om een vervangend reisdocument voor de vreemdeling te verkrijgen. </antwoord>
      <antwoord nummer="12">Nee, daartoe ben ik niet bereid. Illegale grensoverschrijding en het daaruit voortvloeiende illegale verblijf in Nederland is op dit moment al strafbaar wanneer de vreemdeling niet voldoet aan de verplichting zich te melden (artikel 59 Vreemdelingenbesluit). Het is in strijd met door Nederland ondertekende verdragen om in dergelijke gevallen het indienen van een asielverzoek niet toe te staan. </antwoord>
      <noten afkomstig="antwoord"/>
   </antwoorden>
</kvr>
