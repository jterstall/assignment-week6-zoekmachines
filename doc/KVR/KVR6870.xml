<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nijpels-Hezemans (Groep Nijpels) over uitsluiting van zitting in stembureaus op grond van leeftijd. (Ingezonden 6 maart 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6870
</item>
         <item attribuut="Inhoud">Vragen naar aanleiding van het feit dat sommige gemeenten informeel een maximumleeftijdsgrens van 70 jaar hanteren voor stembureauleden.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Kiesrecht) Welzijn (Ouderen)</item>
         <item attribuut="Trefwoorden">Discriminatie Ouderen Verkiezingen</item>
         <item attribuut="Vindplaats">Kamervragen met antwoord 1997-1998, nr. 1030, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="Groep Nijpels">Nijpels-Hezemans</persoon>
         </item>
         <item attribuut="Datum_reaktie">1998-04-02</item>
         <item attribuut="Datum_indiening">1998-03-06</item>
         <item attribuut="Document-id">KVR6870</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2113" allpagenumbers="2113 2114" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6870" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1030" onderwerp="" indiendatum="1998-03-6">
         <vrager partij="Groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="1998-04-2">
         <antwoorder functie="staatssecretaris" ministerie="Binnenlandse Zaken">Kohnstamm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het feit dat een aantal gemeenten burgers uitsluiten van het nemen van zitting in stembureaus op grond van hun leeftijd? </vraag>
      <vraag nummer="2">Kunt u een overzicht geven van het aantal gemeenten die op een of andere manier, al dan niet op basis van een gemeentelijke verordening burgers op grond van leeftijd uitsluiten van het zitting nemen in een stembureau? </vraag>
      <vraag nummer="3">Bent u van oordeel dat in principe iedere kiezer in aanmerking dient te komen voor een benoeming tot lid van een stembureau? Zo ja, hoe rijmt u dit met de praktijk in sommige gemeenten? Zo neen, waarom niet? </vraag>
      <vraag nummer="4">Bent u van mening dat leeftijd nimmer een uitsluitingsgrond mag vormen? </vraag>
      <vraag nummer="5">Bent u bereid een schriftelijke richtlijn uit te vaardigen, die bepaalt dat gemeenten bij de benoeming van de voorzitter en leden van het stembureau geen personen mogen uitsluiten op grond van hun leeftijd? Zo neen, hoe denkt u dan een einde te maken aan deze vorm van leeftijdsdiscriminatie? </vraag>
      <vraag nummer="6">Kunt u bevorderen dat deze richtlijn ook van toepassing is op de verkiezingen voor de Tweede Kamer op 6 mei aanstaande? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Ik heb signalen ontvangen dat in incidentele gevallen gemeenten informeel een maximumleeftijdsgrens voor stembureauleden van 70 jaar hanteren. Uit een beperkte inventarisatie onder gemeenten is echter gebleken dat gemeenten over het algemeen geen maximumleeftijdsgrens hanteren bij de benoeming van stembureauleden. Wel wordt in bijna alle gemeenten een ondergrens gehanteerd van 18 jaar. Voor het overige worden kandidaten individueel beoordeeld of zij de werkzaamheden die verbonden zijn aan het stembureaulidmaatschap kunnen verrichten. Een dergelijke individuele toets kan er uiteraard toe leiden dat oudere, maar ook jongere personen op grond van ongeschiktheid niet tot stembureaulid worden benoemd. </antwoord>
      <antwoord nummer="2">Nee. Door het Ministerie van Binnenlandse Zaken wordt niet bijgehouden welke voorwaarden gemeenten hanteren bij het benoemen van stembureauleden. Ik kan u dan ook geen inzicht geven in het aantal gemeenten dat personen op grond van hun leeftijd uitsluit voor het zitting nemen in een stembureau. Uit de in het antwoord op vraag 1 ter sprake gekomen inventarisatie is wel naar voren gekomen dat de meeste gemeenten alleen een ondergrens hanteren van 18 jaar. </antwoord>
      <antwoord nummer="3 en 4">De bevoegdheid tot het benoemen van stembureauleden komt op grond van de Kieswet toe aan het college van burgemeester en wethouders. In de Kieswet zijn geen voorwaarden opgenomen waaraan personen moeten voldoen om voor stembureaulid in aanmerking te komen. Bij de Kieswetherziening van 1989 is (zelfs) de voorwaarde vervallen dat de stembureauleden benoemd moeten worden uit de kiesgerechtigde ingezetenen van de gemeente. Deze voorwaarde is komen te vervallen in verband met het feit dat steeds meer gemeenten moeilijkheden ondervonden bij de bezetting van hun stembureaus. Niet-Nederlanders en niet-ingezetenen kunnen derhalve in beginsel eveneens tot stembureaulid worden benoemd. Hetzelfde geldt in theorie voor personen die jonger dan 18 jaar zijn. Niet alleen kiezers, maar ook overige personen kunnen dus in beginsel in aanmerking komen als stembureaulid. Ik ben niet van mening dat leeftijd nimmer een uitsluitingsgrond mag vormen om tot lid van het stembureau benoemd te worden. Alhoewel de Kieswet zich niet verzet tegen de benoeming van personen van jonger dan 18 jaar, kan naar mijn mening voor een ondergrens van 18 jaar een voldoende rechtvaardigheidsgrond worden aangevoerd. Die grond is dat de werkzaamheden van stembureauleden een zo grote verantwoordelijkheid meebrengen dat alleen personen die in juridisch opzicht volwassen zijn, derhalve de meerderjarigheidsleeftijd hebben bereikt, voor het lidmaatschap van het stembureau in aanmerking komen. Een bovengrens van bijvoorbeeld 70 jaar kan daarentegen naar mijn mening niet afdoende gemotiveerd worden. Een individuele beoordeling of de betrokkenen voldoende geschikt zijn om het stembureaulidmaatschap te vervullen is hier meer op zijn plaats. Het voorgaande strookt met het nadere kabinetsstandpunt Rapport Leeftijdsgrenzen in wet- en regelgeving dat uitgaat van de noodzaak van een voldoende draagkrachtige motivering bij het gebruik van een leeftijdscriterium, alsmede van de motivering van de hoogte van een leeftijdsgrens. </antwoord>
      <antwoord nummer="5 en 6">Nee. Voor zover mij bekend hebben zich geen knelpunten op dit punt voorgedaan. Ik zie dan ook geen aanleiding om een schriftelijke richtlijn over dit onderwerp uit te vaardigen. </antwoord>
      <noten afkomstig="antwoord"/>
   </antwoorden>
</kvr>
