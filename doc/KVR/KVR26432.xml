<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het weigeren van illegale onverzekerde patiënten. (Ingezonden 21 juli 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26432
</item>
         <item attribuut="Inhoud">Vragen naar aanleiding van artikelen in Volkskrant (15, 17 en 18 juli 2006) over het weigeren van medisch noodzakelijke hulp aan illegale onverzekerde patiënten door ziekenhuizen. Indiener vraagt zich af of de baliemedewerkers van ziekenhuizen voldoende medische scholing hebben. De Inspectie voor de Gezondheidszorg zou het probleem van het weigeren in haar rapport van 27 juni 2006 ontkennen, terwijl straatdokters in Rotterdam de ervaring hebben dat illegale (en 'risicodragende') patiënten wel degelijk worden geweigerd. Bij de eerste hulp zouden ze niet worden geholpen als ze niet contant betalen [aanvulling op eerdere vragen terzake van het lid Vendrik (PvdA), ingezonden 17 juli 2006].</item>
         <item attribuut="Rubriek">Gezondheidszorg (Algemeen) Gezondheidszorg (Patiënten) Gezondheidszorg (Zorginstellingen) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Patiënten Vreemdelingen Ziekenhuizen</item>
         <item attribuut="Vindplaats">Kamervragen met antwoord 2006-2007, nr. 33, Tweede Kamer</item>
         <item attribuut="Vraagnr_bij_indiening">2050616860</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-09-26</item>
         <item attribuut="Datum_indiening">2006-07-21</item>
         <item attribuut="Document-id">KVR26432</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="65" allpagenumbers="65 66 67" vetnummer="2050616860" code="0607tkkvr33" lopendefooter="Tweede Kamer, vergaderjaar 2006–2007, Aanhangsel" filenaam="KVR26432" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="33" onderwerp="" indiendatum="2006-07-21">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="26 september 2006), zie ook Aanhangsel Handelingen nr. 1913, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Hebt u kennisgenomen van artikelen over het weigeren van illegale onverzekerde patiënten? <voetnoot nummer="1"/>
      </vraag>
      <vraag nummer="2">Is het waar dat illegale patiënten niet verder komen dan de balie van ziekenhuizen? Wat zijn de taken van de baliemedewerkers? Zijn deze baliemedewerkers medisch geschoold en in staat om een diagnose te stellen? Bent u op de hoogte van het aantal onverzekerden dat al aan de balie wordt weggestuurd? Zo neen, waarom niet? </vraag>
      <vraag nummer="3">Hoe komt het dat de Inspectie voor de Gezondheidszorg in haar nota van 27 juni jl. dit probleem bagatelliseert en ontkent dat illegale patiënten door ziekenhuizen worden geweigerd, terwijl de straatdokters in Rotterdam de ervaring hebben dat illegale patiënten wel degelijk worden geweigerd? </vraag>
      <vraag nummer="4">Is het waar dat illegale patiënten contant moeten betalen bij de eerste hulp en anders niet worden geholpen? Zo ja, wat is uw mening hierover? </vraag>
      <vraag nummer="5">Is het waar dat de Inspectie voor de Gezondheidszorg na een bel- en mailronde bij een aantal Rotterdamse ziekenhuizen tot de conclusie is gekomen dat het weigeren van illegale patiënten niet voorkomt? Vindt u deze werkwijze zorgvuldig en voldoende? </vraag>
      <vraag nummer="6">Wat is de reactie van de straatdokters uit Rotterdam die klachten hebben ingediend op het rapport van de Inspectie voor de Gezondheidszorg? Op welke wijze zijn de ervaringen van de straatdokters in de genoemde nota van de Inspectie verwerkt? </vraag>
      <vraag nummer="7">Deelt u de mening dat gezien de complexiteit van dit probleem en het feit dat ervan uitgegaan mag worden dat illegalen geen klacht zullen indienen, het van belang is een gedegen onderzoek in te stellen en niet via een bel- en mailronde een vergaande conclusie te trekken? </vraag>
      <vraag nummer="8">Wat wordt precies bedoeld met de navolgende mededeling van de Inspectie voor de Gezondheidszorg in de genoemde nota: «De Inspectie acht het daarom gewenst de ontwikkelingen nauwlettend te volgen en te onderzoeken of...»? </vraag>
      <vraag nummer="9">Waarom bestaat er geen registratie bij ziekenhuizen of onverzekerde patiënten wel of niet behandeld worden? Bent u bereid zo snel mogelijk een dergelijke registratie verplicht te stellen, zodat de omvang van dit probleem duidelijk kan worden? </vraag>
      <vraag nummer="10">Wat vindt u ervan dat ziekenhuizen in een aantal situaties gedwongen zijn illegale patiënten te weigeren omdat zij risicodragend zijn en een aantal verzekeraars verzoeken om aanvullend budget afwijzen of de voorziening «dubieuze debiteuren» in het ziekenhuisbudget verlangen? </vraag>
      <vraag nummer="11">Wat vindt u ervan dat, nu enkele ziekenhuizen in de grote steden bereid zijn medisch noodzakelijke zorg aan illegale patiënten te leveren, zij geconfronteerd worden met het organiseren van langdurige zorg omdat andere zorginstellingen niet bereid zijn deze patiënten op te nemen vanwege het ontbreken van een vergoeding? </vraag>
      <vraag nummer="12">Deelt u de mening dat ziekenhuizen die wel bereid zijn medisch noodzakelijke zorg te verlenen in financiële problemen komen omdat andere ziekenhuizen dit probleem op hen afschuiven? </vraag>
      <vraag nummer="13">Waarom kunnen AWBZ-instellingen vanaf 2003 geen beroep meer doen op de Regeling Stichting Koppeling? Welke redenen liggen hieraan ten grondslag? Welke consequenties heeft deze maatregel voor bijvoorbeeld revalidatiecentra en GGZ-instellingen? </vraag>
      <vraag nummer="14">Bent u bereid een structurele oplossing voor de illegale patiënten te treffen? Bent u voorts bereid een waarborgfonds in te stellen voor ziekenhuizen die met de problematiek van illegalen in de grote steden te maken hebben? </vraag>
      <vraag nummer="15">Bent u bereid de Inspectie voor de Gezondheidszorg een onderzoek naar deze problematiek te laten doen, niet alleen in Rotterdam, maar ook in andere grote steden? Toelichting Deze vragen dienen ter aanvulling op eerdere vragen van het lid Vendrik (GroenLinks), ingezonden 17 juli 2006 (vraagnummer 2050616700). </vraag>
      <noten afkomstig="vraag">
         <noot nummer="1">De Volkskrant, 15, 17 en18 juli 2006</noot>
      </noten>
   </vragen>
   <antwoorden aantal="15">
      <antwoord nummer="1">Ja. </antwoord>
      <antwoord nummer="2">Patiënten hebben sinds 1 januari 2006 een wettelijk bepaalde identificatieplicht. Baliemedewerkers hebben bij de uitvoering daarvan een rol. Verlening van medisch noodzakelijke zorg staat los van deze verplichting. Ziekenhuizen zijn in eerste instantie zelf verantwoordelijk voor de wijze waarop zij waarborgen dat aan patiënten (ongeacht of het nu gaat om verzekerden of onverzekerden, waaronder illegalen) medisch noodzakelijke zorg niet wordt onthouden, ongeacht of er zekerheid bestaat over de betaling van die zorg. De Inspectie voor de Gezondheidszorg (IGZ) heeft een onderzoek ingesteld naar signalen dat zorgverlening van ziekenhuizen aan onverzekerden in gevaar zou zijn. De IGZ heeft mij daarover op 27 juni 2006 gerapporteerd. De IGZ concludeert dat ziekenhuizen aangeven dat spoedeisende hulp in levensbedreigende situaties altijd wordt verleend. In niet spoedeisende situaties wordt de noodzaak van de zorg vastgesteld door een arts. Ik heb geen informatie over het aantal cliënten dat door ziekenhuizen wordt weggestuurd. </antwoord>
      <antwoord nummer="3">De straatdokters hebben een eigen opvatting over de omvang van de tweedelijnszorg die ziekenhuizen aan onverzekerde illegalen zouden moeten verlenen. De IGZ merkt terzake op dat de straatdokters van mening zijn dat illegalen (en andere onverzekerden) een onbeperkte gratis toegang moeten hebben tot zorg. Dat strookt niet met het uitgangspunt in het Nederlandse rechtsbestel dat iedereen in beginsel moet betalen voor de diensten die hij afneemt, voor zover de overheid al niet te zijnen behoeve in de financiering daarvan heeft voorzien, bijvoorbeeld door hem toegang te geven tot een sociale ziektekostenverzekering. Ook strookt het niet met de gedachte van de Koppelingswet dat illegalen in principe geen toegang hebben tot verstrekkingen en voorzieningen in Nederland, behoudens situaties waar een zorgaanbieder op grond van een voor hem bestaande zorgplicht gehouden is zorg te verlenen. Dat is het geval voor medisch noodzakelijke zorg. Of daarvan in een concreet geval sprake is, wordt in het concrete geval vastgesteld. De arts bepaalt welke zorg medisch noodzakelijk is. In dergelijke situaties is er voor ziekenhuizen een zorgplicht aanwezig. Ik deel de mening niet dat de IGZ het probleem bagatelliseert door hierin geen positie te kiezen. </antwoord>
      <antwoord nummer="4">Vooraf betalen is één van de mogelijkheden om het aantal onbetaalde nota’s zo klein mogelijk te houden. Gelet op het feit dat ziekenhuizen zich moeten inspannen om het bedrag aan onbetaalde rekeningen zo klein mogelijk te houden, ben ik er voorstander van dat zij, als niet vaststaat dat de betaling van de te verlenen zorg goed is geregeld door dekking via een verzekering, patiënten (illegalen en andere onverzekerden) vragen om vooraf zekerheid te bieden dat betaling zal plaatsvinden. Uit de rapportage van de Inspectie voor de gezondheidszorg (IGZ) blijkt verder dat de ziekenhuizen de inspectie hebben gemeld dat spoedeisende hulp, los van de betaalmogelijkheden, altijd verleend wordt. </antwoord>
      <antwoord nummer="5">Het onderzoek van de IGZ was gericht zich op de vraag hoe onverzekerden toegang hebben tot de tweedelijnszorg en welk beleid de Rotterdamse ziekenhuizen voeren ten aanzien van de behandeling van onverzekerden. Ten behoeve van de snelle oriëntatie op dit vraagstuk, waar ik de IGZ om gevraagd heb, zijn verschillende personen en organisatie gehoord te weten: de auteurs van het artikel in Medisch contact over «Tweedeling op straat», de directies van de Rotterdamse ziekenhuizen, de GGD, het RPCP en de steller van de brief aan VWS over de medische opvang van daklozen, de heer Slokkers. Het onderzoek is dus breder dan de vraagstelling aangeeft. Een diepgaander onderzoek vergt meer tijd en is ook door de IGZ toegezegd. </antwoord>
      <antwoord nummer="6">In de nota van de inspectie wordt aangegeven dat er verschillend gedacht wordt over de vraag welke zorg onder de noemer «medisch noodzakelijke zorg» geboden moet worden en wie dat moet vaststellen. De straatdokters vinden dat zij en niet de ziekenhuizen moeten vaststellen of er tweedelijns zorg moet worden geleverd. De ziekenhuizen hanteren het uitgangspunt dat «het moet gaan om een situatie waarin de verlening van medische zorg niet kan worden onthouden of uitgesteld zonder het leven of de gezondheidstoestand van de betrokkene of de Nederlandse volksgezondheid ernstig in gevaar te brengen». De inspectie wijst in haar rapport op dit spanningsveld. </antwoord>
      <antwoord nummer="7">Nee, niet op deze gronden. De noodzaak van een diepgaand onderzoek is niet en zeker niet uitsluitend te beoordelen afhankelijk van de vraag of er klachten zijn of zullen worden ingediend. Ingediende klachten zijn wel een belangrijk signaleringsinstrument. Zie ook mijn antwoord op vraag 5 en 8. </antwoord>
      <antwoord nummer="8">De inspectie zal in 2007 in een thematisch onderzoek aandacht besteden aan de zorgverlening aan onverzekerden en daarover rapporteren. </antwoord>
      <antwoord nummer="9">Er rust geen verplichting op ziekenhuizen om deel te nemen aan een dergelijke registratie. Mij is niet bekend of ziekenhuizen voor eigen gebruik een registratie van onverzekerde cliënten bijhouden. Ik ben er niet van overtuigd dat registratie beleidsmatig relevante inzichten kan verschaffen over de zorgverlening aan onverzekerden. Ik zal dit daarom niet aan de ziekenhuizen opleggen omdat dit tot extra administratieve lasten leidt en ik daarmee terughoudend ben. </antwoord>
      <antwoord nummer="10">Ziekenhuizen hebben net als anderen een zeker debiteurenrisico. Ik ga ervan uit dat zij alles in het werk zullen stellen om dat debiteurenrisico zo klein mogelijk te houden. Zij worden daarbij echter niet gedwongen tot het nemen van bepaalde beslissingen. De besluitvorming over de omvang van de post «dubieuze debiteuren» berust bij ziekenhuizen en zorgverzekeraars. Zie ook mijn antwoord op vraag 3. </antwoord>
      <antwoord nummer="11">Het valt binnen de beleidsruimte van de ziekenhuizen of zij zich naast het leveren van ziekenhuiszorg ook verantwoordelijk willen maken voor andere vormen van zorgverlening. </antwoord>
      <antwoord nummer="12">De zorgplicht tot het verlenen van medisch noodzakelijke zorg geldt voor alle ziekenhuizen en van afschuiven kan dus geen sprake zijn. Wel kunnen ziekenhuizen de zorgverlening waartoe zij op grond van zorgplicht gehouden zijn, in onderling overleg kanaliseren. </antwoord>
      <antwoord nummer="13">De Regeling Stichting Koppeling vergoedt de kosten van zorgverleners die niet op de illegaal zelf of op een derde verhaald kunnen worden en die een onredelijke belasting vormen voor de zorgverlener. De regeling vergoedt alleen medisch noodzakelijke zorg verleend in de eerste lijn, zorg rond zwangerschap en geboorte en in situaties waarbij zich gevaar voordoet voor derden, zoals bij besmettelijke ziekten. Tot 2004 heeft de stichting ook de kosten vergoed van AWBZ-instellingen, voor zover die kosten boven een eigen «risico» van 0.1% van het jaarbudget uitgingen. Slechts de inkomensschade boven deze drempel kwam voor vergoeding in aanmerking. Naast het eigen risico op jaarbasis kende de regeling een maximering van de vergoeding per patiënt. Per patiënt kon slechts éénmalig voor maximaal 6 maanden opname compensatie worden verstrekt. In die periode kan immers, indien van toepassing, een verblijfsvergunning op medische gronden of uitstel van vertrek worden geregeld. Vanaf 2004 neemt de Stichting Koppeling claims afkomstig van AWBZ-gefinancierde zorg, gelet op de beperkte middelen van de stichting, niet meer in behandeling. </antwoord>
      <antwoord nummer="14">De kosten voor het verlenen van medisch noodzakelijke zorg kunnen onder voorwaarden ten laste van het Koppelingsfonds c.q. de post dubieuze debiteuren gebracht worden. Ik ben van mening dat daarmee op dit moment de financiering van medisch noodzakelijke zorg aan illegalen voldoende is geborgd. Mede in het licht van voorgenomen wijzigingen in de ziekenhuisbekostiging, kan het op termijn wenselijk zijn om in de huidige financiering stroomlijning aan te brengen. Ik ben bereid om de mogelijkheden hiertoe te onderzoeken. </antwoord>
      <antwoord nummer="15">De Inspectie voor de Gezondheidszorg zal in 2007 een thematisch onderzoek doen naar de zorgverlening aan onverzekerden. </antwoord>
      <noten afkomstig="antwoord"/>
   </antwoorden>
</kvr>
