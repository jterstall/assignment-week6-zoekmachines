<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over de drijfjacht op wilde zwijnen in Gelderland. (Ingezonden 21 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22192
</item>
         <item attribuut="Inhoud">Vragen over het beheer van de zwijnenpopulatie op de Veluwe.</item>
         <item attribuut="Rubriek">Natuur (Fauna) Natuur (Jacht)</item>
         <item attribuut="Trefwoorden">Jacht</item>
         <item attribuut="Vindplaats">Kamervragen met antwoord 2004-2005, nr. 894, Tweede Kamer</item>
         <item attribuut="Vraagnr_bij_indiening">2040506690</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-02-08</item>
         <item attribuut="Datum_indiening">2005-01-21</item>
         <item attribuut="Document-id">KVR22192</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1895" allpagenumbers="1895 1896" vetnummer="2040506690" code="0405tkkvr894" lopendefooter="Tweede Kamer, vergaderjaar 2004–2005, Aanhangsel" filenaam="KVR22192" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="894" onderwerp="" indiendatum="2005-01-21">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-02-8">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Klopt het dat uw ministerie in gesprek is met de Provincie Gelderland om de drijfjacht op wilde zwijnen opnieuw mogelijk te maken? <voetnoot nummer="1"/>Zo ja, onder welke voorwaarden gaat u de drijfjacht toestaan? </vraag>
      <vraag nummer="2">Is er sprake van een ernstige calamiteit die drijfjacht legitimeert? Kunt u uw antwoord toelichten? </vraag>
      <vraag nummer="3">Door welke oorzaken is de Faunabeheereenheid Veluwe er niet in geslaagd om de populatie wilde zwijnen op de Veluwe op niveau te houden? </vraag>
      <vraag nummer="4">Klopt het dat de populatiegrootte van wilde zwijnen op natuurlijke wijze zich aanpast aan het draagvlak van het territorium? Kunt u uw antwoord toelichten? </vraag>
      <vraag nummer="5">Is het uitgesloten dat de wilde zwijnen op de Veluwe zijn bijgevoederd? Kunt u uw antwoord toelichten? </vraag>
      <vraag nummer="6">Zijn alle rasters rond de Veluwe in goede staat, zodat overlast door wilde dieren tot een minimum beperkt is? Zo neen, wat zijn de oorzaken hiervan? </vraag>
      <vraag nummer="7">Beschouwt u de drijf- of drukjacht als een effectieve methode om de populatie wilde zwijnen op niveau te houden? Kunt u uw antwoord toelichten? </vraag>
      <vraag nummer="8">Is deze kwestie voor u aanleiding om het functioneren van de Faunabeheereenheid Veluwe nader te evalueren? Zo neen, waarom niet? Zo ja, op welke termijn kan de Kamer de resultaten daarvan tegemoet zien? </vraag>
      <vraag nummer="9">Is het u opgevallen dat bijna elk jaar er een moment ontstaat waarop geconstateerd wordt dat er teveel zwijnen op de Veluwe zijn en de jagers helaas tot drijfjacht moeten overgaan? Zo ja, welke conclusies trekt u daaruit omtrent het functioneren van de Faunabeheereenheid Veluwe? </vraag>
      <noten afkomstig="vraag">
         <noot nummer="1" datum="2005-01-19" bron="Stentor" titel="Drijfjacht op zwijnen toestaan">Stentor, 19 januari 2005: «Drijfjacht op zwijnen toestaan»</noot>
      </noten>
   </vragen>
   <antwoorden aantal="9">
      <antwoord nummer="1">Nee, het bericht in de Stentor, als ook in andere kranten, is niet juist. In de Gelderlander is onlangs een rectificatie geplaatst. </antwoord>
      <antwoord nummer="2">De drijfjacht is verboden. De Flora- en faunawet staat met betrekking tot wilde zwijnen wel toe dat zij worden gedood door middel van de zogenaamde één-op-één-drukjacht. Hiertoe is vereist dat de minister heeft bepaald dat in enig jaar het leggen van lokvoer niet voldoende effectief is om het benodigde afschot anderszins te realiseren. Tevens is vereist dat Gedeputeerde Staten deze methode toestaan. De provincie Gelderland heeft vorig jaar een faunabeheerplan goedgekeurd, op basis waarvan het aantal zwijnen door middel van afschot jaarlijks wordt teruggebracht tot een voorjaarsstand van 800 tot 1.000 dieren, afhankelijk van het voedselaanbod. Vanwege het grote voedselaanbod op dit moment hebben jagers moeite het benodigde afschot te realiseren. De dieren komen nauwelijks op het lokvoer af. De provincie tracht daarom met een verlenging van de reguliere afschotperiode te bevorderen dat het benodigde afschot alsnog wordt gerealiseerd. </antwoord>
      <antwoord nummer="3">De jagers van de Faunabeheereenheid plegen jaarlijks afschot om het aantal zwijnen tot de gewenste voorjaarsstand terug te brengen. Afgelopen jaar was zeer gunstig voor het zwijn, waardoor er een grote aanwas was en er nu meer dieren geschoten moeten worden. De zachte winter en het grote voedselaanbod van dit moment zorgen er echter voor dat zwijnen minder snel op het lokvoer afkomen. Jagers hebben hierdoor moeite het benodigde afschot te halen. </antwoord>
      <antwoord nummer="4">Ik ga ervan uit dat met deze vraag bedoeld wordt of de draagkracht van het leefgebied bepaalt hoeveel dieren er rondlopen. De zwijnenstand op de Veluwe wordt inderdaad in hoge mate bepaald door het natuurlijk voedselaanbod. Met name het aanbod van eikels en beukennoten bepaalt hoeveel dieren de winter doorkomen. Het voedselaanbod verschilt echter van jaar tot jaar. Dat betekent dat na een aantal gunstige jaren bij slechte jaren grote sterfte kan optreden. Bovendien nemen bij hoge zwijnendichtheden de kans op verkeersongelukken toe. Ook de landbouwschade zal sterk stijgen, omdat de Veluwe geen volledig afgesloten gebied is en meer dieren hun heil op aanliggende landbouwgronden zullen zoeken. Een dergelijke situatie achten zowel de provincie als ik niet gewenst. In het onlangs vastgestelde faunabeheerplan is daarom opnieuw voor populatieregulatie gekozen. </antwoord>
      <antwoord nummer="5">Bijvoeren teneinde de stand van wilde zwijnen te bevorderen is bij wet verboden. Het verbod betreft niet het gebruik van lokvoer ten behoeve van afschot. Het is met name het natuurlijk voedselaanbod dat de overleving en daarmee de aanwas van de zwijnenstand bepaalt. </antwoord>
      <antwoord nummer="6">Het is een verkeerd beeld dat de Veluwe volledig met rasters is omgeven. Alleen op plaatsen, waaronder normale omstandigheden – lees de huidige vastgestelde zwijnenstand – schade optreed, zijn rasters geplaatst. Bij een hogere zwijnenstand neemt daardoor het risico op landbouwschade toe. Om de uitwisseling tussen de verschillende natuur- en bosgebieden op de Veluwe mogelijk te maken is afgelopen jaar wel een groot aantal binnenrasters opgeruimd of passeerbaar gemaakt. Samen met de gerealiseerde en nog aan te leggen ecoducten over snelwegen moet dit een grenzeloze Veluwe mogelijk maken. </antwoord>
      <antwoord nummer="7">Zie eerste alinea van het antwoord op vraag 2. </antwoord>
      <antwoord nummer="8">Nee, zoals uit voorgaande blijkt, heb ik geen enkele aanwijzing dat de Faunabeheereenheid in gebreke blijft. </antwoord>
      <antwoord nummer="9">De drijfjacht is verboden; regulier afschot vindt elk jaar plaats om het aantal zwijnen tot de vastgestelde voorjaarsstand terug te brengen. De afgelopen periode was zeer uitzonderlijk, omdat er vanaf 2000 drie opeenvolgende voedselrijke jaren, zogenaamde mastjaren, zijn geweest. De jagers hebben toen extra inspanningen moeten leveren om het benodigde afschot te halen. Dat is toen niet geheel gelukt, waardoor de stand kon blijven toenemen. Pas in 2004 konden de aantallen weer tot de vastgestelde voorjaarsstand worden teruggebracht. De provincie heeft daarvoor toen de afschotperiode met een maand verlengd, wat succesvol bleek te zijn. Op grond van de beschikbare informatie concludeer ik dat de hoge aantallen zwijnen van de afgelopen jaren vooral aan de omstandigheden te wijten waren en niet aan het functioneren van de Faunabeheereenheid en haar voorloper. </antwoord>
      <noten afkomstig="antwoord"/>
   </antwoorden>
</kvr>
