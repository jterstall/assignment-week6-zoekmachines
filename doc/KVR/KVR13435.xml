<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over Afghaanse vluchtelingen in het Jalozai vluchtelingenkamp. (Ingezonden 7 maart 2001); antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13435
</item>
         <item attribuut="Inhoud">Betreft een vluchtelingenkamp in Pakistan waarin vluchtelingen overleden zijn als gevolg van ziekten en extreme kou, en de taken van de UNHCR in deze kwestie.</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Pakistan Vluchtelingen VN</item>
         <item attribuut="Vindplaats">Kamervragen met antwoord 2000-2001, nr. 973, Tweede Kamer</item>
         <item attribuut="Vraagnr_bij_indiening">2000107460</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-04-03</item>
         <item attribuut="Datum_indiening">2001-03-07</item>
         <item attribuut="Document-id">KVR13435</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2023" allpagenumbers="2023 2024 2025" vetnummer="2000107460" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13435" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="973" onderwerp="" indiendatum="2001-03-7">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-04-3">
         <antwoorder functie="minister" ministerie="Binnenlandse Zaken en Koninkrijksrelaties">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u ervan op de hoogte dat in het Jalozai vluchtelingenkamp (Pakistan) vluchtelingen overleden zijn als gevolg van ziekten en extreme kou? <voetnoot nummer="1"/>Zo ja, kunt u aangeven hoe de situatie nu is voor de circa 130 000 Afghaanse vluchtelingen in Jalozai? Welke internationale organisaties zijn in Jalozai werkzaam en hoe luiden hun bevindingen over de humanitaire situatie aldaar? </vraag>
      <vraag nummer="2">In hoeverre kan de UNHCR in het algemeen haar taken, het regelen van opvang en bescherming bieden aan vluchtelingen, in Pakistan naar behoren realiseren? </vraag>
      <vraag nummer="3">Heeft de UNHCR een verzoek tot assistentie aan de donoren, waaronder Nederland, met betrekking tot de situatie in Pakistan, ingediend? Zo ja, hoe luidt dit verzoek en wat is de Nederlandse reactie hierop? </vraag>
      <vraag nummer="4" voetnoot="2">Is het u bekend dat circa 170 Afghaanse ontheemden, waaronder 130 kinderen, in Herat overleden zijn als gevolg van de miserabele omstandigheden in de overvolle kampen? <voetnoot nummer="2"/>Zo ja, in hoeverre kunnen VN-organisaties zoals de UNHCR, de WFP en de diverse NGO’s hun werk in de ontheemdenkampen onbelemmerd en naar behoren uitvoeren? </vraag>
      <vraag nummer="5" voetnoot="3">Weet u dat Noorwegen en de Verenigde Staten het bedrag van US $ 650,000 toegezegd hebben aan het IDP-Noodfonds? <voetnoot nummer="3"/>Zo ja, bent u bereid om in navolging van Noorwegen en de Verenigde Staten eveneens een substantieel bedrag aan het IDP-Noodfonds te doneren? Zo neen, waarom niet? </vraag>
      <vraag nummer="6" voetnoot="4">Herinnert u zich uw antwoorden op Kamervragen, dat u overweegt een extra bijdrage aan de UNHCR te geven ten behoeve van de opvang van Afghaanse ontheemden? <voetnoot nummer="4"/>Heeft u inmiddels een extra bijdrage aan de UNHCR gedoneerd? Zo neen, bent u bereid dit alsnog te doen? </vraag>
      <vraag nummer="7" voetnoot="4">Herinnert u zich uw antwoorden op Kamervragen dat de UNHCR in onderhandeling is met de Tadzjiekse autoriteiten over de toelating van een groep ontheemden tot Tadzjieks grondgebied? <voetnoot nummer="4"/>Wat zijn de resultaten? Is er enig zicht op een oplossing? </vraag>
      <vraag nummer="8">Kunt u aangeven waarom u van mening bent dat de Veiligheidsraad niet het aangewezen forum is om de ontheemdenproblematiek en het niet toereikende mandaat van de UNHCR in dezen, aan de orde te stellen? </vraag>
      <noten afkomstig="vraag">
         <noot nummer="4"/>
         <noot nummer="1">AFP, 20 februari 2001 ondershands bijgevoegd</noot>
         <noot nummer="2">AFP, dito</noot>
         <noot nummer="3">IRIN-Asia, dito</noot>
         <noot nummer="4" documenttype="Kamervragen" documentnummer="452" documentjaargang="2000-2001">Aanhangsel Handelingen, nr. 452, vergaderjaar 2000–2001.</noot>
      </noten>
   </vragen>
   <antwoorden aantal="7">
      <antwoord nummer="1">Ja, daarvan ben ik op de hoogte. De situatie in Jalozai, waar overigens naar schatting van de UNHCR 40 000–45 000 vluchtelingen verblijven, lijkt iets verbeterd ten opzichte van 2–3 maanden geleden. Jalozai is een kamp dat spontaan is ontstaan met de nieuwe golf van vluchtelingen die vanwege de ernstige droogte en de oorlogshandelingen Pakistan zijn binnengetrokken. Het functioneerde oorspronkelijk als doorgangskamp, waar vluchtelingen geverifieerd werden en – indien erkend als vluchteling – doorgezonden werden naar het kamp New Shamshatoo. Het sterftecijfer in Jalozai was en is volgens UNHCR niet abnormaal hoog. Op de door UNHCR gehanteerde schaal van «Crude Mortality Rate, (aantal doden per 10 000 per dag), scoort Jalozai een 0.2–0.3, het gemiddelde in vluchtelingenkampen in de wereld is 0.6. Cijfers boven de 1.0 geven een ernstige crisis aan. In dit kamp wordt hulp geboden door MSF-Holland. Mede door de inspanningen van MSF is er nu een kliniek, zijn er 550 latrines geplaatst en vindt er nu regelmatig watertransport naar het kamp plaats. Verder zijn de organisaties «Public Directorate of Health» (Pakistan), «International Rescue Committee» (VS) en andere, lokale, NGO’s werkzaam in het kamp. Voor de UNHCR geldt dat, zolang de vluchtelingen niet kunnen worden geregistreerd en geverifieerd, er geen structureel hulpprogramma opgezet kan worden. Onder dit programma zou er een centrale voedseldistributie, het aanbieden van sheltermateriaal en grootschaliger medische hulp aangeboden worden. In het kamp is op dit moment de voedselsituatie slecht. Het risico van het uitbreken van epidemieën stijgt, nu het warmer wordt. De oorlog, de economische achteruitgang en de recente ernstige droogte hebben ertoe geleid dat meer dan 500 000 Afghanen ontheemd zijn geraakt en ca. 150 000 van hen geen andere mogelijkheid zagen dan de grens met Pakistan over te steken. Aanvankelijk werd het UNHCR toegestaan de «new arrivals» in Pakistan die zich in het vluchtelingenkamp Jalozai bevonden te screenen. De gescreenden konden vervolgens naar een nieuw kamp, t.w. New Shamshatoo, worden overgebracht. Gedurende het voortgaande verificatieproces bleek echter dat de ruimte die in het Jalozai kamp ontstond door het vertrek van de gescreenden naar het New Shamshatoo kamp al gauw werd opgevuld door andere «new arrivals». Naarmate het verificatieproces vorderde, ontdekte de UNHCR dat zich onder het aantal nieuw in Pakistan gearriveerde Afghanen steeds meer «old cases» bevonden die aldus trachtten voor assistentie in aanmerking te komen. Ongeveer 70%–80% van het totale aantal vluchtelingen (ca. 170 000) waren echte nieuwkomers. Aangezien de Pakistaanse autoriteiten de voortzetting van het door UNHCR uitgevoerde verificatieproces als een «pull factor» zagen en men bovendien vreesde voor de verstoring van de kwetsbare etnische balans in het bewuste gebied in Pakistan, liet men UNHCR weten dat Pakistan alle in het Jalozai kamp aanwezige Afghanen als economische migranten beschouwde en dat er geen verificatie meer werd toegestaan. UNHCR diende de Afghanen in eigen land assistentie te verlenen. Sindsdien beijvert UNHCR zich voor de toewijzing van een nieuwe kampsite in Pakistan, tot dusver echter zonder succes. Pakistan heeft het vluchtelingenverdrag niet ondertekend waardoor de dialoog met de UNHCR over de opvang van de nieuwe golf vluchtelingen wordt bemoeilijkt. Tijdens het bezoek aan Pakistan van de SGVN Kofi Annan op 10–12 maart jl. bevestigde Chief Executive Musharraf dat de mensen in kamp Jalozai als «vluchteling» zullen worden beschouwd. Welke nadere voorwaarden de Pakistaanse autoriteiten hieraan zullen stellen is onbekend. Op dit moment wordt door de VN getracht nadere invulling van deze toezegging te verkrijgen. In het meest positieve geval zou dit kunnen betekenen dat de vluchtelingen in Jalozai geregistreerd kunnen worden, waarna grootschaliger hulpverlening zou kunnen plaatsvinden. </antwoord>
      <antwoord nummer="3">Het UNHCR bureau heeft een aantal donoren benaderd, t.w. Noorwegen, ECHO, VS, OPEC en Duitsland en heeft ca. USD 1.2 mln., geoormerkt voor de groep nieuw gearriveerde Afghanen in Pakistan, ontvangen. Nederland werd terzake niet benaderd. Wel heeft de VN meerdere malen een algemeen beroep gedaan op donoren om humanitaire hulp aan Afghaanse vluchtelingen in Pakistan en Afghanistan te financieren. Recentelijk heeft Nederland besloten de volgende fondsen toe te kennen: – WFP Pakistan, voedselhulp t.b.v. vluchtelingen in kampen: 486 000 NLG – WFP Afghanistan, voedselhulp t.b.v. slachtoffers van de droogte: 1 944 000 NLG – NL Rode kruis, medische hulpverlening en «disaster preparedness»: 1 010 000 NLG Andere projecten bevinden zich nog in de besluitvormingsfase. De bijdrage aan het VN Appeal wordt binnenkort gefinaliseerd. Daarnaast is Nederland al jaren als donor actief in humanitaire hulpverlening aan Afghanistan en heeft hieraan sinds 1994 tenminste 92 miljoen USD gespendeerd. Voor de komende jaren is een gemiddelde allocatie van NLG 20 mln. verwachtbaar. </antwoord>
      <antwoord nummer="4">Ja, dat is mij bekend. De situatie in het kamp in Herat is thans aanzienlijk verbeterd. De voedselsituatie is nu naar behoren, aldus UNOCHA, die de humanitaire hulpverlening aan de ontheemden in Afghanistan coördineert. In het kamp in Herat is toegang tot de vluchtelingen geen probleem en is er goede medewerking van de autoriteiten als het gaat om de organisatie en de veiligheid van het kamp. Voorlopig heeft men hier voldoende middelen maar met een influx van 100 families per dag zal ook in de toekomst weer een beroep op donoren worden gedaan. In het noorden van Afghanistan is de situatie veel minder goed. In de provincies Baghlan, Kunduz en in Pulikhumri, bevinden zich verschillende groepen van ontheemden, die door de oorlog zijn verdreven. Deze groepen zijn moeilijk te bereiken omdat ze wijdverspreid zijn over grote gebieden en omdat de lokale autoriteiten niet meewerken. Voor deze groepen heeft UNOCHA fondsen nodig om ter plekke «non-food items», zoals dekens en materiaal voor onderdak, aan te schaffen. </antwoord>
      <antwoord nummer="5">U doelt waarschijnlijk op het noodfonds van UNICEF wat ingezet wordt om 83 500 ontheemde vrouwen en kinderen in Herat en Mazar te voorzien van onder andere non-food items en medicijnen. Dit noodfonds is door UNICEF ingesteld en aangevuld met eigen fondsen ad USD 650 000. Daarnaast zijn donoren opgeroepen bijdragen te alloceren voor dit noodfonds. UNICEF is vrij de core-bijdrage van Nederland aan UNICEF voor 2001 van NLG 59 miljoen daarvoor te bestemmen. Daarnaast ondersteunt Nederland momenteel ook met de fondsen voor noodhulp het immunisatieprogramma van UNICEF in Afghanistan met NLG 1 miljoen. </antwoord>
      <antwoord nummer="6">In mijn antwoord op de kamervragen waarnaar u verwijst (Aanhangsel van de Handelingen 452) heb ik de bereidheid uitgesproken om een extra bijdrage aan de UNHCR te overwegen, indien UNHCR voorstellen in zou dienen. Er zijn van UNHCR geen concrete voorstellen ontvangen. Overleg in het veld heeft wel geleid tot twee voorstellen van WFP en een van het Rode Kruis, welke bijdragen hier boven zijn weergegeven. Een bijdrage aan UNHCR in het kader van het VN Appeal behoort wel tot de mogelijkheden. </antwoord>
      <antwoord nummer="7">Nederland heeft zich ervoor ingespannen dat de EU een verklaring heeft uitgegeven waarin de Tadzjiekse autoriteiten werden opgeroepen om in samenwerking met UNHCR de humanitaire situatie van de vluchtelingen te verzachten. UNHCR heeft aanvankelijk basisassistentie verleend. Nederland heeft via zijn ambassade te Almaty 100 000 gulden aan UNHCR gedoneerd ten behoeve van de vluchtelingen. Ook heeft de ambassadeur bij een officieel bezoek aan Tadzjikistan de Nederlandse bezorgdheid overgebracht bij zowel Premier Oqilov als bij de Minister van Buitenlandse Zaken Nazarov. De positie van de Afghaanse vluchtelingen op de schiereilanden in de Pyandzh-rivier lijkt momenteel minder ernstig dan een aantal maanden geleden. De beschietingen zijn sinds enkele weken opgehouden en de voedselsituatie is verbeterd door voedselleveranties. Een oplossing lijkt vooralsnog niet nabij. Het is echter noodzakelijk om voor de lente, als het gevaar bestaat dat de schiereilanden worden overspoeld, tot een oplossing te komen. Onduidelijkheid bestaat over de wens van de ontheemden zelf. Volgens gesprekken die door ambassadepersoneel met vertegenwoordigers van UNHCR en de OVSE ter plaatse zijn gevoerd, willen de meeste vluchtelingen niet naar Tadzjikistan. De groep zou er de voorkeur aan geven te wachten op een doorbraak van de Noordelijke Alliantie o.l.v. Ahmed Shah Masoud, waarna men weer terug zou kunnen keren naar Imamsharib, vanwaar de meesten afkomstig zouden zijn. Daarnaast is de Tadzjiekse regering nog immer niet genegen de vluchtelingen toe te laten. Wel is aangegeven dat naar een oplossing wordt gezocht in samenwerking met Ahmed Shah Masoud. Mogelijk kunnen de ontheemden via Tadzjikistan naar Afghaans Badachstan worden gebracht naar een gebied dat onder controle staat van de Noordelijke Alliantie. Nederland zal blijven aandringen op een oplossing van het probleem. </antwoord>
      <antwoord nummer="8">In mijn eerdere antwoord heb ik aangegeven dat UNHCR, ondanks de beperkingen die voortvloeien uit zijn mandaat, doende was om aan de ontheemden aan zowel de grens met Tadzjikistan als bij Jalalabad hulp te bieden dan wel de mogelijkheden daartoe te onderzoeken, door middel van samenwerking met andere VN-instellingen en NGO’s. De ontheemden – waarvan overigens niet onomstotelijk vaststaat of het gevluchte burgers dan wel soldaten van de Noordelijke Alliantie betrof – leken meer gediend met continuering van die UNHCR-inspanningen, dan met een principiële discussie over mandaten in de Veiligheidsraad, die zeker zeer veel tijd zou vergen, en ondertussen beperkingen met zich mee zou kunnen brengen voor UNHCR. Daarnaast is er in de Veiligheidsraad onvoldoende bereidheid tot een inhoudelijke discussie over deze aangelegenheid die, hoe verschrikkelijk voor de direct betrokkenen ook, door vele leden niet zal worden aangemerkt als een bedreiging voor regionale of internationale vrede en veiligheid, en die bovendien in eerste instantie in aanmerking komt voor een debat op het niveau van UNHCR zelf. </antwoord>
      <noten afkomstig="antwoord"/>
   </antwoorden>
</kvr>
