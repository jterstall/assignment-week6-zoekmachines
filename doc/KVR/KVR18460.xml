<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het overboeken van patiënten. (Ingezonden 23 juni 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18460
</item>
         <item attribuut="Inhoud">Een aantal ziekenhuizen heeft te kampen met twintig procent zogeheten no-show patiënten (Volkskrant, 13 en 14 juni 2003). Er worden vragen gesteld over de relatie tussen de openbaarheid van wachtlijsten en het toegenomen verzuim door patiënten en over de mogelijke boetes die ziekenhuizen willen opleggen aan patiënten bij verzuim.</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 1871, Tweede Kamer</item>
         <item attribuut="Vraagnr_bij_indiening">2020313670</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-09-05</item>
         <item attribuut="Datum_indiening">2003-06-23</item>
         <item attribuut="Document-id">KVR18460</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3931" allpagenumbers="3931 3932" vetnummer="2020313670" code="0203tkkvr1871" lopendefooter="Tweede Kamer, vergaderjaar 2002–2003, Aanhangsel" filenaam="KVR18460" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1871" onderwerp="" indiendatum="2003-06-23">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-09-5">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht «Steeds meer patiënten blijven weg» en van het artikel «CZ bepleit overboeken patiënten»? <voetnoot nummer="1"/>
      </vraag>
      <vraag nummer="2">Klopt het dat een aantal ziekenhuizen te kampen heeft met twintig procent zogeheten no-show patiënten? Zo ja, kunt u aangeven wat het algemene beeld is, voor welke behandelingen dit percentage zo hoog ligt en voor welke minder? Heeft u inzicht in de daadwerkelijke cijfers van verzuim door patiënten? </vraag>
      <vraag nummer="3">Deelt u de mening dat – zoals in het artikel is weergegeven – het verzuim van patiënten oploopt naarmate wachtlijsten langer worden? Zo ja, kunt u inzicht verschaffen in de «nominale lengte» van de wachtlijsten (lengte van de wachtlijsten minus de wachttijd als gevolg van verzuim)? </vraag>
      <vraag nummer="4">Wat vindt u van de plannen van een aantal ziekenhuizen om de patiënt boetes op te leggen bij verzuim? </vraag>
      <vraag nummer="5">Is er volgens u een verband tussen de openbaarheid van wachtlijsten en het toegenomen verzuim door patiënten? Zo ja, kunt u aangeven of de openbaarheid van wachtlijsten dan nog wel significant bijdraagt aan terugdringing van de wachtlijsten? </vraag>
      <vraag nummer="6">Deelt u de mening dat er structurele maatregelen genomen moeten worden tegen het verzuim van patiënten, teneinde de wachtlijsten te verkorten? Zo ja, welke maatregelen gaat u op korte termijn nemen? </vraag>
      <vraag nummer="7">Wat is uw mening t.a.v. het voorstel van zorgverzekeraar CZ om bewust capaciteit in ziekenhuizen te gaan overboeken? Op welke wijze denkt u te voorkomen dat patiënten lang moeten wachten voor de behandeling en de prikkel voor ziekenhuizen om efficiënt te plannen verdwijnt? </vraag>
      <noten afkomstig="vraag">
         <noot nummer="1" datum="2003-06-14" bron="Volkskrant, 13 juni en">Volkskrant, 13 juni en, 14 juni 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Periodiek verschijnen berichten over het gegeven dat patiënten niet verschijnen op de met hen gemaakte afspraak in het ziekenhuis. Doordat een patiënt een afspraak verzuimt ontstaat een leemte in de productie in het ziekenhuis, waardoor capaciteit onbenut blijft. Er is geen landelijk onderzoek gedaan naar de omvang van de «no show». Ook bij de NVZ of bij Prismant bestaat tot dusverre geen landelijk beeld. </antwoord>
      <antwoord nummer="3">Ik ben niet van mening dat er sprake is van meer verzuim bij langere wachttijden. Er zijn signalen dat het verzuim toeneemt in de zomerperiode. In het Volkskrant artikel van 13 juni jl. is aangegeven dat mooi weer tot minder patiënten leidt. Wel ben ik van mening dat verzuim van patiënten kan resulteren in een afname van de ziekenhuisproductie en een verstoring van de planning in het ziekenhuis. Dat verzuim een nadelig effect heeft op de wachttijden ligt voor de hand. Aangezien geen cijfermateriaal over het verzuim beschikbaar is, kan geen inzicht in de «nominale lengte» van de wachtlijsten worden geboden. </antwoord>
      <antwoord nummer="4">Naar mijn mening is het de verantwoordelijkheid van de patiënt om zich aan gemaakte afspraken te houden of in geval van verhindering ruim van te voren contact met het ziekenhuis op te nemen. Als een patiënt een afspraak, zonder afmelding, verzuimt leidt dat tot productievermindering en wordt de planning van het ziekenhuis verstoord. Ik kan mij daarom voorstellen dat ziekenhuizen door middel van bijvoorbeeld een financiële prikkel het verzuim willen tegengaan. </antwoord>
      <antwoord nummer="5">Het bekend maken van de wachttijden kent niet alleen als doelstelling het verminderen van de wachttijden, maar ondersteunt bovendien de patiënt bij het in de praktijk brengen van vraagsturing. De toegenomen transparantie van de wachttijden tussen de verschillende ziekenhuizen/specialismen maakt het mogelijk dat patiënten op zoek gaan naar kortere wachttijden. Uit de wachttijdeninformatie blijkt dat het voor patiënten mogelijk is om zorg geleverd te krijgen binnen een redelijke termijn. Zoals bij het antwoord op vraag 3 is aangegeven, hangt het verzuim van patiënten met andere factoren dan uitsluitend de wachttijden samen. </antwoord>
      <antwoord nummer="6">Patiënten die afspraken verzuimen leggen beslag op ziekenhuiscapaciteit die ook voor andere patiënten benut had kunnen worden. Ik ben van mening dat de eerste verantwoordelijkheid bij de verzuimende patiënt ligt. Het is onwenselijk dat een patiënt niet verschijnt voor een afspraak waardoor andere patiënten langer moeten wachten. Ik ben daarom voornemens om structurele maatregelen te nemen om het verzuim van patiënten tegen te gaan. Hierbij ligt een financiële prikkel voor de hand. Deze maatregelen wil ik in samenhang met de andere maatregelen (zoals de invoering van eigen betalingen) nemen in het kader van het nieuwe zorgstelsel en de verdere maatregelen zoals aangekondigd in het regeerakkoord. De verschillende financiële prikkels (waaronder die met betrekking tot het tegengaan van verzuim) moeten uiteraard in samenhang en zorgvuldig moeten worden vormgegeven. De maatregelen met betrekking tot het verzuim wil ik dan ook in het bredere verband meenemen. </antwoord>
      <antwoord nummer="7">Het aspect van overboeken zal onderdeel zijn de maatregelen zoals bedoeld bij het antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
