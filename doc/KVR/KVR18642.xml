<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klaas de Vries en M. van Dam (beiden PvdA) aan de ministers voor Vreemdelingenzaken en Integratie en van Onderwijs, Cultuur en Wetenschappen over de mogelijk late verstrekking van visa. (Ingezonden 4 september 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18642
</item>
         <item attribuut="Inhoud">Vragen naar aanleiding van het bericht "Malfunctioning of IND" op de website van het Platform for International Education over de mogelijk late verstrekking van visa aan buitenlandse studenten.</item>
         <item attribuut="Rubriek">Criminaliteit en openbare orde (Persoonsregistratie en identificatie) Hoger onderwijs (Studenten) Welzijn (Minderheden)</item>
         <item attribuut="Trefwoorden">Buitenlandse studenten Visa</item>
         <item attribuut="Vindplaats">Kamervragen met antwoord 2003-2004, nr. 103, Tweede Kamer</item>
         <item attribuut="Vraagnr_bij_indiening">2020316810</item>
         <item attribuut="Afkomstig_van">Vreemdelingenzaken en Integratie (VI) Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PvdA">Klaas de Vries</persoon>
            <persoon partij="PvdA">M. van Dam</persoon>
         </item>
         <item attribuut="Datum_reaktie">2003-10-06</item>
         <item attribuut="Datum_indiening">2003-09-04</item>
         <item attribuut="Document-id">KVR18642</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="221" allpagenumbers="221 222" vetnummer="2020316810" code="0304tkkvr103" lopendefooter="Tweede Kamer, vergaderjaar 2003–2004, Aanhangsel" filenaam="KVR18642" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="103" onderwerp="" indiendatum="2003-09-4">
         <vrager partij="PvdA" oorsprong="parlement">Klaas de Vries</vrager>
         <vrager partij="PvdA" oorsprong="parlement">M. van Dam</vrager>
         <vraagt-aan>de ministers voor Vreemdelingenzaken en Integratie en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-10-6">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Malfunctioning of IND» op de website van het Platform for International Education, waarvan 29 vooraanstaande Nederlandse kennisinstellingen en universiteiten lid zijn? <voetnoot nummer="1"/>
      </vraag>
      <vraag nummer="2">Is het waar dat nog 65% van de internationale studenten wacht op toelating tot Nederland vanwege te late verstrekking van visa? Om hoeveel studenten gaat het? Betreft het ook studenten die geen gebruik kunnen maken van een met Nederlands ontwikkelingssamenwerkingsgeld verstrekte beurs? </vraag>
      <vraag nummer="3">Hoe komt het dat, hoewel de genoemde instellingen gebruik maken van een zogenaamde verkorte procedureregeling voor de aanvraag van een Machtiging voor Voorlopig Verblijf (MVV), er blijkbaar toch sprake is van grote vertragingen? </vraag>
      <vraag nummer="4">Is het waar dat de IND en het ministerie van Justitie na klachten van de genoemde instellingen verbetering hadden toegezegd? Welke maatregelen zijn daartoe getroffen? </vraag>
      <vraag nummer="5">Hoe oordeelt u over de klacht dat communicatie met de IND «praktisch onmogelijk» is? Hoe is het gesteld met de telefonische bereikbaarheid van de IND voor de genoemde onderwijsinstellingen? </vraag>
      <vraag nummer="6">Hoe wordt omgegaan met financiële schade – bijvoorbeeld in verband met verlopen vliegtickets – van studenten die nog geen visum hebben gekregen? Betreft het ook studenten die geen gebruik kunnen maken van een met Nederlands ontwikkelingssamenwerkingsgeld verstrekte beurs? Zo ja, kunt u aangeven hoeveel studenten dit betreft? Wie is verantwoordelijk voor de schade? </vraag>
      <vraag nummer="7">Deelt u de mening dat moeizame toelating van buitenlandse studenten de naam van Nederland Kennisland schade toebrengt? Wat gaat u doen om de problemen definitief op te lossen? </vraag>
      <noten afkomstig="vraag">
         <noot nummer="1" weblink="http://pie.ihe.nl/news/index.htm">http://pie.ihe.nl/news/index.htm</noot>
      </noten>
   </vragen>
   <antwoorden aantal="7">
      <antwoord nummer="1">Ja, dat bericht is mij bekend. </antwoord>
      <antwoord nummer="2">Het percentage van 65% is niet juist. Ongeveer 25% van de ingediende aanvragen was per 1 september nog niet afgehandeld door het Landelijk Bureau Verkorte Mvv Procedure van de IND. Alle aanvragen voor studie zijn, onvolledige aanvragen uitgezonderd, 19 september afgehandeld. Van de in de periode mei tot en met augustus ontvangen aanvragen voor studie is 60% in de maand juli ontvangen. Onder de aanvragen bevonden zich ook aanvragen van studenten die gebruik maken van een met Nederlands ontwikkelingssamenwerkingsgeld verstrekte beurs. Omdat het voor de behandeling van de aanvragen geen relevant gegeven is zijn cijfers daarover niet voorhanden. </antwoord>
      <antwoord nummer="3">Van vertraging is uitsluitend sprake geweest als gevolg van de grote instroom van mvv-aanvragen (3093) in de maand juli. Zulks heeft ertoe geleid dat de gemiddelde behandelduur tijdelijk is toegenomen van drie naar zes weken. </antwoord>
      <antwoord nummer="4">Door het Landelijk Bureau Verkorte Mvv Procedure is in de maand april op drie regionale bijeenkomsten met de instellingen overleg gevoerd over de wenselijkheid dat mvv-aanvragen zo vroeg mogelijk worden ingediend. Daarbij zijn de instellingen er op gewezen dat in het geval van een piek in het aantal aanvragen in de zomerperiode rekening gehouden zou moeten worden met een verlenging van de gemiddelde behandeltermijn tot vier weken. Dit overleg heeft weliswaar enig succes gehad maar heeft, gezien het aantal in de maand juli ontvangen mvv-aanvragen waardoor de gemiddelde behandelduur tijdelijk opliep tot zes weken, nog slechts ten dele geleid tot het beoogde effect. De tijdelijke toename van de gemiddelde behandelduur tot zes weken heeft geleid tot klachten van de genoemde instellingen. In reactie op het grote aantal in de maand juli ontvangen mvv-aanvragen is door het Landelijk Bureau Verkorte Mvv Procedure alle beschikbare menskracht ingezet om deze aanvragen toch zo snel mogelijk te behandelen. </antwoord>
      <antwoord nummer="5">De in het antwoord op vraag 4 genoemde maatregel om zo veel mogelijk personeel in te zetten op de behandeling van mvv-aanvragen heeft tijdelijk een negatief effect gehad op de telefonische bereikbaarheid. </antwoord>
      <antwoord nummer="6">Betrokkenen worden er standaard op gewezen om nog geen vliegticket aan te schaffen alvorens zij een beslissing op de aanvraag hebben ontvangen. Als zij dat toch doen, gebeurt zulks onder eigen verantwoordelijkheid. Dit geldt voor alle studenten, ongeacht of zij beschikken over een met Nederlands ontwikkelingssamen- werkingsgeld verstrekte beurs. Voor de behandeling van de aanvragen is het beschikken over een beurs geen relevant gegeven zodat daarover geen cijfers voorhanden zijn. </antwoord>
      <antwoord nummer="7">Uiteraard acht ik het van belang om de aanvragen om toelating van studenten zo goed en voortvarend mogelijk te doen verlopen. Ik zal daartoe opnieuw overleg plegen met onderwijsinstellingen om de reeds gemaakte afspraken over het tijdig én volledig indienen van mvv-aanvragen te herbevestigen zodat op dat punt het volgende jaar winst kan worden geboekt. Ik zal mij tevens beraden op maatregelen, mocht er volgend jaar desondanks opnieuw sprake zijn van een piekperiode, om voldoende menskracht beschikbaar te hebben voor zowel de behandeling van de aanvragen als de telefonische bereikbaarheid. </antwoord>
      <noten afkomstig="antwoord"/>
   </antwoorden>
</kvr>
