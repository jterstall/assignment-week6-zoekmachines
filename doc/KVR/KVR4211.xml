<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bijleveld-Schouten en Van der Hoeven (beiden CDA) over roerende-ruimtebelasting. (Ingezonden 5 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4211
</item>
         <item attribuut="Inhoud">Betreft het voornemen van de gemeente Amsterdam om per 1 januari 1997 roerende woon- en bedrijfsruimtenbelasting (RWBRB) in te voeren, voor onder meer woonboten.</item>
         <item attribuut="Rubriek">Belastingen (Onroerendezaakbelasting)</item>
         <item attribuut="Trefwoorden">Onroerendezaakbelasting Schepen</item>
         <item attribuut="Vindplaats">Kamervragen met antwoord 1996-1997, nr. 531, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="CDA">Bijleveld-Schouten</persoon>
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1997-01-16</item>
         <item attribuut="Datum_indiening">1996-12-05</item>
         <item attribuut="Document-id">KVR4211</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1091" allpagenumbers="1091 1092" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="531" onderwerp="" indiendatum="1996-12-5">
         <vrager partij="CDA" oorsprong="parlement">Bijleveld-Schouten</vrager>
         <vrager partij="CDA" oorsprong="parlement">Van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1997-01-16">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het voornemen van de gemeente Amsterdam om per 1 januari 1997 een roerende-ruimtebelasting (RRB) voor onder meer woonboten in te voeren? <voetnoot nummer="1"/>
      </vraag>
      <vraag nummer="2">Hoe verhoudt deze RRB zich tot de onroerende zaak belasting (OZB)? Is hier sprake van een parallel ten aanzien van de tarifering? Geldt voor een roerend en onroerend object van dezelfde waarde een zelfde tarief? Geldt voor alle roerende zaken hetzelfde tarief? Zo neen, waar worden deze verschillen dan door verklaard? Is differentiatie toegestaan? </vraag>
      <vraag nummer="3">Wordt de waarde van roerende ruimte op een gelijke wijze vastgesteld als de WOZ methode voor onroerende zaken? Zo neen, doen zich bij de vaststelling problemen voor en bestaat er behoefte aan een wettelijke basis zoals bij de WOZ? </vraag>
      <vraag nummer="4" voetnoot="2">Hoe verhoudt de hoogte en de stijging van de RRB zich tot hoogte en stijging van OZB? Hoe moet deze ontwikkeling worden gezien in het licht van de Nota Lokale Lastendruk? <voetnoot nummer="2"/>
      </vraag>
      <vraag nummer="5">Kunnen zich als gevolg van de taxatie van woonboten problemen voordoen bij bijstandsgerechtigden ten aanzien van de vermogenstoets? Komt dit vaak voor? </vraag>
      <noten afkomstig="vraag">
         <noot nummer="1" datum="1996-11-11" bron="Nieuws van de Dag">Nieuws van de Dag, 11 november 1996</noot>
         <noot nummer="2" documenttype="Kamerstuk" kamerstuk-id="25 011" documentnummer="2">Kamerstuk 25 011, nr. 2</noot>
      </noten>
   </vragen>
   <antwoorden aantal="5">
      <antwoord nummer="1">Het besluit van de gemeente Amsterdam van 2 november 1995 tot vaststelling van een verordening op de roerende woon- en bedrijfsruimtenbelasting, met als datum van ingang van heffing 1 januari 1997, is door mij goedgekeurd op 11 december 1995, nr. FBA95/7/22. </antwoord>
      <antwoord nummer="2" voetnoot="1 2">De zogenoemde roerende woon- en bedrijfsruimtenbelastingen (RWBRB) kunnen worden geheven op basis van artikel 221 van de Gemeentewet. Artikel 221 is in de Gemeentewet opgenomen bij een met algemene stemmen aanvaard amendement, ingediend door de TK-leden Bijleveld-Schouten, Scheltema-de Nie en Schoots <voetnoot nummer="1"/>. Blijkens de toelichting op het amendement zijn de RWBRB ingevoerd omdat gebruikers en eigenaren van woonschepen, woonwagens en andere roerende zaken die dienen tot woning, en van roerende bedrijfsruimten, (evenzeer) belang hebben bij de collectieve voorzieningen die de gemeente hen biedt. Op grond van het gelijkheidsbeginsel kwam het de indieners wenselijk voor dat die gebruikers en eigenaren in een met de onroerend-goedbelastingen vergelijkbare heffing worden betrokken. Op grond van artikel 221 van de Gemeentewet zijn de bepalingen die voor de onroerende-zaakbelastingen (OZB) gelden van overeenkomstige toepassing op de RWBRB. Ook de tarieven van de RWBRB zijn op grond van dat artikel gelijk aan die van de OZB. Daarmee wordt voor deze categorie gebruikers en eigenaren ook qua belastingdruk een met de OZB vergelijkbare heffing gerealiseerd. Na de inwerkingtreding van de Aanpassingswet Wet waardering onroerende zaken (Stb. 1996, 653 en 687), die voor wat betreft het stuk van de Gemeentewet op 1 januari 1997 heeft plaatsgevonden, kan op grond van artikel 220f van de Gemeentewet in de tarieven van de OZB onderscheid worden gemaakt tussen woningen en niet-woningen. Ook deze bepaling is van overeenkomstige toepassing op de RWBRB zodat een bij de OZB toegepaste tariefdifferentiatie ook voor de RWBRB moet worden toegepast. De bij amendement vastgestelde ingroei- en aftopregeling bij de OZB <voetnoot nummer="2"/>is eveneens via artikel 221, tweede en derde lid, van toepassing op de RWBRB. Overigens wijs ik nog op de in artikel 42, tweede lid, van de Wet waardering onroerende zaken (Wet WOZ) opgenomen overgangsregeling voor de RWBRB op grond waarvan gemeenten tot en met het jaar 2000 kunnen afwijken van de bepalingen van de WET WOZ inzake de waardepeildatum (artikel 18, tweede lid) en de waardevaststelling (artikel 22, derde lid). </antwoord>
      <antwoord nummer="3">Bij genoemde Aanpassingswet is artikel 221 zodanig gewijzigd dat de waardering van roerende woon- en bedrijfsruimten geschiedt met inachtneming van de waarderingsvoorschriften van de Wet WOZ. </antwoord>
      <antwoord nummer="4" voetnoot="3">Er zijn thans circa 40 gemeenten die de RWBRB hebben ingevoerd. Ik verwacht in de toekomst nog enige stijging van het aantal gemeenten dat deze belastingen heft. De Nota Lokale lastendruk <voetnoot nummer="3"/>heeft zich in eerste aanleg gericht op de OZB, de riool- en de reinigingsheffingen. Gelet op de parallelliteit van deze belastingen met de OZB zullen tariefsontwikkelingen van de RWBRB en de OZB zich in de toekomst gelijkelijk voordoen. </antwoord>
      <antwoord nummer="5">De vermogenstoets die ten aanzien van bijstandsgerechtigden wordt toegepast staat los van het eventueel in de belastingheffing betrekken van woonboten. Ook indien ter zake van de woonboot geen RWBRB wordt geheven, maakt de economische waarde daarvan deel uit van het vermogen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="21 591" documentnummer="16">Kamerstuk 21 591, nr. 16</noot>
         <noot nummer="2" documenttype="Kamerstuk" kamerstuk-id="25 037 nrs. 14 en 20">Kamerstuk 25 037 nrs. 14 en 20</noot>
         <noot nummer="3" documenttype="Kamerstuk" kamerstuk-id="25 011" documentnummer="2">Kamerstuk 25 011, nr. 2</noot>
      </noten>
   </antwoorden>
</kvr>
