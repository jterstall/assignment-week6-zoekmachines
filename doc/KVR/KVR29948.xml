<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de ministers van Justitie en voor Wonen, Wijken en Integratie over een groep jonge Marokkanen die klaar staat om door te stoten naar de criminele top van Nederland. (Ingezonden 20 september 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29948
</item>
         <item attribuut="Inhoud">Vragen naar aanleiding van een bericht van het ANP, 19 september 2007 waarin de heer Woelders, chef van de Amsterdamse recherche, wordt geciteerd. De bedoelde Marokkanen zijn volgens hem vijf jaar geleden begonnen als kleine criminelen in hun eigen wijk. Indiener vraagt de minister om een noodplan van aanpak, dat zich onder andere richt op het onderwijs en de arbeidsdeelname van deze groep.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Minderheden)</item>
         <item attribuut="Trefwoorden">Jeugdcriminaliteit Minderheden</item>
         <item attribuut="Vindplaats">Kamervragen met antwoord 2007-2008, nr. 484, Tweede Kamer</item>
         <item attribuut="Vraagnr_bij_indiening">2070800340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2007-11-06</item>
         <item attribuut="Datum_indiening">2007-09-20</item>
         <item attribuut="Document-id">KVR29948</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1037" allpagenumbers="1037 1038" vetnummer="2070800340" code="0708tkkvr484" lopendefooter="Tweede Kamer, vergaderjaar 2007–2008, Aanhangsel" filenaam="KVR29948" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="484" onderwerp="" indiendatum="2007-09-20">
         <vrager partij="VVD" oorsprong="parlement">Kamp</vrager>
         <vraagt-aan>de ministers van Justitie en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="6 november 2007), zie ook Aanhangsel Handelingen nr. 302, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de uitspraak van de heer Woelders, sinds 1991 chef van de recherche van de Amsterdamse politie, dat een groep jonge Marokkanen klaar staat om door te stoten naar de criminele top van Nederland? <voetnoot nummer="1"/>
      </vraag>
      <vraag nummer="2">Hebt u er ook kennis van genomen dat deze jonge Marokkanen vijf jaar geleden als kleine criminelen in hun eigen wijk zijn begonnen? </vraag>
      <vraag nummer="3">Realiseert u zich dat in Amsterdam zeven van de tien jonge Marokkaanse mannen (van 17 tot 23 jaar) het onderwijs verlaten zonder startkwalificatie en dat inmiddels één van de tien tweede generatie Marokkanen bij de politie van Amsterdam als verdachte geregistreerd staat? </vraag>
      <vraag nummer="4">Wist u dat minder dan de helft van de Marokkanen in Amsterdam (van 15 tot 65 jaar) beschikbaar is voor de arbeidsmarkt (bruto arbeidsparticipatie) en dat slechts één op de drie werkt (netto arbeidsdeelname)? </vraag>
      <vraag nummer="5">Is het u bekend dat een derde van de Marokkaanse kinderen in Amsterdam als «zorgleerling» wordt aangemerkt en niet meedoet aan de CITO-toets? </vraag>
      <vraag nummer="6">Is het u ook bekend dat in Amsterdam de helft van de Marokkaanse tweede generatiehuishoudens met kinderen eenoudergezinnen betreft? </vraag>
      <vraag nummer="7">Deelt u de opvatting dat sprake is van een zeer zorgwekkende ontwikkeling, die bedreigend is voor de kwaliteit van de Nederlandse samenleving? </vraag>
      <vraag nummer="8">Bent u bereid om met een noodplan van aanpak dit de samenleving bedreigende probleem aan te pakken? </vraag>
      <noten afkomstig="vraag">
         <noot nummer="1" datum="2007-09-19" bron="ANP">ANP, 19 september 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja, ik heb kennis genomen van de berichten hierover. </antwoord>
      <antwoord nummer="3">Hierover heb ik nadere informatie ingewonnen bij de gemeente Amsterdam. Het genoemde percentage jonge Marokkaanse mannen dat zonder startkwalificatie het onderwijs verlaat, wordt niet bevestigd. De informatie van de gemeente Amsterdam geeft een minder ongunstig beeld. Volgens de registratie van het Leerlingvolgsysteem van de gemeente Amsterdam hebben vier op de tien jonge Marokkaanse mannen tot 23 jaar het onderwijs voortijdig (zonder startkwalificatie) verlaten. Dat (ongeveer) een op de tien tweede generatie Marokkanen (mannen en vrouwen) bij de politie van Amsterdam als verdacht geregistreerd staat, is juist (bron: WODC/CBS 2005). </antwoord>
      <antwoord nummer="4">Uit de informatie die ik van de gemeente Amsterdam heb ontvangen, komt eenzelfde beeld naar voren (gegevens over 2005). De meest recente cijfers over 2007 laten wel enige verbetering zien. Het percentage van de Marokkanen in Amsterdam (van 15 tot 25 jaar) dat beschikbaar is voor de arbeidsmarkt neemt iets toe (van 48% in 2005 naar 51% in 2007). Tegelijkertijd neemt het deel hiervan dat als werkloos geregistreerd staat, af van 15% naar 13%. Daarmee neemt tevens de netto arbeidsparticipatie toe (Bron: Staat van de Stad IV, gemeente Amsterdam). </antwoord>
      <antwoord nummer="5">In Amsterdam valt één derde van de Marokkaanse leerlingen onder de categorie zorgleerlingen. Alle zorgleerlingen worden aan het einde van de basisschool onderworpen aan een didactisch onderzoek en een intelligentietest. Deze testen vervangen de CITO-toets. De testen zijn voorgeschreven door het ministerie van OCW om in aanmerking te komen voor leerwegondersteunend onderwijs of praktijkonderwijs op grond van een beschikking van de Regionale verwijzingscommissie. </antwoord>
      <antwoord nummer="6">Het is juist dat ongeveer de helft (46,6%) van de Marokkaanse tweede-generatiehuishoudens met kinderen eenoudergezinnen betreft. Het absolute aantal van deze gezinnen is 564. Voor de gehele groep van gezinnen van Marokkaanse herkomst (eerste en tweede generatie) dat 17.000 bedraagt, is het percentage eenoudergezinnen circa 20%. De toename van het aantal eenoudergezinnen bij de tweede generatie is een nieuwe ontwikkeling die recent is opgemerkt. Ter vergelijking: bij autochtone Amsterdammers ligt het aandeel eenoudergezinnen in de orde van grootte van 35%, bij Surinaamse Amsterdammers in de orde van grootte van 70%. (Bron: dienst Onderzoek en Statistiek van de gemeente Amsterdam). </antwoord>
      <antwoord nummer="7">De ontwikkeling zoals die uit de genoemde gegevens met betrekking tot de problematiek naar voren komt is zorgwekkend en heeft de voortdurende aandacht van het kabinet. De minister-president ging hierop al in bij de Algemene Politieke Beschouwingen in de Tweede Kamer naar aanleiding van vragen van het lid Rutte (VVD). Vooral in de vier grote steden waar ongeveer de helft van de Nederlanders van Marokkaanse herkomst woonachtig is, zijn er vele initiatieven om de problematiek aan te pakken. Specifiek voor de aanpak van de criminaliteit van de Marokkaanse jongeren in de vier grote steden ontvangen deze steden van het rijk extra ondersteuning. Het kenmerk van de aanpak is dat wordt ingezet op preventie: het voorkomen dat jongeren een criminele loopbaan volgen. Naast een justitiële straf of maatregel voor de jongere, worden ouders aangesproken en bij de problematiek betrokken. Zo worden in het kader van het jeugdstrafrecht intensieve vormen van gezinsbegeleiding ingezet, zoals Funtional Family Therapy en Multy System Therapy. De mogelijkheden om dit soort gedragsinterventies in het kader van het jeugdstrafrecht toe te passen wordt ook vergroot met de invoering van de Wet gedragbeïnvloeding jeugdigen. Deze wet zal naar verwachting per 1 januari 2008 worden ingevoerd. Het Kabinet heeft afspraken gemaakt met de politie over de aanpak van bijzondere groepen jongeren. De politie zal een vaste methode hanteren voor het aanleggen van lijsten van jongeren op basis waarvan gemeenten kunnen ingrijpen. Met het totale pakket aan doelstellingen en maatregelen in het kader van de pijler Sociale Samenhang en in het kader van de pijler Veiligheid, stabiliteit en respect van het Beleidsprogramma pakt het Kabinet ook deze problematiek met kracht aan, met aandacht voor preventie, curatie en repressie. Ook in het kader van de inburgering van zowel oudkomers als nieuwkomers wordt aandacht geschonken aan voorbereiding op participatie in de Nederlandse samenleving en ook op de rol van de ouders als opvoeder. </antwoord>
      <antwoord nummer="8">Gelet op de beantwoording van vraag 7 mag duidelijk zijn dat het Kabinet serieus werk maakt van de aanpak van de problematiek ten aanzien van Marokkaanse jongeren. In het AO hangjongeren van 3 juli 2007 is de Kamer hierover een brief toegezegd. De uitzonderlijke situatie met betrekking tot Marokkaanse jongeren zoals die zich nu voordoet rechtvaardigt een specifieke aanpak. In de aanpak die het kabinet voorstaat gaat een krachtige repressieve aanpak van de daders van overlast en criminaliteit gepaard met het bieden van concrete perspectieven op maatschappelijke participatie. Het gaat erom deze jongeren aan het leren en aan het werk te krijgen. Betrokkenheid hierbij van de Marokkaanse gemeenschap is essentieel. In de toegezegde brief wordt de komende maanden een concrete aanpak uitgewerkt. </antwoord>
      <noten afkomstig="antwoord"/>
   </antwoorden>
</kvr>
