<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Kant en Van Gerven (beiden SP) aan de minister van
Volksgezondheid, Welzijn en Sport over zelfstandige behandelcentra.
(Ingezonden 1 april 2008); Antwoord</item>
         <item attribuut="Bestand">20Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31936</item>
         <item attribuut="Inhoud">Vragen naar aanleiding van bericht 'Ziekenhuizen vallen uiteen door
privéklinieken' op website Medicalfacts.nl.</item>
         <item attribuut="Rubriek">Gezondheidszorg (Geneeskunde)
Gezondheidszorg (Medische beroepen)
Gezondheidszorg (Zorginstellingen)
Handel en economie (Mededinging)</item>
         <item attribuut="Trefwoorden">Geneeskunde
Mededinging
Medische specialisten
Ziekenhuizen</item>
         <item attribuut="Vindplaats">Kamervragen met antwoord 2007-2008, nr. 2310, Tweede Kamer</item>
         <item attribuut="Vraagnr_bij_indiening">2070816210</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Van Gerven</persoon>
         </item>
         <item attribuut="Datum_reaktie">2008-05-13</item>
         <item attribuut="Datum_indiening">2008-04-01</item>
         <item attribuut="Document-id">KVR31936</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4731" allpagenumbers="4731 4732" vetnummer="2070816210" code="0708tkkvr2310" lopendefooter="Tweede Kamer, vergaderjaar 2007–2008, Aanhangsel" filenaam="KVR31936" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2310" onderwerp="" indiendatum="2008-04-1">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-05-13">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Wat is uw reactie op de constatering dat, mede als gevolg van meer marktwerking, maatschappen van medische specialisten uit het ziekenhuis stappen en een eigen privé-kliniek of zelfstandig behandelcentrum (ZBC) beginnen? <voetnoot nummer="1"/>
      </vraag>
      <vraag nummer="2" voetnoot="1">Deelt u de vrees dat ziekenhuizen door privé-klinieken uit elkaar dreigen te vallen? Zo neen, waarom niet? Zo ja, welke maatregelen gaat u nemen? <voetnoot nummer="1"/>
      </vraag>
      <vraag nummer="3">Kent u een zelfstandige behandelcentrum dat zich heeft gespecialiseerd in een zeer complexe, zeldzame aandoening? </vraag>
      <vraag nummer="4">Erkent u dat in de privé-klinieken of zelfstandige behandelcentra vooral meer lucratievere gevallen geholpen worden en verlieslijdende, meestal spoedeisende en complexe, behandelingen in het ziekenhuis blijven? Zo neen, waarom niet? </vraag>
      <vraag nummer="5">Erkent u dat een oorzaak van het feit dat de gemiddelde prijs van een behandeling in een ZBC fors lager is, kan liggen in de mindere complexiteit van de behandelingen? Erkent u voorts, dat in het geval dat wanneer in ziekenhuizen vooral complexe en dure behandelingen overblijven, ziekenhuizen de concurrentie met ZBC’s niet aankunnen? </vraag>
      <vraag nummer="6">Kent u het onlangs opgerichte zelfstandige behandelcentrum in Rotterdam Diabeter dat zich heeft gespecialiseerd in het behandelen van diabetes bij kinderen? </vraag>
      <vraag nummer="7">Bent u ervan op de hoogte dat het Sophia Kinderziekenhuis inmiddels de diabetes-afdeling heeft gesloten en patiënten doorverwijst naar het betreffende ZBC? </vraag>
      <vraag nummer="8">Erkent u dat, gezien het feit dat het Sophia Kinderziekenhuis een academisch ziekenhuis met opleidingsfunctie, het niet goed is dat er kinderartsen tijdens hun opleiding in Rotterdam nauwelijks meer in aanraking komen met kinderen met diabetes? Erkent u dat dit de kwaliteit van de zorgverleners en zorg zelf uiteindelijk niet ten goede zal komen? Zo neen, waarom niet? Zo ja, welke maatregelen gaat u nemen? </vraag>
      <vraag nummer="9">Wat is uw reactie op het feit dat ZBC’s soms naast of zelfs in bestaande ziekenhuizen worden opgericht? </vraag>
      <vraag nummer="10">Is het mogelijk dat ZBC’s deels profiteren van voorzieningen en/of investeringen van deze ziekenhuizen en oprichters en/of specialisten ook in deze ziekenhuizen werkzaam zijn? Zo, ja deelt u de mening dat dit ongewenst is? </vraag>
      <vraag nummer="11">Is er inzicht en controle op het mogelijk oneigenlijk financieel voordeel door genoemde (vraag 9 en 10) situatie? Zo neen, bent u bereid hiernaar onderzoek te doen? </vraag>
      <noten afkomstig="vraag">
         <noot nummer="1" weblink="http://www.medicalfacts.nl/2008/03/10/ziekenhuizen-vallen-uiteen-door-priveklinieken/">http://www.medicalfacts.nl/2008/03/10/ziekenhuizen-vallen-uiteen-door-priveklinieken/</noot>
      </noten>
   </vragen>
   <antwoorden aantal="11">
      <antwoord nummer="1">Om te beginnen wil ik aangeven dat er in het bewuste artikel geen onderscheid wordt gemaakt tussen zelfstandige behandelcentra (ZBC’s) en privé-klinieken, terwijl er wel degelijk sprake is van een verschil. ZBC’s hebben een toelating volgens de Wet Toelating Zorginstellingen (WTZi) nodig om verzekerde zorg te mogen leveren, terwijl privé-klinieken zich uitsluitend mogen richten op de zorg die niet of aanvullend verzekerd is (derde compartiment). De privé-klinieken hebben hiervoor geen toelating op grond van de WTZi nodig. In ziekenhuizen, ZBC’s en privé-klinieken zijn medisch specialisten werkzaam die zich onder andere aan de Wet Beroepen in de Individuele Gezondheidszorg (Wet BIG) en aan de Kwaliteitswet dienen te houden. De komst van meer ZBC’s betekent dat de verscheidenheid aan zorgvormen wordt vergroot en de keuzemogelijkheden van de cliënt toenemen. Voor specialisten geldt dat zij meestal hun werkzaamheden in een ZBC in deeltijd doen en daarnaast verbonden blijven aan het ziekenhuis. De werkzaamheden verricht in de ZBC’s gebeuren dus meestal naast de intramuraal verrichte werkzaamheden. Soms richt een ziekenhuis zelf een ZBC op om specialisten aan zich te binden respectievelijk bepaalde, vaak minder complexe en electieve, zorg anders te organiseren. Daartegen heb ik geen bezwaar. </antwoord>
      <antwoord nummer="2">Nee, ik deel uw vrees niet dat ziekenhuizen door privé-klinieken uit elkaar dreigen te vallen. De privé-klinieken mogen geen verzekerde zorg leveren en zijn om die reden voor specialisten en verzekeraars niet erg interessant. Dat kan overigens per specialisme verschillen. </antwoord>
      <antwoord nummer="3">Nee, er is mij op dit moment geen ZBC bekend dat zich heeft gespecialiseerd in een zeer complexe, zeldzame aandoening. </antwoord>
      <antwoord nummer="4">Nee, in het huidige budgetsysteem voor de ziekenhuizen middelen «plussen» en «minnen» zich uit. In het nieuwe systeem van prestatiebekostiging sluiten de tarieven beter aan bij de gemiddelde kosten van de behandeling. Er valt dus niet te stellen dat de tarieven van relatief eenvoudige zorg voordeliger zijn dan de tarieven van de complexe zorg. </antwoord>
      <antwoord nummer="5">Zie de antwoorden op vraag 3 en 4. </antwoord>
      <antwoord nummer="6">Ja. </antwoord>
      <antwoord nummer="7">Uit navraag bij het Erasmus MC-Sophia en Diabeter is gebleken dat er geen sprake is van sluiting van de diabetes-afdeling in het Erasmus MC-Sophia. Wel heeft het Erasmus MC-Sophia in nauw overleg met Diabeter afspraken gemaakt om de patiëntenzorg voor kinderen met diabetes te optimaliseren. Dit betekent dat de poliklinische zorg voor deze patiënten gecoördineerd wordt vanuit Diabeter. De klinische zorg vindt in goed overleg plaats, ofwel in het Erasmus MC-Sophia ofwel in een ziekenhuis nabij de woonplaats van de patiënten. </antwoord>
      <antwoord nummer="8">De opleiding van de artsen binnen het cluster Erasmus MC-Sophia komt hierdoor niet in gevaar. Er is eerder sprake van een duidelijke structurering, waarbij de nieuwste trends in optimaal behandelen onderdeel van de opleiding zijn. Afspraken over onderwijs en opleiding zijn gemaakt. De kinderartsen van Diabeter hebben een 0-urenaanstelling binnen het Erasmus MC-Sophia, mede voor onderwijsdoeleinden. Voor de artsen in opleiding wordt ook voor de poliklinische zorg binnen het opleidingsschema een stage aangeboden. De opleiding wordt, zoals behoort, getoetst binnen de regelgeving van de Medisch Specialisten Registratie Commissie (MSRC). </antwoord>
      <antwoord nummer="9">ZBC’s kunnen prima naast of zelfs in bestaande ziekenhuizen worden opgericht. Het uitgangspunt voor ZBC’s die een relatie met een ziekenhuis hebben, is dat de juridische onafhankelijkheid en zelfstandigheid van beide gewaarborgd is. Dat betekent dat ZBC’s zelf contracten met verzekeraars moeten sluiten, een aparte rechtspersoonlijkheid moeten zijn en zakelijke overeenkomsten met het betreffende ziekenhuis moeten sluiten. </antwoord>
      <antwoord nummer="10">Instellingen, zowel ziekenhuizen als ZBC’s, kunnen samenwerkingsverbanden aangaan, zoals alle andere bedrijven dit ook kunnen doen. Het is goed mogelijk dat ZBC’s gebruik maken van faciliteiten van het ziekenhuis. Hiertoe dienen zakelijke overeenkomsten tussen ziekenhuizen en ZBC’s te zijn gesloten. Ik vind deze samenwerkingsconstructie niet ongewenst, mits in de jaarverantwoording van de instelling transparant wordt gemaakt op welke wijze invulling en uitvoering is gegeven aan de samenwerkingsovereenkomst. </antwoord>
      <antwoord nummer="11">In artikel 6.4 van het Uitvoeringsbesluit WTZi is onder de transparantie-eisen geregeld dat de betreffende zorginstelling schriftelijk en inzichtelijk heeft vastgelegd hoe de zorgverlening georganiseerd wordt, van welke andere organisatorische verbanden gebruik wordt gemaakt en wat de aard is van de relaties met die andere verbanden, waaronder begrepen verantwoordelijkheden, taken en beslissingsbevoegdheden. Hieronder vallen ook de financiële aspecten van een eventuele overeenkomst die een ZBC heeft met een ziekenhuis. De accountants van de zorginstellingen dienen erop toe te zien dat naleving van de eisen geschiedt. </antwoord>
      <noten afkomstig="antwoord"/>
   </antwoorden>
</kvr>
