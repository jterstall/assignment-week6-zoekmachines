<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Vlies (SGP), Schutte (GPV) en Rouvoet (RPF) over een poster in het kader van de anti-aidscampagne. (Ingezonden 23 juni 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1744
</item>
         <item attribuut="Rubriek">Communicatie, media en informatievoorziening (Reclame) Gezondheidszorg (Ziekten en ziektepreventie)</item>
         <item attribuut="Trefwoorden">Preventieve gezondheidszorg Seksualiteit Voorlichting Ziekten</item>
         <item attribuut="Vindplaats">Kamervragen met antwoord 1994-1995, nr. 1089, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SGP">Van der Vlies</persoon>
            <persoon partij="GPV">Schutte</persoon>
            <persoon partij="RPF">Rouvoet</persoon>
         </item>
         <item attribuut="Datum_reaktie">1995-07-28</item>
         <item attribuut="Datum_indiening">1995-06-23</item>
         <item attribuut="Document-id">KVR1744</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2243" allpagenumbers="2243 2244" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1089" onderwerp="" indiendatum="1995-06-23">
         <vrager partij="SGP" oorsprong="parlement">Van der Vlies</vrager>
         <vrager partij="GPV" oorsprong="parlement">Schutte</vrager>
         <vrager partij="RPF" oorsprong="parlement">Rouvoet</vrager>
         <vraagt-aan/>
      </vraagdata>
      <antwoorddata antwoorddatum="1995-07-28">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kent u de levensgrote poster die in het kader van de anti-aidscampagne in abri’s en op andere plaatsen langs de openbare weg is opgehangen? </vraag>
      <vraag nummer="2">In hoeverre is het departement van VWS betrokken bij de anti-aidscampagne, met name wat betreft de voorlichting alsmede de wijze van «adverteren»? </vraag>
      <vraag nummer="3">Bent u zich ervan bewust dat een niet onaanzienlijk deel van het Nederlandse volk niet op de openbare weg geconfronteerd wil worden met afbeeldingen waarvan zij vinden dat die, of dat nu is om godsdienstige redenen of omdat zij in strijd zijn met de meest elementaire fatsoensregels, absoluut geen pas geven? </vraag>
      <vraag nummer="4">Denkt u dat het in het belang van kinderen is als zij al op (jonge) leeftijd zo indringend met het onderwerp seksualiteit te maken krijgen? </vraag>
      <vraag nummer="5">Bent u bereid uw invloed aan te wenden of u te bezinnen op maatregelen om dit soort advertentie- en voorlichtingsmateriaal in ieder geval te (kunnen) weren van de openbare weg? </vraag>
      <vraag nummer="6">Is het niet zeer wel mogelijk en verkieslijk de anti-aidscampagne zodanig vorm te geven, dat die ge´e´n aanstoot geeft? </vraag>
      <vraag nummer="7">Vindt u het een goede ontwikkeling dat steeds vaker en ook steeds openlijker in voorlichtingsmateriaal en in reclamecampagnes ingespeeld wordt op het thema seksualiteit? </vraag>
      <vraag nummer="8">Bent u bereid te erkennen dat de beste manier om aids te voorkomen, is trouw te zijn en trouw te blijven aan de eigen man of vrouw? Zo ja, wilt u dan bevorderen dat juist deze manier van aids-preventie aan het publiek wordt aanbevolen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja, ik ken de posters die in abri’s langs de openbare weg zijn opgehangen. De posters zijn onderdeel van de voorlichtingscampagne «Ik vrij veilig of ik vrij niet». De campagne is voorbereid en uitgevoerd door de projectgroep Publiekscampagne Aids/SOA en is ondergebracht bij de Stichting ter bestrijding van Seksueel Overdraagbare Aandoeningen (SOA), beter bekend als de SOA Stichting. In de projectgroep zijn onder andere vertegenwoordigd: de Nationale Commissie Aids Bestrijding, de SOA Stichting en de Rijksvoorlichtingsdienst. </antwoord>
      <antwoord nummer="2">Het ministerie van VWS heeft een waarnemerspositie in de projectgroep Publiekscampagne Aids/SOA. Het Praeventiefonds financiert de campagne. Ik ben als Minister uiteindelijk verantwoordelijk voor het Aids/SO-beleid in Nederland. In die zin acht ik het van groot belang preventie-activiteiten gericht op specifieke doelgroepen, ook met een massamediale campagne te ondersteunen. </antwoord>
      <antwoord nummer="3">Nederland is te karakteriseren als een pluriforme samenleving. Dat betekent dat sommige mensen om bijvoorbeeld godsdienstige redenen zich moeilijk kunnen vinden in het uitgesproken karakter van de posters. Anderen daarentegen zijn juist aan te spreken op hun seksueel gedrag door expliciet aan te geven dat een verantwoorde manier om geen Aids/SOA op te lopen veilig vrijen en condoomgebruik is. De doelgroep is seksueel aktieven en dit maakt het noodzakelijk de boodschap in heel Nederland onder de aandacht te brengen. Daarbij tonen verschillende onderzoeken aan dat mensen weliswaar veel weten over Aids/SOA maar dat hun gedrag daar niet altijd mee overeenstemt. Dit betekent dat de campagne expliciet ingaat op vaardigheden zoals het ter sprake brengen van veilig vrijen, het onderhandelen met een partner hierover en het in de praktijk goed om kunnen gaan met condooms. Uiteindelijk prevaleert mijns inziens het volksgezondheidsbelang. Hoewel ik uw opmerkingen respecteer, ben ik het niet met u eens dat met deze posters de meest elementaire fatsoensregels zijn overschreden. </antwoord>
      <antwoord nummer="4">Ik ben van mening dat kinderen reeds op jonge leeftijd met het onderwerp seksualiteit geconfronteerd mogen worden. Seksuele voorlichting en ontwikkeling en het open staan voor vragen daarover zijn per slot van rekening belangrijke onderdelen van de opvoeding van kinderen. </antwoord>
      <antwoord nummer="5">Zoals ik hierboven al heb aangegeven, acht ik deze manier noodzakelijk om de doelgroep seksueel aktieven te bereiken. De keuze voor expliciete aandacht voor vaardigheden en condoomgebruik komt voort uit resultaten van diverse onderzoeken. De campagne richt zich op een breed publiek en met name op jongeren en op hetero- en homoseksuelen met wisselende seksuele contacten. Deze heterogene groep mensen woont en leeft verspreid over heel Nederland. Dit maakt dat het onvermijdelijk en ook gewenst is via bijvoorbeeld openbare uitingen aandacht te vragen voor de boodschap van de campagne. </antwoord>
      <antwoord nummer="6">Wat de e´e´n een aanstootgevende campagne vindt, kan de ander billijken of waarderen. De reacties op de campagne tot nu toe varie¨ren dan ook. De resultaten van de protest, die voorafgaand aan de campagne is uitgevoerd, lieten zien dat de respondenten de situatie op de poster «Doe jij iets aan, doe ik iets uit» helder en duidelijk vonden. </antwoord>
      <antwoord nummer="7">Als u de Aids/SOA-campagne bedoelt, dan zijn Aids en andere SOA bij uitstek zaken waar seksualiteit een belangrijke rol speelt. Deze campagne moet zich richten op seksualiteit omdat veilig seksueel gedrag en bijbehorende vaardigheden tenslotte de belangrijkste preventie-maatregelen zijn om verdere verspreiding van Aids/SOA in Nederland te voorkomen. </antwoord>
      <antwoord nummer="8">De keuzevrijheid van individuen is voor mij een groot goed. Ik gebrijp dat u vanuit uw waarden en normen voor een andere boodschap zou kiezen. Het belang voor de volksgezondheid vraagt mij echter ook oog te hebben voor mensen die wisselende seksuele contacten hebben, (nog) geen keuze hebben gemaakt voor een vaste partner en daarmee meer risico kunnen lopen. De overheid stelt zich terughoudend op in het oordeel over seksueel gedrag van haar burgers maar ziet het wel als haar taak burgers maar ziet het wel als haar taak burgers te informeren over mogelijke risico’s die aan hun gedrag verbonden kunnen zijn. Dit maakt voorlichting over Aids/SOA vanuit volksgezondheidsoptiek essentieel. Overigens staat het mensen vrij te kiezen om niet te vrijen. De boodschap luidt tenslotte «Ik vrij veilig of ik vrij niet». </antwoord>
      <noten afkomstig="antwoord"/>
   </antwoorden>
</kvr>
