<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Te Veldhuis (beiden VVD) aan de ministers van Defensie en van Binnenlandse Zaken en Koninkrijksrelaties over stemmen van militairen in buitenland. (Ingezonden 2 april 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15485
</item>
         <item attribuut="Inhoud">Vragen over de voorlichting aan militairen verblijvend in het buitenland, over het ter plaatse kunnen stemmen, respectievelijk de daarvoor geldende inzendtermijnen voor kiezersregistratie.</item>
         <item attribuut="Rubriek">Staats- en bestuursrecht (Kiesrecht) Veiligheidsbeleid en defensie (Militairen)</item>
         <item attribuut="Trefwoorden">Kiesrecht Militairen</item>
         <item attribuut="Vindplaats">Kamervragen met antwoord 2001-2002, nr. 991, Tweede Kamer</item>
         <item attribuut="Vraagnr_bij_indiening">2010208630</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Te Veldhuis</persoon>
         </item>
         <item attribuut="Datum_reaktie">2002-04-11</item>
         <item attribuut="Datum_indiening">2002-04-02</item>
         <item attribuut="Document-id">KVR15485</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2091" allpagenumbers="2091 2092" vetnummer="2010208630" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15485" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="991" onderwerp="" indiendatum="2002-04-2">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Te Veldhuis</vrager>
         <vraagt-aan>de ministers van Defensie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Op welke wijze zijn de Nederlandse militairen, die tijdens de komende verkiezingen voor de Tweede Kamer in het buitenland verblijven, geïnformeerd over de mogelijkheid tot het uitbrengen van een stem in het buitenland? </vraag>
      <vraag nummer="2">Is er speciale regelgeving met betrekking tot het uitbrengen van stemmen door militairen in het buitenland? Zo ja, wat houdt deze in? Zo nee, waarom niet? </vraag>
      <vraag nummer="3">Is er in het kader van de komende verkiezingen een speciale voorlichtingscampagne onder uitgezonden militairen gestart? Zo nee, op welke wijze zijn de uitgezonden militairen persoonlijk op de hoogte gebracht hoe zij tijdens deelname aan vredesoperaties of indien zij door andere omstandigheden (buitenlandse oefeningen e.d.) in het buitenland verblijven hun stem kunnen uitbrengen? </vraag>
      <vraag nummer="4">Zijn er in verband met de komende verkiezingen speciale voorzieningen getroffen om te kunnen stemmen op plaatsen waar veel Nederlandse militairen naar toe zijn uitgezonden, of bijvoorbeeld op uitgezonden schepen? Zo nee, waarom niet? </vraag>
      <vraag nummer="5">Kan de minister van Defensie garanderen dat militairen die deelnemen aan vredesoperaties (bijvoorbeeld op schepen in de Perzische Golf en Nederlandse troepen in Afghanistan, Bosnië enz.) geen belemmeringen ondervinden om hun stemrecht daadwerkelijk ook te kunnen uitoefenen? </vraag>
      <vraag nummer="6">Hoe verklaart de minister van Defensie dat onderdeelscommandanten eigenhandig de inzendtermijnen voor de kiezersregistratie om in het buitenland te mogen stemmen met drie weken vervroegen? </vraag>
      <vraag nummer="7">Zijn er door het Ministerie van Defensie en het Centraal Stembureau logistieke maatregelen getroffen zodat alle handelingen binnen de vereiste termijnen afgehandeld kunnen worden? </vraag>
      <vraag nummer="8">Bent u bereid nadere voorzieningen in de Kieswet of ter uitvoering van de Kieswet te treffen zodat uitgezonden militairen te allen tijde gebruik kunnen maken van hun stemrecht? Zo nee, waarom niet? </vraag>
      <vraag nummer="9">Bent u gezien het spoedeisende karakter van dit onderwerp bereid om de vragen in de eerste week van april te beantwoorden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1, 3 en 5">Aan Nederlandse militairen die tijdens de verkiezingen in het buitenland verblijven, zijn, zoals gebruikelijk bij verkiezingen, door het Ministerie van Defensie de door hen benodigde formulieren voor deelname aan de verkiezingen in persoon toegestuurd. Deze formulieren zijn vergezeld gegaan van een informatienota. In deze informatienota zijn alle verschillende aspecten van deelname aan de gemeenteraadsverkiezingen en de Tweede Kamerverkiezingen toegelicht. In de Defensiekrant van 14 februari jongstleden is ruimschoots aandacht besteed aan bedoelde informatienota. Binnenkort zal door opname in de Defensiekrant de informatievoorziening op dit punt worden herhaald. De militairen die in het buitenland verblijven zijn voorts gewezen op de mogelijkheid tot het stellen van aanvullende vragen aan hun afdeling personeelszorg. Hiermee zijn tijdig adequate maatregelen genomen om militairen in het buitenland in de gelegenheid te stellen hun stemrecht uit te oefenen. </antwoord>
      <antwoord nummer="2 en 4">Er is geen speciale regelgeving met betrekking tot het uitbrengen van stemmen door militairen in het buitenland. De Kieswet bevat een algemene regeling voor Nederlanders in het buitenland, die onverkort van toepassing is op Nederlandse militairen in het buitenland. De nu bestaande mogelijkheden, stemmen bij volmacht door overdracht van de oproepingskaart, stemmen bij volmacht na voorafgaand schriftelijk verzoek, en stemmen per brief, zijn voldoende divers om door militairen en niet-militairen op gelijke voet benut te worden. De Kieswet staat andere methoden van stemming, naast stemmen in persoon, niet toe. Stemmen in persoon dient te allen tijde plaats te vinden in een stemlokaal in Nederland. Het inrichten van stemlokalen buiten Nederland is niet toegestaan, en er zijn derhalve geen speciale voorzieningen getroffen. Gebruik dient gemaakt te worden van een van de bestaande mogelijkheden, waarbij Defensie haar personeel heeft geadviseerd om te stemmen bij volmacht. Deze methode is, ook op bijvoorbeeld schepen, bij uitstek geschikt om zeker te stellen dat men gebruik kan maken van het stemrecht. </antwoord>
      <antwoord nummer="6">Door enkele ondersteunende eenheden is uit het oogpunt van serviceverlening de mogelijkheid gegeven om het verzenden van de kiezersregistratieformulieren centraal te laten verzorgen. Om tijdige bezorging van de registratieformulieren te kunnen bewerkstelligen is daarbij een bepaalde inleverdatum vastgesteld die lag voor de datum waarop de formulieren bij de juiste autoriteit bezorgd dienden te worden. Kiezers zijn niet verplicht geweest om gebruik te maken van deze service. </antwoord>
      <antwoord nummer="7">In het antwoord op vraag 1 is aangegeven welke logistieke maatregelen binnen Defensie zijn getroffen om militairen tijdig te voorzien van de benodigde formulieren, en om aan te geven welke termijnen in acht genomen moeten worden. Het centraal stembureau voor de verkiezing van de leden van de Tweede Kamer (de Kiesraad) heeft op grond van de Kieswet hierin geen taak. </antwoord>
      <antwoord nummer="8">De Kieswet geeft een aantal mogelijkheden om het stemrecht uit te oefenen terwijl men in het buitenland verblijft. Deze mogelijkheden zijn van dusdanige aard, dat het voor iedereen mogelijk is een stem uit te brengen. Militairen worden door Defensie voorzien van de benodigde formulieren en informatie, en kunnen aan de hand daarvan hun stem uitbrengen op de door hen gewenste wijze. De Kieswet voorziet derhalve in de adequate mogelijkheden om te allen tijde gebruik te kunnen maken van het stemrecht. </antwoord>
      <noten afkomstig="antwoord"/>
   </antwoorden>
</kvr>
