<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ouwehand (PvdD) aan de minister van Volkshuisvesting, Ruimtelijke Ordening en Milieubeheer over de aanpak van illegale jachthutten. (Ingezonden 30 januari 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27405
</item>
         <item attribuut="Inhoud">Is het waar dat de inspectie van VROM geen prioriteit geeft aan het feit dat illegale bouwwerken in natuurgebieden, onder meer ten behoeve van de jacht, onterecht door gemeenten worden gedoogd.</item>
         <item attribuut="Rubriek">Bouw (Overig) Natuur (Jacht) Natuur (Natuurmonumenten)</item>
         <item attribuut="Trefwoorden">Bouwvoorschriften Jacht Natuurmonumenten Rechtshandhaving</item>
         <item attribuut="Vindplaats">Kamervragen met antwoord 2006-2007, nr. 886, Tweede Kamer</item>
         <item attribuut="Vraagnr_bij_indiening">2060706660</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdD">Ouwehand</persoon>
         </item>
         <item attribuut="Datum_reaktie">2007-02-23</item>
         <item attribuut="Datum_indiening">2007-01-30</item>
         <item attribuut="Document-id">KVR27405</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1899" allpagenumbers="1899 1900" vetnummer="2060706660" code="0607tkkvr886" lopendefooter="Tweede Kamer, vergaderjaar 2006–2007, Aanhangsel" filenaam="KVR27405" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="886" onderwerp="" indiendatum="2007-01-30">
         <vrager partij="PvdD" oorsprong="parlement">Ouwehand</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-02-23">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Winsemius</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «gemeente krijgt lijst met jachthutten»? <voetnoot nummer="1"/>
      </vraag>
      <vraag nummer="2">Is het waar dat de inspectie van Volkshuisvesting, Ruimtelijke Ordening en Milieubeheer geen prioriteit geeft aan het feit dat illegale bouwwerken in natuurgebieden, onder meer ten behoeve van de jacht, onterecht worden gedoogd? </vraag>
      <vraag nummer="3">Bent u bereid te bevorderen dat gemeenten jagers op dezelfde wijze behandelen als andere burgers waar het gaat om illegale bouwwerken die strijdig zijn aan het bestemmingsplan? Zo ja, waarom? Zo neen, waarom niet? </vraag>
      <vraag nummer="4">Bent u bereid een richtlijn uit te vaardigen voor gemeenten waarin wordt aangegeven hoe men dient te handelen in het geval van illegale bouwwerken in natuurgebieden en het buitengebied? </vraag>
      <vraag nummer="5">Deelt u de mening dat de opsporings- en handhavingscapaciteit op het gebied van ruimtelijke ordening afdoende is, wanneer geen prioriteit gegeven wordt aan opsporing van hoogzitten en andere illegale bouwsels in natuur- en buitengebieden en aan de handhaving van de hierop betrekking hebbende voorschriften? Zo ja, waarom? Zo neen, wat gaat u daaraan doen? </vraag>
      <noten afkomstig="vraag">
         <noot nummer="1" datum="2007-01-24" bron="De Stentor">De Stentor, 24 januari 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De uitvoering en handhaving van bouw- en ruimtelijke regelgeving is aan gemeenten opgedragen. Daarmee hebben gemeenten ook het primaat voor het maken van keuzes over toezicht op de naleving en de inzet van handhavingmiddelen. Een gemeente heeft als bevoegd gezag ook een algemene beginselplicht tot handhaving. Indien een gemeente een illegale situatie gedoogt, beoordeelt de VROM-Inspectie in zijn algemeenheid op basis van haar Nalevingsstrategie of zij een verzoek tot handhaving indient bij de gemeente. Deze Nalevingsstrategie is in september 2003 gepubliceerd en biedt de mogelijkheid om onderbouwd prioriteiten te kunnen stellen. Bij deze prioritering betrekt de VROM-Inspectie de risico’s voor de samenleving, het niet integer handelen van bestuurders of overheden, onrust onder de burgers, preventieve werking en politieke wensen. Als het voor een gemeente mogelijk is om de illegale situatie te legaliseren, dan dient de VROM-Inspectie geen verzoek tot handhaving in. Ook in eventuele juridische procedures zal de rechter namelijk altijd eerst bezien of legalisatie tot de mogelijkheden behoort. Zowel de Nota Ruimte als het Streekplan 2005 van de provincie Gelderland sluiten het plaatsen van jachthutten binnen de EHS, Natuurbeschermingswetgebieden en Vogel- en Habitatrichtlijngebieden niet expliciet uit. Daarom krijgt een illegaal gebouwde jachthut niet snel een hoge prioriteit van de VROM-Inspectie. Ik sta achter deze werkwijze. </antwoord>
      <antwoord nummer="3">Nee. Mij is op geen enkele wijze gebleken dat gemeenten bij de handhaving van illegale bouwwerken onderscheid maken tussen jagers en overige burgers. Er is dus ook geen reden dit bij gemeenten te bevorderen. </antwoord>
      <antwoord nummer="4">Nee. De bestaande wet- en regelgeving biedt alle benodigde handvatten voor gemeenten om op te treden tegen illegale bouwwerken. Dat geldt ook voor natuurgebieden en het buitengebied. </antwoord>
      <antwoord nummer="5">De VROM-Inspectie heeft in de afgelopen vier jaar bij alle gemeenten de uitvoering van de VROM-wet- en regelgeving onderzocht. De Inspectie constateerde dat een deel van de gemeenten te weinig capaciteit voor toezicht en handhaving had. In het verbetertraject dat volgde op deze onderzoeken hebben veel gemeenten de toezichtcapaciteit vergroot of efficiënter ingezet. Dat neemt niet weg dat gemeenten nooit in staat zullen zijn om 100 procent van de overtredingen van de wet- en regelgeving volledig aan te pakken en zij dus prioriteiten moeten stellen. Daarnaast geldt ook voor gemeenten dat zij per overtreding moeten beoordelen of legalisatie van het illegale bouwwerk mogelijk is. Gemeenten moeten óf handhavend optreden óf legaliseren. </antwoord>
      <noten afkomstig="antwoord"/>
   </antwoorden>
</kvr>
