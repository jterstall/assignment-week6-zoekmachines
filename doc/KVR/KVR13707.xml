<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de ministers van Justitie en van Binnenlandse Zaken en Koninkrijksrelaties over (internationale) uitwisseling van gegevens van gestolen voertuigen. (Ingezonden 27 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13707
</item>
         <item attribuut="Inhoud">Vragen naar aanleiding van het antwoord op eerdere vragen van Tweede-Kamerlid Wijn over problemen, ontstaan door het foutief registreren van gestolen auto's in het Schengen Informatiesysteem (SIS) (Aanhangsel van de Handelingen II, 2000-2001, 533).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteit Opsporingen</item>
         <item attribuut="Vindplaats">Kamervragen met antwoord 2000-2001, nr. 1213, Tweede Kamer</item>
         <item attribuut="Vraagnr_bij_indiening">2000108530</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2001-05-18</item>
         <item attribuut="Datum_indiening">2001-03-27</item>
         <item attribuut="Document-id">KVR13707</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2529" allpagenumbers="2529 2530" vetnummer="2000108530" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13707" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1213" onderwerp="" indiendatum="2001-03-27">
         <vrager partij="CDA" oorsprong="parlement">Wijn</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="18 mei 2001), zie ook Aanhangsel Handelingen nr. 10, vergaderjaar 2000–2001">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich mijn vragen over de (internationale) uitwisseling van gegevens van gestolen voertuigen? <voetnoot nummer="1"/>
      </vraag>
      <vraag nummer="2">Wat heeft Sirene Nederland inzake het dossier van de heren Zidane en Baidaouï op 19 juni 1998 aan Sirene Duitsland gemeld, en op welke wijze is dat gebeurd? </vraag>
      <vraag nummer="3">Welke pogingen zijn er de afgelopen maanden ondernomen om te achterhalen waar de auto van de heer Zidane zich thans bevindt en wat zijn thans de bevindingen? Welke pogingen zijn er de afgelopen maanden ondernomen om te achterhalen onder welke condities de auto kan worden opgehaald en wat zijn thans de bevindingen? </vraag>
      <vraag nummer="4">Welke pogingen zijn er de afgelopen maanden ondernomen om de Spaanse autoriteiten te bewegen af te zien van incasso van de in rekening gebrachte stallingskosten met betrekking tot de betreffende auto en wat zijn thans de bevindingen? </vraag>
      <vraag nummer="5">Welke pogingen zijn er de afgelopen maanden ondernomen om de Spaanse autoriteiten te bewegen de heer Zidane schadeloos te stellen voor de periode dat hij ten onrechte gedetineerd is geweest en wat zijn thans de bevindingen? </vraag>
      <vraag nummer="6">Welke pogingen zijn er de afgelopen maanden ondernomen om de Spaanse autoriteiten te bewegen de betaalde borgsommen terug te betalen en wat zijn thans de bevindingen? </vraag>
      <vraag nummer="7">Welke pogingen zijn er de afgelopen maanden ondernomen om de Spaanse autoriteiten te bewegen de heer Zidane schadeloos te stellen in verband met de door hem gemaakte kosten voor juridische bijstand en wat zijn thans de bevindingen? </vraag>
      <vraag nummer="8">Op welke termijn verwacht u dat de heren Zidane en Baidaouï recht wordt gedaan? </vraag>
      <noten afkomstig="vraag">
         <noot nummer="1">Van 9 november 2000, TK 2000–2001, Aanhangsel v/d Handelingen (nr. 533)</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Voor de beantwoording heb ik een ambtsbericht opgevraagd bij de Korpschef van het KLPD. Deze heeft mij laten weten dat Sirene Nederland op 19 juni 1998 door middel van een zogenaamd «G-formulier», sirene Duitsland via het Schengen Informatie Systeem (SIS) heeft geïnformeerd omtrent het aantreffen van het desbetreffende voertuig door het regionale politiekorps Utrecht. Hierbij werd opgemerkt, dat dit korps het aangetroffen voertuig nader zou onderzoeken in verband met het feit, dat de auto door Duitsland als gestolen stond gesignaleerd en was voorzien van een vals chassisnummer. Voorts heeft Sirene Nederland medegedeeld, dat de auto in beslag was genomen en nog niet door de Duitse eigenaar kon worden opgehaald. Tevens werd aangegeven waar het voertuig zich op dat moment bevond en dat, indien er nadere informatie beschikbaar zou zijn, dit aan Sirene Duitsland zou worden gemeld. </antwoord>
      <antwoord nummer="3 t/m 6">Sirene Nederland heeft Sirene Spanje reeds op 10 augustus 1999 verzocht om alle mogelijke maatregelen te nemen, teneinde het voertuig terug te geleiden naar de rechtmatige eigenaar. Uit het bericht van 13 augustus 1999 van Sirene Spanje kon worden afgeleid, dat de Gruppo de Trafficio Ilicito de Vehicules te Algeciras het voertuig in beslag had genomen en belast was met het onderzoek. Waar het voertuig zich precies bevond was echter niet bekend. Op 27 augustus 1999 heeft Sirene Nederland Spanje nogmaals verzocht om aan te geven of het voertuig reeds door de eigenaar kon worden opgehaald. In verband met de intrekking van de signalering door Sirene Duitsland kon er na eind augustus 1999, geen gebruik meer worden gemaakt van het SIRENE-kanaal. Zodoende heeft Interpol Den Haag op 28 december 1999 vragen aan Interpol Madrid gesteld met betrekking tot de inbeslagneming van het voertuig en verzocht aan te geven of de auto reeds was vrijgegeven. Een reactie op deze vraagstelling werd pas op 12 mei 2000 ontvangen. In dit bericht werd medegedeeld, dat de auto nog niet was vrijgegeven en dat deze stond opgeslagen in het gerechtelijke depot van de Rechtbank van Instructie te Algeciras. Op 20 oktober 2000 is door Interpol Den Haag opnieuw gevraagd naar de status van het voertuig, waarbij tevens is gevraagd naar de afdoening van de gerechtelijke procedure tegen de heren Zidane. Op 23 oktober 2000 zijn de technische bevindingen van het regionale politiekorps Utrecht, betreffende de juiste identiteit van het voertuig, door Interpol Den Haag nagezonden. Bij bericht van 25 oktober 2000 deelde Interpol Madrid mede, dat de toegezonden informatie was doorgezonden naar de rechtbank te Algeciras en werd aan de Nederlandse justitiële autoriteiten het verzoek gedaan om toestemming te verlenen om het voertuig af te geven aan de eigenaar. Het Landelijk Parket heeft die toestemming op 30 oktober 2000 verzonden aan de rechtbank te Algeciras, waarbij tevens alle benodigde informatie voor de recuperatie van het voertuig werd opgevraagd. Op 16 november 2000 is een rappel aan Interpol Madrid verzonden, waarop Interpol Madrid op 30 november 2000 mededeelde, dat de teruggave van het voertuig via de rechtbank zou plaatsvinden en dat er stallingskosten moesten worden betaald. Op 18 december 2000 heeft het hoofd van de divisie CRI een dringend bericht verzonden aan het hoofd Interpol Madrid, waarin zijn bijzondere aandacht werd gevraagd voor deze kwestie en waarin de reeds gestelde vragen werden herhaald. Met gebruikmaking van het Europees Justitieel Netwerk heeft de Officier van Justitie bij het Landelijk Parket, afdeling Internationaal, op diezelfde datum de kwestie voorgelegd aan zijn Spaanse collega, waarbij onder meer is gevraagd naar de wijze waarop de betaalde borgsommen terugverkregen konden worden en naar de mogelijkheid om aanspraak te maken op een vergoeding wegens de ondergane hechtenis. Bij berichten van 19 december en 22 december 2000 deelde het hoofd Interpol Madrid mede, dat de rechtbank te Algeciras bevel had gegeven tot ontslag van rechtsvervolging en tevens had bepaald, dat de proceskosten niet behoefden te worden voldaan. Met betrekking tot het voertuig werd medegedeeld, dat de rechtbank op 28 november 2000 had besloten tot teruggave aan de eigenaar. De eigenaar moest echter een verzoek indienen tot de teruggave van het voertuig en vrijstelling van de stallingskosten. Op 22 december 2000 en aanvullend op 2 januari 2001 heeft de divisie CRI aan de redactie van het TV-programma Breekijzer (waarlangs alle communicatie op verzoek van betrokkenen diende plaats te vinden) de inhoud van de verkregen informatie doorgegeven en aan betrokkenen gevraagd of er prijs werd gesteld op verdere bemiddeling van de divisie CRI. Eind januari 2001 werd hier positief op gereageerd. Vervolgens is een in het Spaans gesteld verzoek opgemaakt, uit naam van de heer Zidane en gericht aan de rechtbank te Algeciras, waarin werd verzocht om teruggave van het voertuig en vrijstelling van de stallingskosten. Deze brief werd begeleid door een ondersteunende brief van de Korpschef van het KLPD. Daarnaast is, via het Europees Justitieel Netwerk, op 23 februari 2001 een brief uitgegaan van de Officier van Justitie bij het Landelijk Parket, waarin hij opnieuw bij zijn Spaanse collega informeert naar de wijze waarop de borgsommen teruggekregen kunnen worden en naar de mogelijkheid om aanspraak te maken op een vergoeding wegens de onterechte hechtenis. Tot op heden is op beide brieven nog geen enkele reactie ontvangen. Behalve de bovengenoemde pogingen om antwoorden te verkrijgen, is eveneens getracht om via de Nederlandse liaison in Spanje en de Spaanse liaison in Nederland een spoedige afwikkeling van deze zaak te bewerkstelligen. </antwoord>
      <antwoord nummer="7 en 8">De vraagstelling naar een eventuele vergoeding voor de kosten van de juridische bijstand is tot op heden niet aan de orde geweest, aangezien op meer basale vragen nog geen antwoord uit Spanje is ontvangen. In dat licht bezien, achtte het KLPD het niet opportuun om in dit stadium ook te informeren naar de mogelijkheden tot vergoeding van de kosten voor juridische bijstand. Met betrekking tot de onderhavige zaak wil ik overigens benadrukken, dat ik Sirene-Nederland niet verantwoordelijk acht voor de foutieve signalering in het SIS. In dat kader kan niet onvermeld blijven, dat de divisie CRI vanaf medio 1999 via alle mogelijke kanalen heeft getracht te bewerkstelligen, dat het voertuig door de Spaanse autoriteiten zou worden vrijgegeven. In het antwoord op de eerder gestelde vragen van de leden Niederer en Wijn (ingezonden op 9 november 2000, nr. 2000102210 en nr. 2000102220) is uw Kamer uitvoerig geïnformeerd over de inspanningen, die terzake vanuit Nederland zijn gepleegd. In hoeverre en op welke termijn er een passende oplossing voor de heren Zidane en Baidaouï wordt gevonden, hangt af van de medewerking van de Spaanse autoriteiten. De Nederlandse overheid zal evenwel Spanje blijvende aandacht vragen om een spoedige afloop van deze zaak te bevorderen. </antwoord>
      <noten afkomstig="antwoord"/>
   </antwoorden>
</kvr>
