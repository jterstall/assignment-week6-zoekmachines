<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Verkeer en Waterstaat over «Ontsnapt uit de dode hoek». (Ingezonden 25 april 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28323
</item>
         <item attribuut="Inhoud">Vragen naar aanleiding van de verspreiding op basisscholen van het boekje 'Ontsnapt uit de dode hoek' in het kader van de lopende dodehoekcampagne. Vragensteller laat weten dat veel (christelijke) scholen problemen hebben met het feit dat het verhaal zich afspeelt in het dodenrijk en angstaanjagende taferelen bevat. Een aantal scholen heeft daarom geweigerd het boekje uit te delen. Welke conclusies trekt de minister hieruit voor de lopende en toekomstige campagnes en is hij bereid in de toekomst rekening te houden met scholen die bezwaar maken tegen dit soort voorlichting.</item>
         <item attribuut="Rubriek">Communicatie, media en informatievoorziening (Overig) Verkeer, vervoer en waterstaat (Verkeersveiligheid) Welzijn (Jeugdigen)</item>
         <item attribuut="Trefwoorden">Jeugdigen Verkeersveiligheid Voorlichting</item>
         <item attribuut="Vindplaats">Kamervragen met antwoord 2006-2007, nr. 1730, Tweede Kamer</item>
         <item attribuut="Vraagnr_bij_indiening">2060713540</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2007-06-04</item>
         <item attribuut="Datum_indiening">2007-04-25</item>
         <item attribuut="Document-id">KVR28323</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3663" allpagenumbers="3663 3664" vetnummer="2060713540" code="0607tkkvr1730" lopendefooter="Tweede Kamer, vergaderjaar 2006–2007, Aanhangsel" filenaam="KVR28323" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1730" onderwerp="" indiendatum="2007-04-25">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-06-4">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend, dat veel scholen en leerkrachten zich ernstig bezorgd hebben betoond over het boekje «Ontsnapt uit de dode hoek», dat door het ministerie gratis is uitgedeeld op basisscholen in het kader van de lopende dode-hoekcampagne? </vraag>
      <vraag nummer="2">Is het u bekend dat dit boek de nodige angstaanjagende taferelen kent, waarbij een duivel (Ferluci) is gericht op het verzamelen van aangereden «kinderzieltjes» die vervolgens met een «griezelbus» naar de helse verblijfplaats van de «Zielenverzamelaar» worden gebracht? </vraag>
      <vraag nummer="3">Wordt op dergelijk informatiemateriaal van de overheid dat onder jonge kinderen wordt verspreid van tevoren nog een soort «pedagogische toets» verricht? Zo neen, ligt dat niet in de rede? Acht u in dit geval het voorlichtingsmateriaal pedagogisch verantwoord en passend binnen de door de overheid gewenste waarden en normen? </vraag>
      <vraag nummer="4">Waarom is voor een dergelijke opzet (de dode-hoekproblematiek in de setting van een dodenrijk) gekozen, terwijl bij voorbaat kon worden ingeschat dat veel (christelijke) scholen hiermee grote moeite zouden hebben? </vraag>
      <vraag nummer="5">Is u bekend dat een aantal scholen weigert dit boekje onder de leerlingen uit te delen en zo ja, om hoeveel scholen het gaat? Welke conclusies verbindt u hieraan voor zowel de lopende campagne als voor toekomstige campagnes? </vraag>
      <vraag nummer="6">Bent u bereid om bij toekomstige campagnes rekening te houden met die scholen die bezwaar hebben tegen deze vorm van voorlichting? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het is mij bekend dat een aantal scholen en leerkrachten zich bezorgd hebben betoond over het boekje. </antwoord>
      <antwoord nummer="2">De inhoud van het boekje is mij bekend. </antwoord>
      <antwoord nummer="3">Paul van Loon is een gewaardeerd schrijver die veel kinderen aanspreekt. Ferluci is een terugkerend stijlfiguur in de boeken van Paul van Loon in de serie «de griezelbus», onder kinderen een zeer populaire serie. Zijn werk is diverse keren bekroond door diverse jury’s. In het verleden is hij onder andere gevraagd voor het schrijven van het kinderboekenweekgeschenk. Er heeft geen uitgebreide pedagogische toets plaats gevonden. Wel zijn de synopsis en het script van «ontsnapt uit de dode hoek» beoordeeld. Bij deze beoordeling bleek, omdat het verhaal goed afloopt, dat kinderen niet bang worden gemaakt, noch in zijn algemeenheid noch voor deelname aan het verkeer. Ook bleek de boodschap (blijf uit de dode hoek) goed over te komen. Overigens is ervoor gekozen om de verzending te richten aan de directeuren van de basisscholen. Dat maakt het juist mogelijk dat de directeur het boekje van tevoren toetst aan de overtuiging van de school. </antwoord>
      <antwoord nummer="4">Er is gezocht naar diverse ingangen om jeugdige fietsers op grote schaal te leren op een veilige manier om te gaan met de risico’s van de dode hoek van vrachtwagens. Aanrijdingen met rechtsafslaande vrachtauto’s veroorzaken immers nog steeds veel slachtoffers onder fietsers, waarbij de jeugd is oververtegenwoordigd. Er is gekozen voor een campagne met een mix van middelen te weten een website, advertenties, verkeerslessen en een kinderboek. Voor het schrijven van het kinderboek is Paul van Loon gevraagd, vanwege het feit dat hij zoveel kinderen aanspreekt, zoals ook beschreven in het antwoord op vraag 3. </antwoord>
      <antwoord nummer="5 en 6">Het aantal scholen dat geen boekjes uitdeelt en een reactie hierover hebben gezonden aan het ministerie is op dit moment 85. Van de 6930 scholen die zijn aangeschreven hebben er inmiddels 850 scholen extra boeken aangevraagd met het oog op grotere en/of dubbele groepen 8. Het doel van de campagne is om kinderen bewust te maken van het gevaar van de dode hoek. Ik denk dat deze actie mede heeft bijgedragen aan deze bewustwording. Bij de inzet van het boek van Paul van Loon houd ik rekening met de diversiteit aan scholen. Ook voor toekomstige campagnes zal ik daar rekening mee houden. Uiteraard respecteer ik de mening van die scholen die het boekje niet als een geschikt middel zien ten volle. Het boekje is geen doel op zich maar een middel om kinderen meer bewust te laten worden van het risico van de dode hoek. Ik respecteer de scholen die dit boekje niet willen uitdelen. Deze scholen heb ik een alternatief aangeboden in de vorm van een «vrachtwagenles op school». De scholen waar het om gaat, reageren in het algemeen positief op dit aanbod. </antwoord>
      <noten afkomstig="antwoord"/>
   </antwoorden>
</kvr>
