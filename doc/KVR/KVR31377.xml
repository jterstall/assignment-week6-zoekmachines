<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister en staatssecretaris van Justitie over de wantoestanden in de Griekse gevangenissen. (Ingezonden 18 februari 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31377
</item>
         <item attribuut="Inhoud">Vragen naar aanleiding van rapport van European Committee for the prevention of torture and inhuman or degrading treatment or punishment (CPT) over situatie in gevangenissen in Griekenland, dat grote misstanden signaleert. Indiener herinnert de staatssecretaris van Justitie aan zijn eerdere Kamervragen over de zorgwekkende behandeling van asielzoekers in het land (Aanhangsel van de Handelingen 2007-2008, nr. 1175). Indiener signaleert de stap van Noorwegen, dat naar aanleiding van het CPT-rapport besloten heeft geen asielzoekers meer naar Noorwegen te sturen omdat hun leven daar gevaar loopt.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Griekenland Mensenrechten</item>
         <item attribuut="Vindplaats">Kamervragen met antwoord 2007-2008, nr. 1790, Tweede Kamer</item>
         <item attribuut="Vraagnr_bij_indiening">2070811910</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-03-26</item>
         <item attribuut="Datum_indiening">2008-02-18</item>
         <item attribuut="Document-id">KVR31377</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3653" allpagenumbers="3653 3654" vetnummer="2070811910" code="0708tkkvr1790" lopendefooter="Tweede Kamer, vergaderjaar 2007–2008, Aanhangsel" filenaam="KVR31377" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1790" onderwerp="" indiendatum="2008-02-18">
         <vrager partij="SP" oorsprong="parlement">De Wit</vrager>
         <vraagt-aan>de minister en staatssecretaris van Justitie</vraagt-aan>
      </vraagdata>
      <antwoorddata antwoorddatum="26 maart 2008), zie ook Aanhangsel Handelingen nr. 1640, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="3">Kent u het kritische rapport van «the European Committe for the prevention of torture and inhuman or degrading treatment or punishment» (het CPT-rapport) naar aanleiding van het bezoek aan de gevangenissen in Griekenland? 1 en 2 Herinnert u zich de antwoorden op eerdere Kamervragen, <voetnoot nummer="3"/>waarin gevraagd werd naar uw reactie op diverse rapporten waarin de zorg werd uitgesproken over de behandeling van asielzoekers in Griekenland? </vraag>
      <vraag nummer="2">Kunt u cijfers verstrekken over het aantal asielzoekers dat door Nederland aan Griekenland is overgedragen in het kader van de Dublinverordening? Kunt u cijfers verstrekken over het aantal Nederlanders dat aan Griekenland is overgeleverd in het kader van het Europees Aanhoudingsbevel? </vraag>
      <vraag nummer="3">Is het CPT-rapport, waarin de schrijnende omstandigheden in de Griekse gevangenissen worden beschreven, zoals erbarmelijke huisvesting en overbevolking, verwaarlozing, mishandeling en zelfs foltering, voor u aanleiding uw standpunt met betrekking tot het overdragen van asielzoekers aan Griekenland te herzien? </vraag>
      <vraag nummer="4">Is het waar dat Noorwegen naar aanleiding van dit rapport besloten heeft geen asielzoekers meer naar Griekenland terug te sturen omdat hun leven daar gevaar loopt? Bent u bereid het Noorse voorbeeld te volgen, en het overdragen van asielzoekers aan Griekenland per direct te staken? Zo neen, waarom niet? </vraag>
      <vraag nummer="5">Bent u eveneens bereid geen enkele Nederlander aan Griekenland over te leveren op grond van het Europees Aanhoudingsbevel, om te voorkomen dat Nederlanders in Griekenland in de omstandigheden zoals beschreven gedetineerd raken? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.cpt.coe.int/documents/grc/2008-03-inf-eng.pdf">http://www.cpt.coe.int/documents/grc/2008-03-inf-eng.pdf</noot>
         <noot nummer="2" weblink="http://www.nrc.nl/buitenland/article933366.ece/Raad_van_Europa__wantoestand&amp;_in_Griekse_gevangenissen">http://www.nrc.nl/buitenland/article933366.ece/Raad_van_Europa__wantoestand&amp;_in_Griekse_gevangenissen</noot>
         <noot nummer="2" documenttype="Kamervragen" documentnummer="1175" documentjaargang="2007-2008">Aanhangsel Handelingen, nr. 1175, vergaderjaar 2007–2008.</noot>
      </noten>
   </vragen>
   <antwoorden aantal="5">
      <antwoord nummer="1">Wij zijn bekend met het CPT-rapport van 8 februari 2008. Eveneens zijn wij bekend met de reactie van de Griekse regering op dit rapport. Deze reactie van de Griekse regering is te vinden op de website van het CPT (www.cpt.coe.int). In de antwoorden op de Kamervragen van 29 november 2007 (Aanhangsel Handelingen, nr. 1175, vergaderjaar 2007–2008) is ingegaan op onder meer een rapport van het Committee on Civil Liberties, Justice and Home Affairs van 17 juli 2007 en een rapport van Pro Asyl (Frankfurt) van oktober 2007. </antwoord>
      <antwoord nummer="2">In 2007 zijn ruim dertig personen op grond van de Dublinverordening overgedragen aan Griekenland. Sinds de inwerkingtreding van de Overleveringswet (op 12 mei 2004) is één persoon met de Nederlandse nationaliteit aan de Griekse autoriteiten overgedragen. Deze persoon bevindt zich overigens op dit moment niet in Griekse detentie. </antwoord>
      <antwoord nummer="3">Zonder voorbij te gaan aan de zorgen over de in het CPT-rapport beschreven toestand in de Griekse penitentiaire inrichtingen, zien wij thans geen aanleiding het ingenomen standpunt te herzien. Het rapport heeft immers geen betrekking op de inhoudelijke behandeling van asielverzoeken door de Griekse autoriteiten. Daarnaast achten wij het van belang dat uit de in het antwoord op vraag 1 vermelde reactie van de Griekse regering op het CPT-rapport blijkt dat zij reeds concrete maatregelen heeft genomen om tegemoet te komen aan de aanbevelingen van het Comité, betreffende de detentieomstandigheden van (illegale) vreemdelingen. In een aantal centra zijn voorzieningen getroffen om, bijvoorbeeld, de verlichting, hygiëne en ontspanningsmogelijkheden te verbeteren. Zogeheten «Special Residence Areas» zullen op korte termijn operationeel zijn, waarmee het verblijf van een vreemdeling in een Politiebureau niet meer noodzakelijk zal zijn. Naar de door het CPT gesignaleerde gevallen van mishandeling van vreemdelingen zijn onderzoeken ingesteld. In sommige gevallen leidde dit tot een andere conclusie dan die welke het CPT had getrokken, in andere gevallen, waarin de conclusie van het CPT werd bevestigd, werden maatregelen getroffen tegen de betrokken ambtenaren. </antwoord>
      <antwoord nummer="4">Vanuit Noorwegen worden momenteel geen personen, in het kader van het Dublinmechanisme, overgedragen aan Griekenland. Dit naar aanleiding van het besluit van «the Immigration Appeal Board» om geen uitspraak te doen in individuele zaken alvorens nadere informatie is ingewonnen over de situatie van asielzoekers in Griekenland. Uit ambtelijk verkregen informatie blijkt dat onder meer vanuit Denemarken, het Verenigd Koninkrijk, Duitsland en België momenteel wel personen, in het kader van de Dublinverordening, worden overgedragen aan Griekenland. Ook het Zweedse bestuursorgaan, dat belast is met het nemen van beslissingen op asielaanvragen, heeft kenbaar gemaakt vast te houden aan het interstatelijk vertrouwensbeginsel jegens Griekenland. Ook vanuit Nederland worden vreemdelingen overgedragen aan Griekenland, omdat niet is gebleken dat de Griekse autoriteiten asielzoekers naar het land van herkomst uitzetten zonder dat is onderzocht of sprake is van een mogelijke schending van de refoulementverboden zoals voortvloeiend uit het Vluchtelingenverdrag en artikel 3 van het Europese Verdrag tot bescherming van de rechten van de mens en de fundamentele Vrijheden (EVRM). </antwoord>
      <antwoord nummer="5">Wij stellen voorop dat ingevolge de Overleveringswet de beslissing tot overlevering niet meer door de Minister van Justitie wordt genomen, maar door de rechtbank te Amsterdam. Bij de behandeling van een Europees aanhoudingsbevel toetst de rechtbank aan de in de Overleveringswet genoemde weigeringsgronden, waarvan artikel 11 onderdeel vormt. Genoemde bepaling strekt ertoe om overlevering te weigeren wanneer in een concreet geval een op feiten en omstandigheden gebaseerd gegrond vermoeden bestaat dat de opgeëiste persoon, ongeacht zijn nationaliteit, na de overlevering blootgesteld zal worden aan een flagrante schending van zijn rechten zoals vastgelegd in het EVRM. Zoals tijdens behandeling van het wetsvoorstel dat tot de Overleveringswet heeft geleid, uitgebreid is besproken, moet het bij de toetsing aan artikel 11 steeds gaan om een beoordeling van het concrete geval. Ten slotte hechten wij eraan dat uit de in het antwoord op vraag 1 vermelde reactie van de Griekse regering op het CPT-rapport blijkt, dat er zeker geen sprake is van een statische situatie in Griekenland. De problematiek van de behandeling van gedetineerden en van de gevangeniscapaciteit heeft, zo blijkt uit die reactie, de volle aandacht van de regering en er worden ook concrete maatregelen genomen. Van belang achten wij bijvoorbeeld dat de capaciteit van het Griekse gevangeniswezen drastisch wordt uitgebreid en dat het daartoe strekkende bouwprogramma van zeven nieuwe gevangenissen in volle gang is. Ook zijn gedetineerden vanuit oude gevangenissen overgeplaatst naar nieuwe gevangenissen. Ten slotte is ook een door het CPT genoemd geval van mishandeling onderzocht, waarbij de Griekse autoriteiten tot een ander oordeel kwamen dan het CPT. Wij gaan ervan uit dat, waar nodig, ook deze omstandigheden door de rechtbank bij zijn beoordeling van Griekse Europese Aanhoudingsbevelen zullen worden betrokken. </antwoord>
      <noten afkomstig="antwoord"/>
   </antwoorden>
</kvr>
