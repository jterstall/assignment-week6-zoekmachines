<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over genetisch gemanipuleerde maïskorrels. (Ingezonden 26 februari 1998); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7439
</item>
         <item attribuut="Inhoud">Vragen over de veiligheid van genetisch gemanipuleerde grondstoffen die worden verwerkt in het mengvoer van Nederlands melkvee en waarnaar het RIKILT onderzoek heeft gedaan. Bevat ook de vragen van de leden M.B. Vos (GroenLinks) en Stellingwerf (RPF) over genetisch gemanipuleerde grondstoffen in veevoer, ingezonden 1 juli 1998.</item>
         <item attribuut="Rubriek">Consument (Voedings- en productveiligheid) Landbouw (Landbouwproducten) Veeteelt (Veevoeder) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Landbouwgoederen Veevoeder</item>
         <item attribuut="Vindplaats">Kamervragen met antwoord 1997-1998, nr. 1479, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1998-07-07</item>
         <item attribuut="Datum_indiening">1998-02-26</item>
         <item attribuut="Document-id">KVR7439</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3035" allpagenumbers="3035 3036 3037" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7439" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1479" onderwerp="" indiendatum="1998-02-26">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="7 juli 1998), zie ook Aanhangsel Handelingen nr. 924, vergaderjaar 1997–1998 Omdat de vragen hetzelfde onderwerp betroffen is de beantwoording samengenomen. Zoals in de mededeling was gemeld, zijn enkele punten die voor beantwoording van deze vragen van belang zijn in maart jl. aan de Europese Commissie voorgelegd met het verzoek om een spoedige reactie. Daar de Europese Commissie tot op heden nog geen reactie heeft gegeven, heb ik besloten u hierbij de bijgevoegde antwoorden te doen toekomen. Wanneer op Europees niveau zich ontwikkelingen voordoen die afwijken van hetgeen ik in de bijgevoegde antwoorden heb vermeld zal ik u daarover informeren. Voor wat betreft de vragen van de leden Vos en Stellingwerf over genetisch gemanipuleerde grondstoffen in veevoer, verwijs ik naar het antwoord op vraag nummer 10 van het lid M.B. Vos over genetisch gemanipuleerde maïskorrels.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Landbouw, Natuurbeheer en Visserij en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Is het u bekend dat in een Duits laboratorium is aangetoond dat een graanschip dat deze maand in de Amsterdamse haven is aangemeerd, levende (mogelijk genetisch gemanipuleerde) maïskorrels bevatte? <voetnoot nummer="1"/>
      </vraag>
      <vraag nummer="2">Heeft Greenpeace de Inspectie Milieuhygiëne Noord-West gewaarschuwd dat er schepen in de Amsterdamse en Rotterdamse haven zouden kunnen worden gelost die genetisch gemanipuleerd materiaal bevatten dat niet is toegestaan? Zo ja, op welke wijze is op deze waarschuwing gereageerd? </vraag>
      <vraag nummer="3">Hoe zal worden voorkomen dat in de toekomst schepen met verboden «levend» genetisch gemanipuleerd graan in Nederland aan wal kan worden gebracht? </vraag>
      <vraag nummer="4" voetnoot="2">Is er volgens u geen reden te twijfelen aan de veiligheid voor volksgezondheid en milieu van enkele nieuwe, genetisch veranderde maïssoorten uit de Verenigde Staten, die in het mengvoer van Nederlands melkvee verwerkt (gaan) worden? <voetnoot nummer="2"/>
      </vraag>
      <vraag nummer="5">Waarop heeft u dit oordeel gebaseerd? </vraag>
      <vraag nummer="6" voetnoot="3">Wat is de reden dat u bij de beoordeling van de desbetreffende maïssoorten afwijkt van de toelatingsprocedure die voorschrijft dat de Europese Commissie eerst moet instemmen met toelating? <voetnoot nummer="3"/>
      </vraag>
      <vraag nummer="7">Hebt u met «Brussel» contact gehad over dit besluit? Zo neen, waarom niet? Zo ja, wat was de reactie van de Europese Commissie? </vraag>
      <vraag nummer="8" voetnoot="4">Deelt de Europese Commissie uw interpretatie van de desbetreffende richtlijn, dat de milieuveiligheid van genetisch gemanipuleerde gewassen die in derde landen worden geteeld, strikt genomen alleen kan worden beoordeeld op basis van een officiële toets door de desbetreffende nationale overheden? <voetnoot nummer="4"/>
      </vraag>
      <vraag nummer="9">Verwacht u van het verwerken van genetisch gemanipuleerde grondstoffen in veevoer negatieve consequenties voor het imago van de Nederlandse zuivel? </vraag>
      <vraag nummer="10" voetnoot="1 2 3 4">Heeft het RIKILT in uw opdracht onderzoek verricht naar de veiligheid van genetisch gemanipuleerde grondstoffen in veevoer? Wat zijn de conclusies van dit onderzoek? Wilt u dit onderzoeksrapport/deze rapporten aan de Kamer doen toekomen? </vraag>
      <vraag nummer="1"/>
      <vraag nummer="2"/>
      <vraag nummer="3"/>
      <noten afkomstig="vraag">
         <noot nummer="1"/>
         <noot nummer="1">Zie vraag nummer 10 M. B. Vos, Aanhangsel Handelingen nr. 924, Vergaderjaar 1997–1998. De vragen konden vanwege de complexe regelgeving o.a. op Europees nivo tot op heden niet worden beantwoord. Het antwoord behoeft niet te wachten op beantwoording van de voorgaande negen vragen</noot>
      </noten>
   </vragen>
   <toelichting>De vragen 4 en volgende dienen ter aanvulling op vragen van het lid Stellingwerf terzake, ingezonden 20 januari jl. 1 News Release Greenpeace, 20 februari jl. 2 Agrarisch Dagblad, 15 januari jl.; Trouw, 16 januari jl. 3 Richtlijn 90/220/EEG. 4 Brief Nederlandse Zuivel Organisatie aan Federatief Overleg Orgaan Mengvoederindustrie (FOOM) van 8 januari jl. en brief VROM (WW/GG/449) aan FOOM van 6 januari jl. Vragen van de leden M. B. Vos (GroenLinks) en Stellingwerf (RPF) over genetisch gemanipuleerde grondstoffen in veevoer. (Ingezonden 1 juli 1998) 1 Heeft het RIKILT in uw opdracht onderzoek verricht naar de veiligheid van genetisch gemanipuleerde grondstoffen in veevoer? 2 Wat zijn de conclusies van dit onderzoek? 3 Wilt u dit onderzoeksrapport/deze rapporten aan de Kamer doen toekomen. </toelichting>
   <antwoorden aantal="9">
      <antwoord nummer="1">Het in de vraag genoemde persbericht van Greenpeace van 20 februari jl. is mij bekend. </antwoord>
      <antwoord nummer="2">Greenpeace heeft over deze zaak meerdere keren contact opgenomen met de Inspectie Milieuhygiëne Noord-West. Naar aanleiding van de eerste twee meldingen, in november respectievelijk december 1997, is door de Inspectie Milieuhygiëne tweemaal terstond actie ondernomen. Van de lading van de door Greenpeace genoemde schepen zijn monsters genomen. Controle wees uit dat die lading bestond uit maïsglutenvoermeel, ingevoerd vanuit derde landen. Maïsglutenvoermeel is een restproduct van maïszetmeelbereiding. Dit product valt vanwege het toegepaste bewerkingsproces niet onder de werkingssfeer van richtlijn 90/220/EEG. Toelichting: Voor beantwoording van de vraag welke producten wel en welke producten niet vallen onder richtlijn 90/220/EEG is het van belang om de «risicofilosofie» die aan die richtlijn ten grondslag ligt in beschouwing te nemen. Een belangrijk aspect van de milieu-risicobeoordeling is de vraag in hoeverre ggo’s in staat zijn zich te vermenigvuldigen en te verspreiden. Tegen deze achtergrond is het goed te begrijpen dat genetisch gemodificeerd zaaizaad een product is dat onder deze regelgeving valt, omdat zaaizaden zich naar hun aard goed kunnen vermenigvuldigen en verspreiden. Fysische en chemische verwerking van ggo’s resulteert in veel gevallen in een product dat niet onder de ggo-regelgeving valt. Immers, de verwerkte ggo’s zijn door de verwerking veelal niet meer in staat tot zelfstandige vermenigvuldiging en worden daarna evenmin onder de bijzondere (laboratorium)omstandigheden gebracht waarin vermenigvuldiging alsnog te verwachten is. Dit is ook het geval voor maïsgluten(voermeel). In grote ladingen van vele tonnen maïsglutenvoermeel kan een klein percentage «hele» maïskorrels als «verontreiniging» voorkomen. Dit betekent overigens niet dat door een dergelijke «verontreiniging» een lading maïsglutenvoermeel per definitie onder de werkingssfeer van Richtlijn 90/220/EEG valt. Dit is onder meer afhankelijk van de aard en mate van verontreiniging. Er zijn op dit moment geen concrete normen voor toelaatbare verontreinigingen. Ik heb deze problematiek op Europees niveau aangekaart. In het onderhavige geval heeft de Inspectie Milieuhygiëne bij de bovengenoemde controles geen hele maïskorrels aangetroffen. </antwoord>
      <antwoord nummer="3">De Inspectie Milieuhygiëne ziet toe op de naleving van de onderhavige regelgeving. Ik ben van mening dat er geen aanleiding is tot intensivering van de controle op dit vlak. </antwoord>
      <antwoord nummer="4 en 5">In antwoord op kamervragen over de verwerking van maïsglutenvoermeel in voer voor melkvee, beantwoord door de Staatssecretaris van VWS, dd. 16 maart 1998, is ingegaan op de wijze waarop producten afkomstig van genetisch gemodificeerde gewassen worden beoordeeld op veiligheid voor mens en dier. Voor het thans uit de VS geïmporteerde maïsglutenvoermeel heeft het RIKILT-DLO geconcludeerd dat er geen aanwijzingen zijn dat er sprake is van risico’s voor de gezondheid van mens of dier. Het RIKILT-DLO heeft haar oordeel gebaseerd op dossiers die door de verschillende producenten zijn ingediend (zie vraag 10). Voor wat betreft de milieuveiligheid van de toepassing van het maïsglutenvoermeel verwijs ik naar de overwegingen in het antwoord op vraag 2. Indien genetisch gemodificeerde maïsrassen worden aangemeld voor bijvoorbeeld teelt en import in de Europese Gemeenschap, dan volgt een beoordeling van de milieuveiligheid conform Richtlijn 90/220/EEG. De Europese Commissie heeft inmiddels «positief» geoordeeld over de aanvragen voor markttoelating van de maïsrassen Novartis Bt11, Bt176, AgrEvo T25 en Monsanto 810. Deze veiligheidsbeoordeling heeft tevens betrekking op het vervoederen van producten afkomstig van de maïs aan dieren. </antwoord>
      <antwoord nummer="6">Zoals uit het antwoord op vraag 2 blijkt, valt maïsglutenvoermeel niet onder de werkingssfeer van richtlijn 90/220/EEG. Op grond van deze richtlijn is geen toestemming vereist voor het in de handel brengen van maïsglutenvoermeel. Derhalve is er geen sprake van afwijken van procedures en is instemming van de Europese Commissie niet aan de orde. </antwoord>
      <antwoord nummer="7">Over de vraag welke producten wel en welke niet onder deze richtlijn vallen wordt regelmatig overleg gevoerd in het «Bevoegde Autoriteitenoverleg», een overleg dat gemiddeld vier maal per jaar wordt gevoerd tussen de bevoegde autoriteiten en de Europese Commissie over zaken die relevant zijn voor de implementatie van de richtlijn. Alhoewel de onderhavige invoer van maïsglutenvoermeel als zodanig niet expliciet is besproken in dat overleg, is de kwestie van producten bestaande uit verwerkte ggo’s wel in zijn algemeenheid onderwerp van gesprek geweest. De algemene lijn daarbij was de lijn zoals beschreven in het antwoord op vraag 2. Naar aanleiding van de onderhavige vragen is de in de voorgaande antwoorden weergegeven zienswijze in maart 1998 expliciet aan de Commissie voorgelegd, met het verzoek om een spoedige reactie. Tot op heden heeft de Commissie nog niet gereageerd. De Commissie is daarom verzocht deze kwestie in ieder geval op de agenda te zetten van het Bevoegde Autoriteitenoverleg van 6 en 7 juli a.s. Indien dat overleg – of een reactie van de Commissie – nieuwe gezichtspunten oplevert zal ik de Kamer hiervan op de hoogte brengen. </antwoord>
      <antwoord nummer="8">Ja. In het kader van Richtlijn 90/220/EEG wordt het milieu van de Lid-Staten van de Gemeenschap in beschouwing genomen en niet het milieu van derde landen. Het beoordelen van de veiligheid voor het milieu bijvoorbeeld bij het telen in de VS is de verantwoordelijkheid van de VS. Om onder meer deze reden worden er op dit moment onderhandelingen gevoerd ter vaststelling van een Bioveiligheid Protocol bij het Biodiversiteitsverdrag. De inzet van de Europese Gemeenschap is dat deelnemende Partijen elkaar informeren over grensoverschrijdende transporten van ggo’s. </antwoord>
      <antwoord nummer="9">Wanneer voor betreffende grondstoffen in de geëigende kaders is vastgesteld dat de veiligheid voor mens, dier en milieu niet in het geding is, verwacht ik geen negatieve consequenties voor het imago van de Nederlandse zuivel. Ik wil overigens vermelden dat de Nederlandse Zuivel Organisatie (NZO), mede op basis van een beoordeling van de maatschappelijke aspecten, een aantal voorwaarden stelt aan het gebruik van veevoedergrondstoffen afkomstig van genetisch gemodificeerde organismen. </antwoord>
      <antwoord nummer="10">Het RIKILT-DLO heeft de veiligheid van de producten afkomstig van een aantal genetisch gemodificeerde maïsrassen beoordeeld. Geconcludeerd is dat er geen aanwijzingen zijn dat vervoedering van de beoordeelde producten risico’s met zich meebrengt voor mens en dier. Bijgevoegd zijn de beoordelingsrapporten met betrekking tot producten afkomstig van zes genetisch gemodificeerde maïsrassen waarvan het RIKILT-DLO de beoordeling heeft afgerond. </antwoord>
      <noten afkomstig="antwoord">
         <noot nummer="1"/>
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
