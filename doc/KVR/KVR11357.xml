<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Gortzak (beiden PvdA) aan de minister voor Ontwikkelingssamenwerking en de staatssecretaris van Onderwijs, Cultuur en Wetenschappen, dhr. Van der Ploeg, over het Surinaams Museum in Paramaribo. (Ingezonden 11 februari 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11357
</item>
         <item attribuut="Inhoud">Vragen over het Surinaams Museum in Paramaribo, dat voor onbepaalde tijd gesloten is voor het publiek in verband met het stagneren van de plannen tot herbouw (artikel "Verpieterend erfgoed" van John Jansen van Galen in Het Parool, 8 februari 2000).</item>
         <item attribuut="Rubriek">Cultuur en taal (Musea) Ontwikkelingssamenwerking (Overig)</item>
         <item attribuut="Trefwoorden">Musea Suriname</item>
         <item attribuut="Vindplaats">Kamervragen met antwoord 1999-2000, nr. 973, Tweede Kamer</item>
         <item attribuut="Vraagnr_bij_indiening">2990006780</item>
         <item attribuut="Afkomstig_van">Ontwikkelingssamenwerking Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Gortzak</persoon>
         </item>
         <item attribuut="Datum_reaktie">2000-03-24</item>
         <item attribuut="Datum_indiening">2000-02-11</item>
         <item attribuut="Document-id">KVR11357</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2117" allpagenumbers="2117 2118" vetnummer="2990006780" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11357" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="973" onderwerp="" indiendatum="2000-02-11">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Gortzak</vrager>
         <vraagt-aan>de minister voor Ontwikkelingssamenwerking en de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="24 maart 2000). Zie ook Aanhangsel Handelingen nr. 869, Vergaderjaar 1999–2000">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebben de bewindslieden kennisgenomen van het artikel «Verpieterend erfgoed» van de journalist en Suriname-kenner John Jansen van Galen? <voetnoot nummer="1"/>
      </vraag>
      <vraag nummer="2">Is het de bewindslieden bekend dat het Surinaams Museum in Paramaribo «wegens vernieuwing voor onbepaalde tijd gesloten is voor het publiek» en dat dit mede het gevolg is van de omstandigheid dat de (Nederlandse) regering de plannen tot herbouw, hoewel binnen de gestelde limiet van 1 miljoen gulden, nog niet gefiatteerd heeft? </vraag>
      <vraag nummer="3">Zijn de bewindslieden ervan op de hoogte dat Nederlandse bewindslieden als Van Mierlo, d’Ancona, Pronk, Ritzen en Terpstra bij verschillende gelegenheden lovend hebben gesproken over het museum en zich begaan hebben getoond «met het lot van het oude gebouw»? </vraag>
      <vraag nummer="4">Is de mededeling juist dat in het verleden uitgevoerde werkzaamheden aan het museum «altijd binnen de budgetten bleven»? </vraag>
      <vraag nummer="5">Heeft de regering sinds augustus 1998 bij herhaling ambtenaren en consultants naar Paramaribo gezonden om over het herstel van het museum te overleggen, om hoeveel missies ging het en wat waren de daaraan verbonden kosten? </vraag>
      <vraag nummer="6">Hebben deze «missionarissen» de directeur van het museum, de heer Van Putten, bij herhaling verzekerd dat hij zich «geen zorgen» over de restauratie hoefde te maken omdat de restauratie in Den Haag (uiteindelijk) gefiatteerd zou worden? </vraag>
      <vraag nummer="7">Is het de bewindslieden bekend dat door het achterwege blijven van definitieve fiatteering het complex al anderhalf jaar in deplorabele toestand verkeert en dat voor het behoud van de collecties gevreesd moet worden? </vraag>
      <vraag nummer="8">Zijn de bewindslieden het ermee eens dat minstens delen van de collectie van grote betekenis kunnen zijn voor vergroting van (ook het Nederlandse) inzicht in de periode van kolonialisme en slavernij, en dat dit hoogst actueel is nu daaraan, door een in Nederland op te richten monument ter herinnering aan de slavernij, binnenkort de hoognodige aandacht zal worden geschonken? </vraag>
      <vraag nummer="9">Zijn de bewindslieden het ermee eens dat behoud van het Surinaams museum en zijn collectie, ook om die reden, van zodanig belang zijn voor Nederland en Suriname dat dit anders dan in een brief van staatssecretaris Van der Ploeg eind juli 1999 aan het museum is meegedeeld, niet zou moeten lijden onder de beëindiging van het Nederlands-Surinaamse raamprogramma? </vraag>
      <vraag nummer="10">Willen de bewindslieden aangeven op welke wijze de Nederlandse regering ertoe zou kunnen bijdragen dat alsnog de herbouw van het museum mogelijk wordt, ten bate van wat de directeur van het museum, ons inziens terecht, een «gemeenschappelijk cultureel erfgoed» noemt? </vraag>
      <noten afkomstig="vraag">
         <noot nummer="1" datum="2000-02-8" bron="Het Parool, pag. 2">Het Parool, pag. 2, 8 februari 2000</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Het is bekend dat het depot van het Surinaams Museum is gesloten. De tentoonstellingsruimte van het Surinaams Museum, gevestigd in Fort Zeelandia, is normaal voor het publiek opengesteld. De plannen voor de bouw van het depot van het Surinaams Museum maakten deel uit van het Raamprogramma Welzijn en Cultuur. Het Raamprogramma kende een looptijd van 1 oktober 1995 tot 1 oktober 1998 en omvatte 50 projecten. De begroting bedroeg 8 miljoen gulden uit verdragsmiddelen, waarvan 7,3 miljoen beschikbaar was voor projectactiviteiten. Aan het eind van de looptijd is beperkte budgetneutrale verlenging van het Raamprogramma aan de orde gesteld. Er was echter onvoldoende duidelijkheid ten aanzien van de behaalde resultaten en de besteding van de middelen. Financiële en inhoudelijke (eind)rapportage was slechts beperkt beschikbaar. Een definitieve accountantsverklaring was ruim een half jaar na het einde van de looptijd niet beschikbaar. Uit gegevens die wel beschikbaar waren bleek dat de doelstellingen van het Raamprogramma slechts in beperkte mate waren gerealiseerd. Vanuit haar verantwoordelijkheid voor een transparante, doelmatige en duurzame besteding van de gelden voor Ontwikkelingssamenwerking heeft de minister voor Ontwikkelingssamenwerking besloten om het Raamprogramma Welzijn en Cultuur niet te verlengen. Voor wat betreft het Surinaams Museum geldt dat het museum vlak voor het einde van de looptijd zonder de vereiste formele goedkeuring af te wachten een financiële verplichting is aangegaan met de aannemer om de bouw van het depot te starten. De huidige financiële problemen van het Surinaams Museum zijn tot deze procedurefout te herleiden. </antwoord>
      <antwoord nummer="3">De Nederlandse regering is bekend met de geschiedenis van het Surinaams Museum en de Nederlandse betrokkenheid bij het behoud en het beheer van de collectie. </antwoord>
      <antwoord nummer="4">Ja. Van de 1 miljoen gulden die in het Raamprogramma beschikbaar was voor het Surinaams Museum is binnen de drie jaar looptijd van het Raamprogramma 35.000 gulden besteed aan de noodreparatie van het dak en aan de kosten van de architect. Deze uitgave bleef binnen het budget. </antwoord>
      <antwoord nummer="5">Sinds augustus 1998 hebben een review missie en drie vertegenwoordigers van de betrokken Nederlandse departementen afzonderlijke werkbezoeken aan Suriname gebracht. Deze bezoeken vonden plaats in het kader van de afweging of het Raamprogramma voor verlenging in aanmerking kwam, alsmede en marge van reguliere dienstreizen. De totale kosten van deze bezoeken bedroegen ca. 34.000 gulden. </antwoord>
      <antwoord nummer="6">De review missie heeft de voortgang van de activiteiten van het Raamprogramma geïnventariseerd. In dit kader hebben de leden van de review missie met de directeur van het Surinaams Museum overleg gevoerd over de bouw van het depot als een van de projecten van het Raamprogramma. Hoewel de review de noodzaak om het depot te bouwen bevestigde, stelde de review tevens de problemen bij de uitvoering aan de orde. Gewezen werd op de factoren die tot vertraging hadden geleid, de geringe belangstelling voor het project bij het Surinaams ministerie van Onderwijs, Cultuur en Volksontwikkeling, de onduidelijkheid over te volgen procedures en de procedurefout die daar mogelijk het gevolg van is geweest. Op basis van de bevindingen van de review werd onderzocht op welke wijze nader te bepalen projecten van het Raamprogramma in een beperkte budget-neutrale verlenging van het Raamprogramma zouden kunnen worden afgerond. Bezoeken van vertegenwoordigers van de betrokken Nederlandse departementen vonden plaats in het kader van dit onderzoek. Het is niet uitgesloten dat bij de directeur van het Surinaams Museum aldus ten onrechte de indruk is ontstaan dat de bouw uiteindelijk zou worden voltooid. Bij het laatste bezoek in mei 1999 werd de directeur echter geïnformeerd dat aan de voorwaarden voor verlenging van het Raamprogramma hoogstwaarschijnlijk niet zou worden voldaan. Voor wat betreft het museum werd onvoldoende duidelijkheid verkregen ten aanzien van de begane procedurefout en ten aanzien van de mogelijkheid om de bouw van het depot binnen een bepaalde termijn af te ronden, op basis van daartoe bij te stellen bouwplannen en een bij te stellen begroting. </antwoord>
      <antwoord nummer="7">Ja. </antwoord>
      <antwoord nummer="8">Ja. Daarbij zijn wij van mening dat de Surinaamse regering eveneens verantwoordelijk kan worden geacht voor het behoud van het Gemeenschappelijk Cultureel Erfgoed. </antwoord>
      <antwoord nummer="9">Bij de huidige terughoudendheid m.b.t. het programma voor Ontwikkelingssamenwerking met Suriname heeft de Nederlandse regering het onwenselijk geacht om een uitzondering te maken voor het Surinaams Museum. </antwoord>
      <antwoord nummer="10">Het besluit om het Raamprogramma Welzijn en Cultuur niet te verlengen kan niet worden herzien. Grondige bestudering van de achtergrondstukken t.a.v. het Surinaams Museum heeft evenwel tot de conclusie geleid dat de indruk van een gedane toezegging zou kunnen ontstaan. Mede in het belang van het behoud van de museumvoorwerpen wensen de bewindslieden mogelijk gewekte verwachtingen bewust aldus te interpreteren. De minister voor Ontwikkelingssamenwerking is bereid om de kosten van de bouwwerkzaamheden die gedurende de looptijd van het Raamprogramma zijn verricht alsnog te accorderen, als onderdeel van de financieel-administratieve afronding van het Raamprogramma. Op deze wijze kan het faillissement van het Surinaams Museum worden voorkomen. </antwoord>
      <noten afkomstig="antwoord"/>
   </antwoorden>
</kvr>
