<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de minister van Sociale Zaken en Werkgelegenheid over de huisvesting van Poolse werknemers in woonwijken. (Ingezonden 14 september 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29636
</item>
         <item attribuut="Inhoud">Vragen over bericht (website De Volkskrant) dat zes gemeenten in (Noord-)Limburg willen voorkomen dat uitzendbureaus en werkgevers gewone huizen opkopen voor de huisvesting van buitenlandse (Oost-Europese) werknemers. Indiener stelt dat dergelijke opkoopacties van woningen in wijken en dorpen ontwrichtend werkt dat deze 'trend' gekeerd moet worden. Is de minister bereid het vrije verkeer van werknemers uit Midden- en Oost-Europa wederom te reguleren?</item>
         <item attribuut="Rubriek">Arbeid (Werknemers) Staats- en bestuursrecht (Gemeenten) Volkshuisvesting (Overig)</item>
         <item attribuut="Trefwoorden">Buitenlandse werknemers Gemeenten Limburg Polen Woningen</item>
         <item attribuut="Vindplaats">Kamervragen met antwoord 2007-2008, nr. 202, Tweede Kamer</item>
         <item attribuut="Vraagnr_bij_indiening">2060725390</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2007-10-08</item>
         <item attribuut="Datum_indiening">2007-09-14</item>
         <item attribuut="Document-id">KVR29636</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="429" allpagenumbers="429 430" vetnummer="2060725390" code="0708tkkvr202" lopendefooter="Tweede Kamer, vergaderjaar 2007–2008, Aanhangsel" filenaam="KVR29636" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="202" onderwerp="" indiendatum="2007-09-14">
         <vrager partij="SP" oorsprong="parlement">Ulenbelt</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-10-8">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder>de minister voor Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat 6 gemeentes in Limburg willen voorkomen dat uitzendbureaus en werkgevers gewone huizen opkopen voor de huisvesting van buitenlandse werknemers? <voetnoot nummer="1"/>
      </vraag>
      <vraag nummer="2">Deelt u de mening dat het op grote schaal opkopen van woningen voor Oost-Europese werknemers in wijken en dorpen ontwrichtend werkt en dat deze trend gekeerd moet worden? Zo neen, waarom niet? </vraag>
      <vraag nummer="3">Ziet u naar aanleiding van deze signalen de noodzaak om deze problemen bij de bron aan te pakken? Zo neen, waarom niet? Zo ja, bent u bereid om het vrije verkeer uit Midden- en Oost-Europese landen wederom te reguleren? Zo neen, waarom niet? </vraag>
      <vraag nummer="4">Kunt u uiteenzetten wanneer er sprake is van een dermate ontwrichtende situatie dat regulering van het vrije verkeer van werknemers uit Midden- en Oost-Europese landen gewenst is? </vraag>
      <noten afkomstig="vraag">
         <noot nummer="1" weblink="http://www.volkskrant.nl/economie/article460155.ece/Noord-Limburg_in_actie_tegen_huizen_voor_Polen">http://www.volkskrant.nl/economie/article460155.ece/Noord-Limburg_in_actie_tegen_huizen_voor_Polen</noot>
      </noten>
   </vragen>
   <antwoorden aantal="4">
      <antwoord nummer="1">Nee, dat is onjuist. Wel hebben de zes gemeenten Horst aan de Maas, Sevenum, Arcen en Velden, Helden, Bergen en Venray onlangs bekendgemaakt dat zij hun beleid om buitenlandse werknemers te huisvesten gaan herijken. Voor deze herijking zijn diverse varianten mogelijk, zoals grootschalige huisvesting, huisvesting op erven van agrarische bedrijven, in recreatieparken én huisvesting in reguliere woningen. De gemeenten beoordelen thans alle mogelijkheden, de voors en tegens en de randvoorwaarden van elk van de varianten, mede in het licht van het provinciale planologische beleid, de bouwregelgeving en de leefbaarheid. De genoemde gemeenten hebben zich derhalve nog niet uitgesproken over de randvoorwaarden voor het huisvesten van buitenlandse werknemers in gewone woningen. </antwoord>
      <antwoord nummer="2">Vrij werknemersverkeer binnen de EU is één van de pijlers van de Europese Unie. De komst van Oost-Europese werknemers naar Nederland is bovendien van belang voor de Nederlandse economie. Daarbij dient ook aandacht te zijn voor het op een juiste manier huisvesten van deze werknemers. Dit is onderdeel van het flankerend beleid. Het op grote schaal opkopen van woningen voor de huisvesting van buitenlandse werknemers kán voor wijken en dorpen ontwrichtend uitwerken. Dit speelt vooral in kleinere gemeenten met een relatief gering inwonertal. Instrumenten die gemeenten in kunnen zetten bij de handhaving zijn: het bestemmingsplan, de bouwregelgeving (t.a.v. brandgevaar, onhygiënische omstandigheden, overbewoning), het vinden van geschikte lokaties voor tijdelijke en structurele huisvesting, etc. Daarnaast worden gemeenten met handreikingen en informatieverstrekking ondersteund door onder meer de VROM-Inpectie. Het opkopen van woningen voor de huisvesting van buitenlandse werknemers door uitzendbureau’s is een relatief nieuw verschijnsel. Het initiatief van de Limburgse gemeenten voor een herijking van het beleid kunt u in dat licht zien. Ook in andere regio’s dan de zes Limburgse gemeenten is inmiddels sprake van beleidsontwikkeling of -herijking op dit terrein. </antwoord>
      <antwoord nummer="3">Uit de antwoorden op beide vorige vragen kunt u opmaken welke instrumenten gemeenten kunnen aanwenden om handhavend op te treden en de leefbaarheid van wijken en dorpen te beschermen, en dat zij daar ook daadwerkelijk gebruik van maken, dan wel dat overwegen te gaan doen. Het wederom reguleren van het werknemersverkeer met de Midden- en Oost-Europese lidstaten beschouw ik niet als oplossing van huisvestingsproblemen met Poolse werknemers. Zoals ik u op 25 september jl. reeds mondeling heb gemeld zie ik geen causaal verband tussen de invoering van vrij werknemersverkeer per 1 mei 2007 en de al enkele jaren gestaag stijgende vestiging van Polen in ons land. De vestigingscijfers van CBS laten sinds 1 mei 2007 geen verscherpte stijging zien. De sociale problemen waar inderdaad hier en daar sprake van is zijn overgangsproblemen die we eerder in onze immigratiehistorie (met bijvoorbeeld Spanjaarden en Italianen) hebben gezien. Die problemen pakt het kabinet aan met het in april jl. afgesproken «flankerend beleid» m.b.t. huisvesting en arbeidsvoorwaarden. In de brief over de evaluatie van dat flankerend beleid die ik u in november 2007 zal doen toekomen zal ik, in overleg met mijn collega voor WWI, zo goed mogelijk aandacht aan de huisvestingsproblemen besteden. </antwoord>
      <antwoord nummer="4">Opschorting van het reeds in gang gezette vrije werknemersverkeer met acht van de in 2004 toegetreden EU-lidstaten is volgens de bij het Toetredingsverdrag 2003 gevoegde bepalingen in principe tot 1 mei 2011 mogelijk. Het moet dan gaan om verstoringen van de arbeidsmarkt die een serieuze bedreiging vormen voor de levensstandaard of het werkgelegenheidspeil in een bepaalde regio of binnen een bepaalde beroepsgroep. De Europese Commissie stelt zich op het standpunt dat alleen in geval van «overtuigende bewijzen van een hoge mate van verstoring van de arbeidsmarkt» herinvoering van een beperking op het vrije verkeer van werknemers te rechtvaardigen is. Een lidstaat kan een procedure starten om de zogenaamde «vrijwaringsclausule» geëffectueerd te krijgen. Vrijwaringsclausules hebben in het verleden altijd deel uitgemaakt van toetredingsverdragen met nieuwe EU-lidstaten, maar zijn nooit toegepast. Overigens is naar mijn oordeel geen sprake van verstoringen van de arbeidsmarkt. </antwoord>
      <noten afkomstig="antwoord"/>
   </antwoorden>
</kvr>
