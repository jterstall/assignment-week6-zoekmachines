<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de regelgeving met betrekking tot opgaven aan verzekerden door zorgverzekeraars. (Ingezonden 18 februari 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4526
</item>
         <item attribuut="Inhoud">Vragen over het feit dat minister Borst (VWS) de regelgeving m.b.t. tot opgaven aan verzekerden niet wil aanpassen, hoewel de Algemene Rekenkamer dit i.v.m. de privacy adviseerde.</item>
         <item attribuut="Rubriek">Gezondheidszorg (Zorgverzekeringen) Staats- en bestuursrecht (Privacy)</item>
         <item attribuut="Trefwoorden">Eigen bijdrage Privacy Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 840, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-03-12</item>
         <item attribuut="Datum_indiening">1997-02-18</item>
         <item attribuut="Document-id">KVR4526</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1715" allpagenumbers="1715 1716 1717" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="840" onderwerp="" indiendatum="1997-02-18">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-03-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Waarom ziet u geen mogelijkheden de regelgeving met betrekking tot opgaven aan verzekerden aan te passen zoals de Registratiekamer u in verband met de privacy adviseerde? 1, 2 </vraag>
      <vraag nummer="2">Betekent het feit dat u de regelgeving niet aanpast, dat zorgverzekeraars in principe vrij zijn in de mate waarin ze terughoudendheid betrachten in berichtgeving aan hoofdverzekerden? </vraag>
      <vraag nummer="3">Erkent u, dat ook globale informatie toch iets zegt over hulp die door medeverzekerden is ingeroepen? Wat indien de hoofdverzekerde navraag doet bij de verzekeraar? </vraag>
      <vraag nummer="4">Erkent u, dat er een verschil is met de particuliere verzekering omdat bij het naturasysteem niet de verzekerde maar de hulpverlener de rekening in stuurt zonder dat de verzekerde daar invloed op heeft? </vraag>
      <vraag nummer="5">Deelt u de mening van de Ziekenfondsraad, dat hier mogelijk sprake is van een maatschappelijk probleem? </vraag>
      <vraag nummer="6">Vindt u het aanvaardbaar, dat ziekenfondsverzekerden met een inkomen op sociaal minimum, verschillende maximale eigen bijdragen betalen? Waarom weegt deze rechtsongelijkheid voor u niet zwaarder dan uitvoeringstechnische complicaties? </vraag>
      <vraag nummer="7">Op welke manier wordt vastgesteld of ziekenfondsverzekerden een uitkering op grond van de Toeslagenwet ontvangen? Kan die procedure ook worden ingevoerd voor ziekenfondsverzekerden met een loongerelateerde uitkering ter hoogte van het sociaal minimum en eveneens voor mensen met een loon op of onder het sociaal minimum? </vraag>
      <vraag nummer="8" voetnoot="3">Wilt u reageren op brieven van twee zorgverzekeraars waarin zij beiden, na verzoek van een ziekenfondsverzekerde met een WAO-uitkering ter hoogte van het sociaal minimum, de maximum eigen bijdrage op 100 gulden stellen? <voetnoot nummer="3"/>
      </vraag>
      <vraag nummer="9">Indien het in deze gevallen om ziekenfondsverzekerden met een uitkering op grond van de Toeslagenwet gaat, hoe kan het dan dat dit noch uit het verzoek noch uit de toekenning blijkt? Betekent het ook dat alle ziekenfondsverzekerden die onder de Toeslagenwet vallen zelf aktie moeten ondernemen tot verlaging van het maximum eigen bijdragen? Zo ja, wilt u er zorg voor dragen dat deze ziekenfondsverzekerden hierover voldoende worden geïnformeerd? </vraag>
      <noten afkomstig="vraag">
         <noot nummer="1">Zie het antwoord op kamervragen terzake aanhangsel handelingen nr. 661, vergaderjaar 1996–1997</noot>
         <noot nummer="2">Brief ministerie VWS 3 februari 1997, kamerstuk nr. 24 678, nr. 17</noot>
         <noot nummer="3">Bijlagen</noot>
      </noten>
   </vragen>
   <antwoorden aantal="6">
      <antwoord nummer="1 en 2">De regering heeft gekozen voor een systeem dat uitgaat van een maximum voor de verzekerde en zijn medeverzekerden tezamen en niet voor een maximum per verzekerde. Dit is gedaan om de financiële lasten voor de verzekerden beperkt te houden. De consequentie daarvan is dat het door het ziekenfonds te verstrekken overzicht betrekking dient te hebben zowel op de verzekerde als op zijn medeverzekerden. Door verzekerden te confronteren met een overzicht van de kosten van medische zorg en verschuldigde eigen bijdragen, verwacht de regering een zeker remgeld-effect te realiseren en daarmee een doelmatig gebruik van de gezondheidszorgvoorzieningen te bevorderen. Wat in het overzicht dient te worden vermeld, is in globale zin geregeld in het Verstrekkingenbesluit ziekenfondsverzekering. Het periodieke overzicht met de eigen-bijdragenota dient te voldoen aan de bepalingen van de Algemene wet bestuursrecht en zal dus voor de verzekerde voldoende inzichtelijk moeten zijn. Anders kan de verzekerde niet zien of hij terecht een eigen bijdrage dient te betalen. Gelet op de gekozen systematiek van de eigen-bijdragenregeling alsmede het feit, dat een beslissing inzake een eigen-bijdragenota in het kader van de Algemene wet bestuursrecht gemotiveerd dient te worden genomen, zie ik geen mogelijkheden de regelgeving aan te passen. </antwoord>
      <antwoord nummer="3">Ja. Ook het opnemen van globale informatie, zoals door de Registratiekamer bepleit, kan iets zeggen over de hulp die door medeverzekerden is ingeroepen. Bij de particuliere ziektekostenverzekeringen en de ambtelijke ziektekostenregelingen is eveneens sprake van een systeem van verzekerden en medeverzekerden. Ook bij deze verzekeringsvormen komt informatie in verband met zorgconsumptie van medeverzekerden voor de hoofdverzekerde beschikbaar, hetzij doordat de nota van de zorgaanbieder rechtstreeks aan de hoofdverzekerde wordt gezonden, hetzij doordat de ziektekostenverzekeraar de hoofdverzekerde bericht stuurt over de vergoeding van verstrekkingen of de verrekening met het eigen risico. Uit navraag bij Zorgverzekeraars Nederland (ZN) en het Instituut Zorgverzekeringen Ambtenaren Nederland (IZA) naar de praktijkervaringen met betrekking tot mogelijk privacy-problemen is gebleken, dat de verzekeraars hierover nauwelijks of geen klachten van (mede)verzekerden ontvangen. Op basis van de verkregen informatie mag worden geconcludeerd dat het privacy-probleem in theorie weliswaar denkbaar is maar zich in de praktijk bij deze reeds jaren functionerende verzekeringsvormen niet voordoet. </antwoord>
      <antwoord nummer="4 en 5">In het naturasysteem van de ziekenfondsverzekering stuurt de hulpverlener de rekening rechtstreeks naar het ziekenfonds, zonder dat de verzekerde daar invloed op heeft. Bij een particuliere verzekering stuurt betrokkene doorgaans de rekening zelf in naar zijn ziektekostenverzekeraar. In afwijking hiervan is het bij sommige particuliere ziektekostenverzekeraars ook mogelijk dat bijvoorbeeld geneesmiddelen rechtstreeks, dus zonder tussenkomst van verzekerden, met de verzekeraar worden verrekend. In die gevallen is in praktische zin eveneens sprake van verstrekking in natura. Overigens wordt het probleem niet alleen veroorzaakt door het in de vraag gesignaleerde verschil tussen het natura- en het restitutiesysteem. Zoals in het antwoord op vraag 3 is aangegeven, zal de verzekeraar de verzekeringnemer informeren over de door hem of door de op zijn polis vermelde personen betaalde eigen-risico-bedragen. Zoals eveneens uit het antwoord op vraag 3 moge blijken, deel ik niet uw mening dat er sprake is van een maatschappelijk probleem. </antwoord>
      <antwoord nummer="6">Ik verwijs naar mijn op 13 februari 1997, kenmerk BRO/K-U-97202, aan de Voorzitter van de Tweede Kamer gezonden antwoorden op de vragen. </antwoord>
      <antwoord nummer="7">Bij de totstandkoming van de eigen-bijdragenregeling ZFW is een van de uitgangspunten geweest dat ziekenfondsen de regeling in beginsel zonder nadere actie van de kant van verzekerden dienen uit te voeren. Aan de hand van de beschikbare gegevens beziet het ziekenfonds dus bijvoorbeeld of een verzekerde voor een maximale eigen bijdrage van f 100,– of f 200,– in aanmerking komt. Omdat ziekenfondsen niet bekend zijn met het feit of verzekerden een aanvullende uitkering genieten ingevolge van de Toeslagenwet, op grond waarvan verzekerden in aanmerking komen voor een verlaagde maximum eigen bijdrage van f 100,–, dienen betrokkenen het ziekenfonds hierover – als enige uitzondering op het algemene uitgangspunt geen piep-systeem te hanteren – te informeren. Ik acht het hanteren van een piep-systeem voor ziekenfondsverzekerden met een loongerelateerde uitkering in verband met de verwachte aanzienlijke extra belasting van de uitvoeringspraktijk niet aanvaardbaar. </antwoord>
      <antwoord nummer="8 en 9">Op grond van de Regeling van 15 november 1996, VPZ/VU 962812, houdende nadere regels in verband met invoering van een algemeen systeem van eigen bijdragen in de ziekenfondsverzekering, geldt voor bepaalde categorieën verzekerden een verlaagde maximum eigen bijdrage van f 100,–. Het betreft verzekerden met een in die regeling aangeduide uitkering. Verzekerden met een uitkering ingevolge de WAO zijn niet in deze regeling opgenomen. Dit betekent dus dat voor deze verzekerden een maximum eigen bijdrage van f 200,– van toepassing is. Als uitzondering op deze regel geldt dat, indien een WAO-uitkering wordt aangevuld met een uitkering op grond van de Toeslagenwet, wél een verlaagd maximum van f 100,– van toepassing is. Indien een ziekenfonds een verzekerde met een uitkering ingevolge de WAO, zonder aanvullende uitkering op grond van de Toeslagenwet, een maximum eigen bijdrage van f 100,– oplegt, handelt het in strijd met de wettelijke regeling. Uit een van de brieven leid ik overigens af dat er sprake is van een gezinssituatie, dat wil zeggen een hoofdverzekerde en meeverzekerde partner en meeverzekerde kinderen. Doordat voor zowel de hoofdverzekerde als de meeverzekerde partner een reductie op de nominale premie van f 100,– van toepassing is, wordt dit gezin ook bij een maximum eigen bijdrage van f 200,– volledig gecompenseerd. De premiereductie op jaarbasis (2 x f 110,–) bedraagt immers meer dan de eventueel te betalen eigen bijdrage. Zorgverzekeraars Nederland heeft mij inmiddels bericht, dat navraag bij beide zorgverzekeraars heeft uitgewezen dat deze zorgverzekeraars de regeling uniform en conform de richtlijnen uitvoeren. Van een divers beleid van verschillende zorgverzekeraars ten aanzien van de verzekerden met een WAO-uitkering is blijkens de ingekomen brief geen sprake. Van de zijde van de Ziekenfondsraad zijn de uitkerende instanties verzocht om alle uitkeringsgerechtigden met een uitkering op grond van de Toeslagenwet er op te wijzen, dat zij in aanmerking kunnen komen voor een verlaagde maximum eigen bijdrage ZFW en dat zij zich hiertoe tot het ziekenfonds dienen te wenden. Ook in de voorlichtingsbrochure van de Ziekenfondsraad Uw bijdrage aan de gezondheidszorg is een overzicht opgenomen van de uitkeringsgerechtigden die in aanmerking komen voor de verlaagde maximum eigen bijdrage van f 100,–. </antwoord>
      <noten afkomstig="antwoord"/>
   </antwoorden>
</kvr>
