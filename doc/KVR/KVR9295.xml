<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Binnenlandse Zaken en Koninkrijksrelaties over het declaratiegedrag en fraude van het college van Burgemeester en Wethouders van Den Helder. (Ingezonden 22 maart 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9295
</item>
         <item attribuut="Inhoud">Betreft het opstappen van drie wethouders.</item>
         <item attribuut="Rubriek">Criminaliteit en openbare orde (Fraude) Staats- en bestuursrecht (Gemeenten)</item>
         <item attribuut="Trefwoorden">Ambtsmisdrijven Burgemeesters Fraude Wethouders</item>
         <item attribuut="Vindplaats">Kamervragen met antwoord 1998-1999, nr. 1304, Tweede Kamer</item>
         <item attribuut="Vraagnr_bij_indiening">2989909970</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-05-06</item>
         <item attribuut="Datum_indiening">1999-03-22</item>
         <item attribuut="Document-id">KVR9295</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2585" allpagenumbers="2585 2586 2587" vetnummer="2989909970" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9295" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1304" onderwerp="" indiendatum="1999-03-22">
         <vrager partij="SP" oorsprong="parlement">Kant</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="6 mei 1999), zie ook Aanhangsel Handelingen 1168, vergaderjaar 1998–1999">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht over het opstappen van drie wethouders naar aanleiding van een onderzoek naar het declaratiegedrag en fraude van het college van Burgemeester en Wethouders van Den Helder? <voetnoot nummer="1"/>
      </vraag>
      <vraag nummer="2">Geven de feiten uit het rapport aanleiding onderzoek in te stellen of is strafrechtelijke vervolging gepast? </vraag>
      <vraag nummer="3">Wat is uw oordeel over de rol, betrokkenheid en gedragingen van de burgemeester inzake het genoemde onderzoeksrapport over het declaratiegedrag en de fraude? </vraag>
      <vraag nummer="4">Is er naar uw oordeel aanleiding stappen tegen de burgemeester te ondernemen? </vraag>
      <noten afkomstig="vraag">
         <noot nummer="1" datum="1999-03-11" bron="Volkskrant">Volkskrant, 11 maart 1999</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb terzake een ambtsbericht van de commissaris van de Koningin in de provincie Noord-Holland gevraagd en ontvangen. Aan dit ambtsbericht ontleen ik een algemeen beeld van de bestuurlijke situatie in Den Helder in 1998 en 1999. In januari 1998 werd in de gemeente Den Helder intern het vermoeden aanhangig gemaakt van onregelmatigheden gepleegd door ambtenaren bij de gemeentelijke dienst Stadsontwikkeling en Beheer. Deze situatie vormde voor het gemeentebestuur aanleiding KPMG Forensic Accounting opdracht te geven dit vermoeden te onderzoeken. De inschakeling van dit bureau heeft geleid tot een viertal rapporten: (1) een rapport van 27 maart 1998 over het feitenonderzoek of en zo ja, in hoeverre zich onregelmatigheden binnen de Dienst Stadsontwikkeling en Beheer hebben voorgedaan. Dit rapport is behandeld in de raadscommissie voor algemene en bestuurlijke zaken van 7 april 1998 en in de raadsvergadering van 8 juli 1998. Naar aanleiding van dit rapport is op 22 april 1998 officieel aangifte bij de politie, district Den Helder/Texel gedaan van het vermoeden van het begaan van strafbare feiten bij de Dienst Stadsontwikkeling en Beheer. Het Openbaar Ministerie heeft deze aangifte nog in onderzoek. (2) Een rapport van 7 juli 1998 over de beoordeling van de kwaliteit van de opzet en de werking van de administratieve organisatie en interne controle met betrekking tot het inkoopproces bij de Dienst Stadsontwikkeling en Beheer. Dit rapport is behandeld in de raadsvergadering van 8 juli 1998. Mede naar aanleiding van de behandeling van de rapporten van 27 maart en 7 juli 1998 is in de raadsvergadering van 2 september 1998 over een vervolgtraject gesproken. Dit heeft geleid tot vervolgonderzoeken, waarover de volgende twee rapporten zijn uitgebracht: (3) een rapport van 19 februari 1999, inzake feitenonderzoek naar nieuwe geruchten over onregelmatigheden en de rol van het bestuur. (4) Een rapport van 25 februari 1999 over hetzelfde onderwerp. Omdat in deze laatste rapporten de nadruk kwam te liggen op de rol en de politieke verantwoordelijkheid van het college, c.q. collegeleden is bewust de opdracht tot het onderzoek door de gemeenteraad geformuleerd in een openbare raadsvergadering. In het kader van het onderzoek naar de rol van het bestuur kwamen de volgende onderzoeksvragen aan de orde: « In hoeverre was het bestuur op de hoogte van de tekortkomingen in de opzet van de administratieve organisatie en interne controle bij de Dienst Stadsontwikkeling en Beheer, in hoeverre was het bestuur op de hoogte van de ontoereikende werking van de administratieve organisatie en interne controle, in hoeverre was het bestuur op de hoogte van afwijkingen van de geldende regelgeving, in hoeverre heeft het (gedrag van het) bestuur de onregelmatigheden en afwijkingen van de regelgeving gestimuleerd/uitgelokt en heeft het bestuur adequaat gereageerd toen er duidelijke signalen waren»? De Rekeningcommissie uit de gemeenteraad van de gemeente Den Helder heeft, tenslotte, in haar vergadering van 9 februari 1999 VB Deloitte &amp; Touche verzocht een onderzoek in te stellen naar het declaratiegedrag van de leden van het college van burgemeester en wethouders over de jaren 1994 tot en met 1998. Het betreft het controleren van de rechtmatigheid van de declaraties over de periode 1994 tot en met 1998 op basis van de voor die periode geldende declaratieregelingen en de fiscale regelgeving (mede in relatie tot de vaste onkostenvergoeding), alsmede advisering omtrent mogelijke verbetering voor de toekomst. Op 26 februari 1999 is het rapport van VB Deloitte &amp; Touche uitgebracht. Er zijn derhalve in totaal 5 onderzoeksrapporten uitgebracht. Vier rapporten van KPMG naar aanleiding van onregelmatigheden bij de Dienst Stadsontwikkeling en Beheer en de rol van het bestuur daarbij en één rapport van VB Deloitte &amp; Touche over het declaratiegedrag van het college van burgemeester en wethouders. De rapporten van KPMG van 19 en 25 februari 1999 en het rapport van VB Deloitte &amp; Touche van 26 februari 1999 zijn gezamenlijk behandeld in de raadsvergadering van 10 maart 1999. De verantwoordelijke wethouder voor het Grondbedrijf had op dat moment al bekend gemaakt dat hij de raad zijn ontslag als wethouder zou aanbieden. In de raadsvergadering van 10 maart 1999 heeft de raad ook het vertrouwen in de beide andere wethouders opgezegd. Naar de indruk van de commissaris van de Koningin speelden de onregelmatigheden bij de Dienst Stadsontwikkeling en Beheer en de politieke verantwoordelijkheid voor het gebeurde bij deze dienst een doorslaggevende rol voor het opzeggen van het vertrouwen in de beide wethouders. </antwoord>
      <antwoord nummer="2">De 5 onderzoeksrapporten zijn uitgebracht door externe, van de gemeente onafhankelijke bureaus. Er is naar het oordeel van de commissaris van de Koningin de nodige procedurele zorgvuldigheid betracht bij het formuleren van de onderzoeksopdracht ten aanzien van de rol van het bestuur. Gelet op de notulen van de gemeenteraadsvergadering van 10 maart 1999 achtte de gemeenteraad de rapportages voldoende om in de vergadering van 10 maart het functioneren van leden van het college aan de orde te stellen. In dit licht bezien lijkt nader onderzoek niet nodig. Of een nader strafrechtelijk onderzoek moet plaatsvinden en of strafrechtelijk vervolgd moet worden is uiteraard een zaak van het Openbaar Ministerie. </antwoord>
      <antwoord nummer="3">De heer Hoekzema, burgemeester van Den Helder, heeft de commissaris van de Koningin vanaf februari 1998 periodiek op de hoogte gehouden van het vermoeden van fraude bij de Dienst Stadsontwikkeling en Beheer en de opeenvolgende onderzoeksopdrachten en -rapporten. Naar diens oordeel heeft de heer Hoekzema adequaat gehandeld, door direct nadat hij door de verantwoordelijke wethouder op de hoogte was gesteld van het vermoeden van onregelmatigheden bij de Dienst Stadsontwikkeling en Beheer aan te dringen op een onderzoek van de feiten. Bovendien heeft hij naar het oordeel van de commissaris adequaat gehandeld door op het moment dat de rol van het bestuur onderwerp van onderzoek werd, de opdracht voor het onderzoek te doen formuleren door de gemeenteraad in een openbare raadsvergadering om op deze wijze iedere schijn van sturing van het vervolgonderzoek door het college te vermijden. Ik onderschrijf beide oordelen van de commissaris. Het feitenonderzoek en aanvullend feitenonderzoek van KPMG van respectievelijk 27 maart 1998 en 19 en 25 februari 1999 betrof onderzoek naar aanleiding van geruchten van onregelmatig handelen van ambtenaren, enkele (ex)wethouders en een ex-burgemeester. Burgemeester Hoekzema wordt op geen enkele wijze met deze geruchten in verband gebracht. Ten aanzien van het rapport van Deloitte &amp; Touche over het declaratiegedrag van het college van burgemeester en wethouders worden in het rapport enkele algemene opmerkingen gemaakt over declaraties van burgemeester en wethouders (incl. voormalige collegeleden). Het betreft voornamelijk opmerkingen dat het niet mogelijk is na te gaan of correct is gehandeld omdat gebruik is gemaakt van een pasje, dan wel niet alle betalingswijzen zijn bijgevoegd, dan wel ingeleverde bonnen en declaraties onvoldoende zijn gespecificeerd. In zijn algemeenheid wordt over het declaratiegedrag opgemerkt, dat gelet op de functie die door de leden van het college van burgemeester en wethouders wordt uitgeoefend, niet de indruk is verkregen dat bovenmatig wordt gedeclareerd. De opmerkingen in het rapport die expliciet betrekking hebben op declaraties van de huidige burgemeester van Den Helder, betreffen over de vijf onderzochte jaren een totaalbedrag van f 250,- (contributie lidmaatschap Genootschap van Burgemeesters 1996 en de huur van galakleding in 1996). Om iedere eventuele discussie hierover te vermijden, heeft de burgemeester deze kosten aan de gemeenteraad terugbetaald. Bij het advies ter verbetering van VB Deloitte &amp; Touche is aangegeven dat op 1 januari 1999 in de gemeente Den Helder een nieuwe Verordening kostenvergoedingen wethouders is vastgesteld. Tevens zijn nieuwe declaratieregels voor de leden van het college van burgemeester en wethouders opgesteld. VB Deloitte &amp; Touche is van mening dat in de genoemde verordening en de nadere uitwerking daarvan in declaratieregels duidelijk is aangegeven wat wel en niet gedeclareerd kan worden. De maatregelen van interne controle, die in de declaratieregels zijn opgenomen worden als voldoende aangemerkt. </antwoord>
      <antwoord nummer="4">In artikel 169 van de Gemeentewet is de verantwoordingsplicht van burgemeester en wethouders aan de raad voor het door het college gevoerde bestuur opgenomen. In de raadsvergadering van 10 maart 1999 heeft de raad op grond van bovengenoemde rapportages besloten het vertrouwen in de wethouders op te zeggen (voor zover zij zelf niet reeds hun ontslag hadden aangeboden). Alleen in de motie van de raadsfractie van GroenLinks is het handelen van het gehele college (inclusief de burgemeester) aan de orde gesteld. Na het terugtreden van alle wethouders is deze motie ingetrokken. In de raadsvergadering van 10 maart 1999 is naar aanleiding van de rapportages van KPMG en Deloitte &amp; Touche – behoudens bovengenoemde motie van GroenLinks – het gedrag en het functioneren van de burgemeester geen onderwerp van discussie geweest. De burgemeester heeft aan de commissaris van de Koningin bericht dat in een overleg met de fractievoorzitters uit de raad op 12 maart 1999 alle fracties het vertrouwen in de burgemeester hebben uitgesproken. Met de commissaris van de Koningin ben ik van mening dat er geen enkele aanleiding is stappen tegen de burgemeester te ondernemen. </antwoord>
      <noten afkomstig="antwoord"/>
   </antwoorden>
</kvr>
