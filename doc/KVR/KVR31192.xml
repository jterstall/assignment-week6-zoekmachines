<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jansen (SP) aan de ministers van Economische Zaken en voor Wonen, Wijken en Integratie over de kwaliteit van woningtaxaties. (Ingezonden 24 januari 2008);Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31192
</item>
         <item attribuut="Inhoud">Vragen over de grote verschillen in woningtaxaties. Uit onderzoek van Omroep Gelderland blijkt dat een marge van 45% bestaat tussen de laagste en hoogste vastgestelde prijs. Ook vragen over de prijs die voor taxatie en overige kosten in rekening worden gebracht.</item>
         <item attribuut="Rubriek">Volkshuisvesting (Koopwoningen) Volkshuisvesting (Makelaars)</item>
         <item attribuut="Trefwoorden">Koopwoningen Makelaars</item>
         <item attribuut="Vindplaats">Kamervragen met antwoord 2007-2008, nr. 1619, Tweede Kamer</item>
         <item attribuut="Vraagnr_bij_indiening">2070809220</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Jansen</persoon>
         </item>
         <item attribuut="Datum_reaktie">2008-03-11</item>
         <item attribuut="Datum_indiening">2008-01-24</item>
         <item attribuut="Document-id">KVR31192</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3283" allpagenumbers="3283 3284" vetnummer="2070809220" code="0708tkkvr1619" lopendefooter="Tweede Kamer, vergaderjaar 2007–2008, Aanhangsel" filenaam="KVR31192" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1619" onderwerp="" indiendatum="2008-01-24">
         <vrager partij="SP" oorsprong="parlement">Jansen</vrager>
         <vraagt-aan>de ministers van Economische Zaken en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="11 maart 2008), zie ook Aanhangsel Handelingen nr. 1429, vergaderjaar 2007–2008">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de minister van Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Herinnert u zich de antwoorden <voetnoot nummer="1"/>van de staatssecretaris van Volkshuisvesting, Ruimtelijke Ordening en Milieubeheer op schriftelijke vragen over de kwaliteit van woningtaxaties? Heeft u kennisgenomen van het recente onderzoek van Omroep Gelderland? <voetnoot nummer="2"/>
      </vraag>
      <vraag nummer="2" voetnoot="3">Hoe verhoudt het destijds gegeven antwoord «Uit de praktijkervaring van taxateurs blijkt wel dat een verschil in getaxeerde waarde van circa 5% hoger of lager dan de uiteindelijke verkoopprijs tot de redelijke marges behoort» zich tot de uitkomst van het Gelderse onderzoek waarbij vier gekwalificeerde taxateurs, gebruik makend van de standaardmethodiek <voetnoot nummer="3"/>voor dezelfde woning een onderhandse verkoopwaarde vrij van huur en gebruik vaststelden van respectievelijk € 300.000, € 360.000, € 425.000 en € 440.000, een marge van ruim 45%? </vraag>
      <vraag nummer="3">Deelt u de mening dat het in rekening brengen van respectievelijk € 155, € 283, € 440 en € 1085 voor de taxatie van één en hetzelfde pand acceptabel is? Zo neen, wat gaat u ondernemen tegen het in rekening brengen van excessieve tarieven? </vraag>
      <vraag nummer="4">Is er een redelijke verklaring voor het feit dat genoemde taxateurs als kadastrale recherchekosten resp. € 17,70, € 15,25, € 20,00 en € 15,00 in rekening brachten? Is het toegestaan om bij deze post hogere kosten in rekening te brengen dan die welke feitelijk aan het kadaster betaald worden? Zo neen, kunt u een einde maken aan deze praktijk? </vraag>
      <vraag nummer="5" voetnoot="3">Vindt u het vertrouwenwekkend dat bij de genoemde vier taxaties ook het feitenonderzoek en de kwalitatieve beoordeling grote verschillen vertonen, zoals verschillende kadastrale vermeldingen voor hetzelfde pand, bouwjaren die variëren van 1800 tot 1920, een geschatte woninginhoud die varieert van 600 tot 775 m <voetnoot nummer="3"/>en het niet vermelden van de aanwezigheid van een grote hoeveelheid asbest door een van de taxateurs? Zo neen, welke middelen heeft u om te verzekeren dat woningtaxaties een grotere betrouwbaarheid krijgen dan in het onderhavige voorbeeld? </vraag>
      <vraag nummer="6">Deelt de minister voor Wonen, Wijken en Integratie de mening, gezien de toegenomen kwaliteit van de WOZ-taxaties (onder meer jaarlijkse verversing) en het gegeven dat WOZ-taxaties in het algemeen conservatief waarderen, dat overwogen moet worden om voor het verkrijgen van Nederlandse HypotheekGarantie onder bepaalde voorwaarden gebruik te maken van de WOZ-waarde van een woning, waardoor consumenten niet worden opgezadeld met verplichte kosten voor inferieure taxaties? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2000-2001" documentnummer="2486">Aanhangsel Handelingen, vergaderjaar 2000–2001, nr. 2486.</noot>
         <noot nummer="2" titel="Hallo Gelderland">Uitzending «Hallo Gelderland», 18 januari 2008; vier taxatierapporten onderhands meegezonden</noot>
         <noot nummer="3">Model november 2002, vastgesteld door CHF, LMV, NVM, RVT, VBO</noot>
      </noten>
   </vragen>
   <antwoorden aantal="6">
      <antwoord nummer="1">Ja op beide vragen. </antwoord>
      <antwoord nummer="2">Het destijds door de staatssecretaris van Volkshuisvesting, Ruimtelijke Ordening en Milieubeheer (VROM) gegeven antwoord is nog altijd valide. Echter, de taxatie waar het in dit geval om gaat betreft een niet-alledaags object. Zoals ook in twee van de taxaties wordt aangegeven wijkt de aard en kwaliteit van het pand met omliggende gronden af van objecten in de directe omgeving. Hierdoor is het moeilijker om dit object met andere objecten te vergelijken en neemt de kans op verschillen in de taxatiewaarde toe. Bij minder courante woningen, dat wil zeggen woningen die minder goed vergeleken kunnen worden met andere woningen of woningen die niet of slechts zeer weinig worden verkocht, zal daarom sprake zijn van een grotere marge dan de genoemde 5%. Daarnaast kan worden opgemerkt dat het in het onderhavige geval niet gaat om een taxatie ten behoeve van een financiering waarbij reeds een verkoopprijs is overeengekomen, maar meer om een voorafgaande waardebepaling voor eventuele verkoop. In een dergelijke waardebepaling kunnen ook grotere verschillen voorkomen doordat makelaars de markt en de positie van het pand daarop verschillend inschatten. Uiteindelijk bepaald de markt de daadwerkelijke waarde van een object. Niettemin lijken de verschillen die bij «het Gelderse Onderzoek» naar voren zijn gekomen groot. De meeste Nederlandse taxateurs zijn opgenomen in een van twee taxateursregisters: SCVM (Stichting Certificering VBO Makelaars) of VastgoedCert (voorheen CRMT en NRVT). Deze organisaties registreren de (technische) vakbekwaamheid van makelaars en taxateurs onroerende zaken. Het systeem van de gecertificeerde taxateurs is in de plaats gekomen voor de wettelijke beëdiging van makelaars en taxateurs die vroeger bestond. Gecertificeerde makelaars/taxateurs dienen te voldoen aan bepaalde kwaliteitseisen die zijn geformuleerd in Europese normen (bijvoorbeeld EN 45013). Een inschrijving in het register heeft een beperkte geldingsduur. Verlenging kan alleen plaatsvinden als men met goed gevolg deelneemt aan de permanente educatie. Het systeem van persoonscertificering dient enerzijds als keurmerk richting de consument, anderzijds biedt de certificering de geldverstrekker zekerheid dat de makelaar/taxateur gekwalificeerd is om te taxeren. Ik zal, samen met de minister van WWI, de resultaten van dit onderzoek onder de aandacht brengen van de SCVM en VastgoedCert en de betreffende brancheverenigingen zodat zij dit kunnen (laten) meenemen bij de verdere kwaliteitsverbetering van hun certificeringssysteem. </antwoord>
      <antwoord nummer="3">De taxatietarieven die worden getoond in dit onderzoek lopen inderdaad flink uiteen. Taxateurs zijn echter vrij om hun eigen tarieven te bepalen. Zoals ook uit het onderzoek blijkt werken sommige taxateurs met een promillage van de verkoopwaarde. Andere taxateurs rekenen vaste (lagere) prijzen. Iemand die zijn huis wil verkopen of juist een taxatie nodig heeft ten behoeve van de financiering van een pas verworven huis is in principe vrij in de keuze van zijn taxateur. Geldverstrekkers eisen vaak wel dat de taxateur is opgenomen in één van twee taxateursregisters SCVM of VastgoedCert en dat de taxateur bekend is met de plaatselijke marktomstandigheden. Met andere woorden, hij mag niet te ver van zijn eigen vestigingplaats taxeren. Met dit onderzoek wordt mijns inziens ook aangetoond dat er prijsverschillen bestaan tussen taxateurs en dat het voor huizen(ver)kopers loont om de tarieven van taxateurs goed met elkaar te vergelijken. </antwoord>
      <antwoord nummer="4">De hoogte van de kosten voor kadastrale recherche is mede afhankelijk van de hoeveelheid gegevens die een taxateur opvraagt bij het Kadaster. Hoe meer kadastrale gegevens van het te taxeren object er worden opgevraagd, des te hoger worden de kosten. Hierin kan een verklaring worden gevonden voor een afwijking in de doorberekende kadasterkosten. Overigens zijn de verschillen in de hoogte van het bedrag dat de verschillende taxateurs hier doorberekenen slechts beperkt. </antwoord>
      <antwoord nummer="5">Zie het antwoord op vraag 2. Ik zal samen met de Minister van WWI, de resultaten van het Gelderse onderzoek onder de aandacht brengen van de SCVM en VastgoedCert en de betreffende brancheverenigingen. </antwoord>
      <antwoord nummer="6">Financiers en de Stichting Waarborgfonds Eigen Woningen (WEW) stellen eisen aan de kwaliteit van de afgegeven taxaties, bijvoorbeeld de eis dat de taxaties uitgevoerd worden door gecertificeerde taxateurs en dat de taxateurs aangesloten zijn bij een branchevereniging. Recent heeft het Waarborgfonds ook actie ondernomen bij een aantal verdachte taxaties en deze aangemeld bij de brancheverenigingen. Taxaties, waarvan het Waarborgfonds vermoedt dat ze inferieur zijn, worden dan ook aangepakt. Met de in ontwikkeling zijnde Basisregistratie WOZ (BR WOZ) wordt het straks mogelijk dat bestuursorganen die op grond van een wettelijk voorschrift bevoegd zijn tot gebruik van de WOZ-waarde, de betreffende WOZ-waarde opvragen uit deze basisregistratie. Een wetsvoorstel hiertoe is momenteel bij de Tweede Kamer in Behandeling. De staatssecretaris van Financiën, verantwoordelijk voor deze Basisregistratie WOZ, overweegt momenteel diverse vormen van breder gebruik van de WOZ-waarde. Ook de in de vraag gedane suggestie behoort hiertoe. Indien de WOZ-waarde mede voor dit doel gebruikt gaat worden kan de Stichting Waarborgfonds Eigen Woningen de WOZ waarde inzetten als controle instrument. </antwoord>
      <noten afkomstig="antwoord"/>
   </antwoorden>
</kvr>
