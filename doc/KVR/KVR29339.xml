<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heerts (PvdA) aan de staatssecretaris van Sociale Zaken en Werkgelegenheid over verrekening van stamrechtuitkeringen met IOAW. (Ingezonden 24 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29339
</item>
         <item attribuut="Inhoud">In sommige gemeenten wordt de stamrechtuitkering verrekend met de IOAW. Het Inkomensbesluit IOAW zou aangepast moeten worden zodat voor alle werknemers snel helderheid ontstaat over het verrekenen van de stamrechtuitkering.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheidsuitkeringen</item>
         <item attribuut="Vindplaats">Kamervragen met antwoord 2006-2007, nr. 2655, Tweede Kamer</item>
         <item attribuut="Vraagnr_bij_indiening">2060721860</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Heerts</persoon>
         </item>
         <item attribuut="Datum_reaktie">2007-09-12</item>
         <item attribuut="Datum_indiening">2007-07-24</item>
         <item attribuut="Document-id">KVR29339</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5623" allpagenumbers="5623 5624" vetnummer="2060721860" code="0607tkkvr2655" lopendefooter="Tweede Kamer, vergaderjaar 2006–2007, Aanhangsel" filenaam="KVR29339" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2655" onderwerp="" indiendatum="2007-07-24">
         <vrager partij="PvdA" oorsprong="parlement">Heerts</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="12 september 2007), zie ook Aanhangsel Handelingen nr. 2393, vergaderjaar 2006–2007">
         <antwoorder functie="staatssecretaris" ministerie="Sociale Zaken en Werkgelegenheid">Aboutaleb</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het u bekend dat werknemers, die via een sociaal plan een ontslagvergoeding krijgen waarvan op hun verzoek een stamrecht wordt aangekocht, in de ene gemeente wel te maken krijgen met verrekening van de stamrechtuitkering op de IOAW en in de andere gemeente niet? </vraag>
      <vraag nummer="2">Deelt u de mening dat aankoop van stamrecht van belang kan zijn voor acceptatie en afwikkeling van sociale plannen en andere afvloeiingsregelingen voor beëindiging van de dienstbetrekking en dat dit instrument daardoor bijdraagt aan dynamiek op de arbeidsmarkt? </vraag>
      <vraag nummer="3">Hoeveel IOAW’ers telt Nederland thans? Hoeveel van hen ontvangen thans een stamrechtuitkering? </vraag>
      <vraag nummer="4">Bij hoeveel mensen wordt de stamrechtuitkering in mindering gebracht op de IOAW-uitkering, al dan niet naar aanleiding van de uitspraak van de Centrale Raad van Beroep van 19 april 2005 over stamrecht en IOAW? </vraag>
      <vraag nummer="5">Hoeveel geld wordt jaarlijks bespaard door het in mindering brengen van stamrechtuitkeringen op de IOAW? Waar vloeien deze besparingen heen, naar gemeenten of naar de rijksoverheid? </vraag>
      <vraag nummer="6">Acht de regering het wenselijk dat – indien met een eenmalige ontslagvergoeding door de werkgever ten behoeve van de werknemer een stamrecht wordt aangekocht – de daaruit bedongen periodieke uitkeringen in het kader van de IOAW en de Toeslagenwet buiten aanmerking kunnen blijven, mits de belanghebbende een vrije keuze heeft bij de besteding van de eenmalige ontslagvergoeding en deze vrije bestedingsmogelijkheid kan aantonen? </vraag>
      <vraag nummer="7">Indien het antwoord op vraag 6 niet in alle gevallen bevestigend is, waarom niet? </vraag>
      <vraag nummer="8">Wat acht de regering de beste en snelste manier om te bewerkstelligen dat uit een stamrecht voortvloeiende periodieke uitkeringen niet voor verrekening met de uitkering ingevolge de Toeslagenwet en de IOAW in aanmerking komen, althans niet in die gevallen waarin de werknemer kan aantonen dat hij een vrije keuze had over de besteding van de eenmalige vergoeding, en dat het stamrecht door de werkgever werd gevestigd na een keuze daarvoor door de werknemer? Acht de regering het hierbij wenselijk een onderscheid te maken tussen oude en nieuwe gevallen? </vraag>
      <vraag nummer="9">Deelt de regering de mening dat het na jaren van onzekerheid voor werknemers van groot belang is snel helderheid te scheppen over het niet-verrekenen van stamrechtuitkeringen (bijvoorbeeld door aanpassing van het Inkomensbesluit IOAW), vooruitlopend op eventuele invoering van de IOW? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In dit verband verwijs ik naar de adviesaanvraag aan de Stichting van de Arbeid over de herziening van het arbeidsovereenkomstenrecht (inclusief het ontslagrecht). De aldaar voorgestelde plannen, daaronder begrepen de wettelijke vergoedingsregeling bij ontslag, beogen de dynamiek op de arbeidsmarkt te bevorderen. Het al dan niet aanwenden van een dergelijke vergoeding voor de aankoop van een stamrecht doet daar niet aan toe of af. Wel merk ik op, dat – zoals u bekend – onder omstandigheden een dergelijk stamrecht door de fiscus als VUT-uitkering wordt aangemerkt. Namelijk in die gevallen waarbij de werkgever als vooropgezet doel heeft om ouderen bij voorrang te ontslaan. </antwoord>
      <antwoord nummer="3, 4 en 5">Volgens cijfers van het CBS bedroeg het aantal IOAW-uitkeringen eind 2006 6.100. Het aantal IOAW’ers dat thans een stamrecht ontvangt is niet bekend. Bijgevolg is ook het aantal mensen bij wie de stamrechtuitkering in mindering wordt gebracht op de IOAW-uitkering niet bekend en is het niet mogelijk aan te geven hoeveel geld jaarlijks wordt bespaard door het in mindering brengen van stamrechtuitkeringen op de IOAW. Het is derhalve ook niet mogelijk om aan te geven of er sprake is van besparingen. </antwoord>
      <antwoord nummer="6, 7, 8 en 9">De regering acht het wenselijk om een einde te maken aan de onzekerheid over de verrekening van stamrechtuitkeringen die bestaat sinds de uitspraak van de Centrale Raad van Beroep van 19 april 2005, mede gezien vragen van uw Kamer en diverse signalen vanuit andere organisaties. Om die reden ben ik voornemens de Inkomensbesluiten IOAW/Z, Toeslagenwet, AOW en Anw aan te passen zodat periodieke uitkeringen uit een stamrecht, dat met een eenmalige ontslagvergoeding door de werkgever ten behoeve van de werknemer is aangekocht, niet gekort worden op de uitkering. Voorwaarde hierbij is dat de belanghebbende een vrije keuze heeft gehad bij de besteding van de eenmalige ontslagvergoeding e´n deze vrije bestedingsmogelijkheid kan aantonen. De aankoop van het stamrecht moet vóór aanvang van de WW-periode hebben plaatsgevonden. Tevens zullen gemeenten via de Verzamelbrief worden geïnformeerd dat zij kunnen anticiperen op deze voorgenomen wijziging van het Inkomensbesluit IOAW. </antwoord>
      <noten afkomstig="antwoord"/>
   </antwoorden>
</kvr>
