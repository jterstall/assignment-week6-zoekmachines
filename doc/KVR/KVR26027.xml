<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over een VN-rapport waarin Afghaanse politici worden beschuldigd van betrokkenheid bij oorlogsmisdaden. (Ingezonden 20 juni 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26027
</item>
         <item attribuut="Inhoud">Het rapport waarin vooraanstaande Afghaanse politici en regeringsfunctionarissen wordt verweten betrokken te zijn bij oorlogsmisdaden, is nog steeds niet gepubliceerd, hoewel de publicatie was voorzien in januari 2005. Wat is de reden hiervoor. Om welke functionarissen gaat het en welke posities bekleden zij.</item>
         <item attribuut="Rubriek">Veiligheidsbeleid en defensie (Oorlogen en conflicten) Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Afghanistan Oorlogsmisdrijven</item>
         <item attribuut="Vindplaats">Kamervragen met antwoord 2005-2006, nr. 1845, Tweede Kamer</item>
         <item attribuut="Vraagnr_bij_indiening">2050615400</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2006-07-11</item>
         <item attribuut="Datum_indiening">2006-06-20</item>
         <item attribuut="Document-id">KVR26027</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3927" allpagenumbers="3927 3928" vetnummer="2050615400" code="0506tkkvr1845" lopendefooter="Tweede Kamer, vergaderjaar 2005–2006, Aanhangsel" filenaam="KVR26027" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1845" onderwerp="" indiendatum="2006-06-20">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-07-11">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met de inhoud van het rapport van de Hoge Commissaris voor de Mensenrechten waarin vooraanstaande Afghaanse politici en regeringsfunctionarissen betrokkenheid wordt verweten bij oorlogsmisdaden? <voetnoot nummer="1"/>
      </vraag>
      <vraag nummer="2">Was het ministerie van Buitenlandse Zaken op de hoogte van het bestaan van dit rapport, dat nog steeds niet is gepubliceerd terwijl de publicatie voorzien was voor januari 2005? Was u op de hoogte van zaken die in dit rapport genoemd worden? Zo ja, wat heeft u met die informatie gedaan? </vraag>
      <vraag nummer="3">Beschikt u over dit rapport en bent u bereid het aan de Kamer te sturen? </vraag>
      <vraag nummer="4">Waarom is dit rapport niet eerder gepubliceerd? Wie heeft publicatie ervan tegengehouden en waarom? Heeft u druk uitgeoefend om het rapport wel gepubliceerd te krijgen? Zo neen, waarom niet? </vraag>
      <vraag nummer="5">Bent u bereid om de Hoge Commissaris te vragen om dit rapport alsnog te publiceren? </vraag>
      <vraag nummer="6">Wat zijn de namen van de dertien gewezen commandanten met connecties in de opiumsmokkel, georganiseerde misdaad en illegale milities, die door president Karzai in een zeer laat stadium werden toegevoegd aan een lijst van 86 politiefunctionarissen die waren geselecteerd door Amerikaanse, Duitse en Afghaanse officieren voor een campagne om het politieapparaat te professionaliseren? Wat zegt hun toevoeging aan de lijst over de motieven van president Karzai? Heeft u zich ingespannen om toevoeging te voorkomen? </vraag>
      <vraag nummer="7">Welke politici en functionarissen worden in het rapport genoemd? Van welke misdaden worden zij beschuldigd? Welke posities bekleden zij in parlement, regering, politie, leger of andere overheidsinstanties? </vraag>
      <vraag nummer="8">Welke invloed denkt u te kunnen uitoefenen op de ontwikkelingen in Afghanistan, omdat de Nederlandse regering financiële en militaire steun verleent aan de Afghaanse regering? </vraag>
      <vraag nummer="9">Op welke manieren oefent u druk uit op president Karzai om het actieplan voor «transitional justice», dat met behulp van de Nederlandse regering tot stand kwam, daadwerkelijk ter hand te nemen? Wanneer verwacht u dat dit zal gebeuren? </vraag>
      <noten afkomstig="vraag">
         <noot nummer="1" datum="2006-06-14" bron="de Volkskrant">de Volkskrant, 14 juni 2006</noot>
      </noten>
   </vragen>
   <antwoorden aantal="8">
      <antwoord nummer="1 en 2">Ja, het bestaan en de inhoud van dit rapport is bekend. Het bestaat uit een brede compilatie van eerdere publieke publicaties van vooral de Verendigde Naties (VN) en mensenrechtenorganisaties over mensenrechtenschendingen die in Afghanistan plaatsvonden in de periode 1978–2001 door alle betrokken partijen. Nederland heeft de informatie zoals gecompileerd in het rapport niet als zodanig kunnen gebruiken, aangezien het rapport niet door de Verenigde Naties is verspreid en bewust vertrouwelijk wordt gehouden. Nederland maakt wel gebruik van publieke rapporten met vergelijkbare inhoud, zoals dat van het Afghan Justice Project en Human Rights Watch, in ons pleidooi voor implementatie van het actieplan voor transitional justice van de Afghaanse regering. </antwoord>
      <antwoord nummer="3">De Nederlandse regering heeft vertrouwelijk inzage gehad in het rapport. Wanneer het rapport openbaar wordt, ben ik bereid dit met u te delen. </antwoord>
      <antwoord nummer="4">De Verenigde Naties heeft vorig jaar besloten publicatie van het rapport uit te stellen, op advies van toenmalig Speciaal Vertegenwoordiger (SV) UNAMA Arnault en na consultatie met de Afghaanse regering. De inschatting was dat het rapport niet evenwichtig zou zijn en destabiliserend zou kunnen werken. De VN heeft een vertrouwelijke versie van het rapport wel gedeeld met, ondermeer, de Afghaanse mensenrechtencommissie (AIHRC). De Nederlandse ambassade in Kabul heeft samen met de Speciale Vertegenwoordiger van de EU regelmatig met SV Arnault over het rapport gesproken tijdens het Nederlands EU-Voorzitterschap en gepleit voor publicatie van het rapport. Wij hebben aangedrongen op publicatie vóór de kandidaatsstelling van de parlementsverkiezingen ten einde de vetting (selectie en uitsluiting) van kandidaten te faciliteren en de kiezers te informeren. Wij drongen eveneens aan op publicatie na de aanname door het vorige Afghaanse kabinet van het transitional justice actieplan in december 2005. Nederland hecht aan zo ruim mogelijke bekendstelling onder – met name – het Afghaanse publiek van de in het rapport vervatte informatie en blijft daartoe druk uitoefenen. De inschatting van de Verenigde Naties blijft voorlopig evenwel dat de tijd er nog niet rijp voor is. </antwoord>
      <antwoord nummer="5">Ja. </antwoord>
      <antwoord nummer="6">De lijst met namen van de dertien kandidaten die zijn toegevoegd aan de lijst van officiersbenoemingen, is onlangs bekend geworden en betreft met name posten in Kabul en noordelijke en oostelijke provincies. Dit zijn overigens niet alleen gewezen commandanten waarvan is bewezen dat zij de gesuggereerde dubieuze achtergrond hebben. Het betreft ook een aantal relatief onbekende kandidaten, die niet zijn geslaagd voor de officiersopleiding, maar toch zijn voorgedragen. De internationale gemeenschap, waaronder met name Nederland en Duitsland, UNAMA, en de EU Speciaal Vertegenwoordiger, heeft regelmatig bij president Karzai gepleit voor meritocratische benoemingen en uitsluiting van corrupte of criminele commandanten. De benoemingen worden door deze partijen zeer teleurstellend bevonden. De motieven van President Karzai om, tegen het advies van de commissie voor politiehervorming, deze kandidaten toe te voegen aan de lijst, zijn onduidelijk. De internationale druk heeft echter wel geleid tot, bijvoorbeeld, de oplegging van een proefperiode van vier maanden voor de betrokken commandanten, waarin hun functioneren en achtergrond worden getoetst door een (nog te benoemen) commissie, onder leiding van het ministerie van Binnenlandse Zaken en met medewerking van de Afghaanse mensenrechtencommissie (AIHRC). </antwoord>
      <antwoord nummer="7">Het VN-rapport bevat geen lijst met namen van beschuldigden van mensenrechtenschendingen die een officiële functie bekleden. Namen van dergelijke personen, waaronder bijvoorbeeld de leider voormalig moedjahedien en voorzitter van de Buitenlandcommissie van het Afghaanse parlement, worden wel genoemd in het kader van getuigenverklaringen. Grondige analyse van in het rapport genoemde politici en functionarissen is eerst mogelijk na de officiële publicatie van het rapport. </antwoord>
      <antwoord nummer="8">Nederland is een actieve en gerespecteerde gesprekspartner van de Afghaanse autoriteiten, de Verenigde Naties, donoren en troepenleveranciers, op allerlei gebieden, zoals mensenrechten, veiligheid en stabiliteit, maar ook wederopbouw. Nederland neemt deel aan de belangrijkste overlegfora en is lid van de Joint Coordination and Monitoring Board, dat de implementatie van het Afghanistan Compact overziet. </antwoord>
      <antwoord nummer="9">Nederland heeft regelmatig – ook in EU-verband en met de VN – met president Karzai gesproken over het actieplan voor transitional justice. Dit heeft onder andere geleid tot incorporatie van het plan in het Afghanistan Compact in januari 2006. Gezien de ontwikkelingen daarna, zoals de voortgaande vorming van een nieuw kabinet en de verslechterde veiligheidssituatie, is de formele lancering van het actieplan en eerste implementatie ervan steeds uitgesteld. Een aantal actoren (UNAMA, AIHRC, EU Speciaal Vertegenwoordiger en enkele nationale en internationale NGO’s) blijft evenwel met Nederland zeer actief op onderdelen van het actieplan, zoals het ontwerpen van een mechanisme voor vetting van hoge functionarissen, vergroting van het publiek bewustzijn en documentatie van mensenrechtenschendingen. Bij mijn bezoek aan Afghanistan in mei 2006 heb ik bij de belangrijkste partijen op dit vlak, ook bij president Karzai, gepleit voor spoedige uitvoering van het actieplan. Ik blijf dit doen. </antwoord>
      <noten afkomstig="antwoord"/>
   </antwoorden>
</kvr>
