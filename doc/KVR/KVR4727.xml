<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verspaget (PvdA) over het meewegen van milieurisico's bij beslissingen omtrent kredietverzekeringen. (Ingezonden 13 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4727
</item>
         <item attribuut="Inhoud">Betreft de criteria bij het herverzekeren door de Nederlandse staat van betalingsrisico's van Nederlandse exporteurs, via de exportkredietverzekering van de Nederlandse Credietverzekeringsmaatschappij.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld (Kredieten) Handel en economie (Export) Milieu (Overig)</item>
         <item attribuut="Trefwoorden">Export Kredieten Milieuhygiëne Schadeverzekeringen</item>
         <item attribuut="Vindplaats">Kamervragen met antwoord 1996-1997, nr. 1035, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="PvdA">Verspaget</persoon>
         </item>
         <item attribuut="Datum_reaktie">1997-04-14</item>
         <item attribuut="Datum_indiening">1997-03-13</item>
         <item attribuut="Document-id">KVR4727</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2115" allpagenumbers="2115 2116" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1035" onderwerp="" indiendatum="1997-03-13">
         <vrager partij="PvdA" oorsprong="parlement">Verspaget</vrager>
         <vraagt-aan/>
      </vraagdata>
      <antwoorddata antwoorddatum="1997-04-14">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hanteert de Nederlandse Credietverzekeringsmaatschappij (NCM), waar exporttransacties of buitenlandse investeringen herverzekerd kunnen worden tegen politieke of catastroferisico’s geen criteria voor eventuele negatieve milieugevolgen? Zo ja, handelt de NCM dan met bredere doelstelling van duurzame ontwikkeling. <voetnoot nummer="1"/>
      </vraag>
      <vraag nummer="2">Deelt u de opvatting, zoals bijvoorbeeld geuit door Control Risks International, dat milieurisico’s in de toekomst steeds zwaarder zullen meewegen bij beslissingen omtrent kredietverzekeringen? </vraag>
      <vraag nummer="3">Bent u op de hoogte van het feit, dat bijvoorbeeld in de VS kredietverzekeringsmaatschappijen de mogelijkheid hebben op grond van verwachte ecologische of sociale schade kredietverzekeringen te weigeren aan bedrijven, zoals bijvoorbeeld is gebeurd bij mijnbouwaktiviteiten van Freeport op Irian Jaya, en de export van bouwonderdelen voor de Three Gorges Dam in China? </vraag>
      <vraag nummer="4">Bent u van oordeel dat het, zeker gezien in het licht van de toenemende investerings- en exportmogelijkheden voor het Nederlandse bedrijfsleven in bijvoorbeeld Zuid-Oost Azië, van groot belang is dat de duurzame ontwikkelingsdoelstelling daarbij geïncorporeerd wordt? </vraag>
      <vraag nummer="5">Bent u bereid om milieu- en sociale richtlijnen te ontwikkelen waaraan bedrijven dienen te voldoen alvorens in aanmerking te komen voor kredietverzekering? </vraag>
      <noten afkomstig="vraag">
         <noot nummer="1">Bron: Ecologie en ontwikkeling, 1996, nr. 5</noot>
      </noten>
   </vragen>
   <antwoorden aantal="5">
      <antwoord nummer="1">Onder het instrument van de exportkredietverzekering herverzekert de Nederlandse Staat via de NCM betalingsrisico’s door Nederlandse exporteurs gelopen, daar waar het het politieke risico betreft. Met herverzekering van deze betalingsrisico’s beoogt de Nederlandse overheid de export van het Nederlandse bedrijfsleven te bevorderen. Indien aspecten betreffende milieugevolgen het herverzekerde betalingsrisico beïnvloeden, worden deze meegewogen bij de beoordeling. Daarbij worden de Nederlandse exporteurs resp. investeerders geacht zich te houden aan de bestaande wet- en regelgeving op alle relevante gebieden en derhalve ook v.w.b. milieu, die voor de te exporteren goederen, respectievelijk de te verrichten investeringen van kracht is in Nederland en in het import- resp. investeringsland. Indien een exporteur zich onttrekt aan een dezer voorschriften of regels, kan dit betekenen dat niet zal worden overgegaan tot betaling van een schadevergoeding. Voorwaarde voor schadevergoeding is daarnaast dat exporteur en debiteur over alle vereiste vergunningen nodig voor de uitvoering van een transactie dienen te beschikken. Het instrument van de investeringsverzekering beoogt de stroom van investeringen van Nederland naar derde landen te stimuleren, teneinde de economische banden tussen Nederland en het investeringsland uit te breiden en te versterken. De Staat herverzekert hier kapitaal- en transferverliezen ten gevolge van nationalisatie, oorlog, transferverboden en contractbreuk. Ook hier worden de Nederlandse investeerders geacht zich te houden aan de bestaande wet- en regelgeving op alle relevante gebieden in beide landen. Beide instrumenten scheppen onmisbare randvoorwaarden voor internationale transacties en bewerkstelligen dat Nederlandse exporteurs resp. investeerders zich niet in een nadelige concurrentiepositie bevinden ten opzichte van buitenlandse partijen. Het generieke karakter van deze instrumenten is essentieel. </antwoord>
      <antwoord nummer="2">In aanvulling op het antwoord op de vorige vraag, merk ik op dat in het algemeen meer wet- en regelgeving op het gebied van milieu-aspecten ontstaat. Exporteurs dienen zich te conformeren aan deze voorschriften en regels, om niet het gevaar te lopen exporteurs mis te lopen resp. uitgesloten te kunnen worden van schadevergoeding in het geval van non-betaling. Indien de betalingscapaciteit van een debiteur negatief wordt beïnvloed door milieurisico’s, (hetgeen overigens niet slechts afhankelijk is van een Nederlands exportproduct,) zullen milieurisico’s in de kredietverzekering vaker een rol gaan spelen. In deze zin kan de vraag positief worden beantwoord. </antwoord>
      <antwoord nummer="3">Ja; het beleid dat de VS voert op dit punt is overigens incidenteel en niet geheel duidelijk te noemen. Bovendien verzorgt US-EXIM naast de exportkredietverzekering tevens de financiering van een exporttransactie. Dit is in Nederland niet het geval, waardoor bemoeienis met contracten e.d. in ons geval niet nodig is doch slechts de uit de contracten e.d. voortvloeiende betalingsrisico’s relevant zijn. Ik ben van mening dat, indien mogelijke ecologische of sociale schade samenhangt met mogelijke schade onder de exportkredietverzekering, dit een valide grond is een exporttransactie of investering te weigeren voor herverzekering. </antwoord>
      <antwoord nummer="4">Zowel de exportkredietverzekering als de investeringsverzekering zijn, zoals gezegd, mede bedoeld om te bewerkstelligen dat Nederlandse exporteurs resp. investeerders zich niet in een nadelige concurrentiepositie bevinden ten opzichte van buitenlandse partijen. Het incorporeren van een duurzame ontwikkelingsdoelstelling is hiermee niet wel verenigbaar. Dit laat onverlet, dat het beleid er op gericht is om de duurzame ontwikkelingsdoelstelling meer te betrekken bij exporten en buitenlandse investeringen. Niet alleen worden andere overheden ondersteund bij het voeren van een adequaat milieubeleid, maar ook is milieutechnologie in brede zin een steeds sterker Nederlands exportartikel. Als de Nederlandse overheid zelf – via specifieke faciliteiten, zoals ORET en Miliev – direct bijdraagt aan de totstandkoming van investerings- of exporttransacties, wordt waar mogelijk getoetst op milieu-effecten. </antwoord>
      <antwoord nummer="5">Kredietherverzekering is, zoals gezegd, een generiek instrument. Beoordeling van de herverzekerde risico’s kan slechts gebaseerd zijn op de kredietwaardigheid van debiteur. Dit geldt nog eens te meer, wanneer het zgn. omzetpolissen betreft, waarbij slechts het verzekerde bedrag en de debiteur bekend zijn. Ook discussies in OESO-verband hebben niet geleid tot enig nieuw operationeel toetsingscriterium voor kredietherverzekering. Voor de goede orde zij nogmaals vermeld dat ook in de huidige praktijk rekening wordt gehouden met sociale en milieu-aspecten, indien deze het herverzekerde betalingsrisico beïnvloeden. </antwoord>
      <noten afkomstig="antwoord"/>
   </antwoorden>
</kvr>
