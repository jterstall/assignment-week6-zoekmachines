<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden O.P.G. Vos en Van den Doel (beiden VVD) over de benoeming van een Europese magistraat. (Ingezonden 7 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4613
</item>
         <item attribuut="Inhoud">Inzake de wens om de verdragsmatige mogelijkheden van Europol uit te breiden en het toezicht hierop te laten uitoefenen door een Europees magistraat.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Politie) Internationale betrekkingen (Europese Unie)</item>
         <item attribuut="Trefwoorden">EU Opsporingen Politie</item>
         <item attribuut="Vindplaats">Kamervragen met antwoord 1996-1997, nr. 923, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">O.P.G. Vos</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">1997-03-27</item>
         <item attribuut="Datum_indiening">1997-03-07</item>
         <item attribuut="Document-id">KVR4613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1889" allpagenumbers="1889 1890" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="923" onderwerp="" indiendatum="1997-03-7">
         <vrager partij="VVD" oorsprong="parlement">O.P.G. Vos</vrager>
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1997-03-27">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u op 1 maart jl. in Ebenhausen gepleit voor deelname van Europol aan opsporingsacties van nationale politieteams in de lidstaten en voor de benoeming van een Europese magistraat? <voetnoot nummer="1"/>
      </vraag>
      <vraag nummer="2">Hoe rijmt u dit voorstel met het feit, dat een meerderheid van de lidstaten er niets voor voelt Europol executieve bevoegdheden te geven? </vraag>
      <vraag nummer="3">Bent u voornemens uw voorstel met betrekking tot een Europese magistraat ook voor te leggen aan de JBZ-raad tijdens het Nederlandse voorzitterschap? Zo neen, waarom niet? </vraag>
      <vraag nummer="4">Waarom acht u een Europese magistraat noodzakelijk, er van uitgaande dat ook u vasthoudt aan het uitgangspunt dat de nationale wettelijke regels van het betrokken land ook op de handelwijze van Europol van toepassing blijven? </vraag>
      <vraag nummer="5">Welke taak wilt u aan de Europese magistraat toekennen in aanvulling op de werkzaamheden van de nationale magistraten? Onder wiens controle valt een dergelijke magistraat? </vraag>
      <vraag nummer="6">Hoe verhoudt het voorstel voor een Europese magistraat zich tot het feit dat een meerderheid van de Europese lidstaten op dit gebied geen nationale soevereiniteit willen overdragen? </vraag>
      <vraag nummer="7">Voorziet het Europolverdrag in de door u aan Europol toegedachte uitbreiding van activiteiten en de benoeming van een Europese magistraat? </vraag>
      <noten afkomstig="vraag">
         <noot nummer="1" datum="1997-03-3" bron="NRC Handelsblad">NRC Handelsblad, 3 maart 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In het kader van zowel de Inter Gouvernementele Conferentie als de zgn. High Level Group is met betrekking tot Europol de vraag gerezen of het niet wenselijk zou zijn de verdragsmatige mogelijkheden van Europol in deze zin uit te breiden dat de dienst ook lopende onderzoeken van de lid-staten kan ondersteunen door het zenden van een of meer experts die tot taak hebben een met het onderzoek belast team, waartoe eventueel ook functionarissen uit andere lid-staten kunnen behoren, ter plekke te assisteren. In verband met de schaal en de complexiteit van bepaalde onderzoeken kan dit naar onze mening een wenselijke uitbreiding van het takenpakket van Europol zijn. Een belangrijke voorwaarde is hierbij dat een dergelijke assistentie ter plaatse zich voltrekt onder de verantwoordelijkheid van de voor het desbetreffende onderzoek bevoegde nationale autoriteit en niet onder die van de Directeur van Europol aan wie het Europol personeel overigens verantwoording verschuldigd is. Het gaat hierbij niet om door Europol zelfstandig uit te voeren onderzoeken en zelfstandig uit te oefenen politiebevoegdheden. Het Nederlandse voorzitterschap heeft in de zgn. High Level Group de wenselijkheid aan de orde gesteld toezicht op Europol door een magistraat te laten uitoefenen bij een uitbreiding van het takenpakket van deze dienst in bovengenoemde operationele zin. </antwoord>
      <antwoord nummer="3">De wenselijkheid van eventuele aanstelling van bedoelde magistraat bij Europol komt aan de orde in het rapport van de High Level Group. Dit rapport wordt besproken tijdens een extra JBZ-Raad die voorzien is voor 28 april as. Ik hecht er overigens aan te benadrukken dat geenszins vaststaat dat het voorstel op instemming zal kunnen rekenen. </antwoord>
      <antwoord nummer="4">Wanneer het takenpakket van Europol in de onder antwoord 2 aangegeven zin zou worden uitgebreid, lijkt het mij gewenst dat het toezicht op de daarbij door Europol-functionarissen te ontplooien en ontplooide activiteiten nader wordt bezien. Bij dit toezicht is de vraag aan de orde of die activiteiten in overeenstemming zijn met de Europol-Overeenkomst. Indien vanuit een lid-staat een verzoek om assistentie bij een opsporingsonderzoek ter plaatse wordt gedaan, zou een dergelijk verzoek bijvoorbeeld door een bij Europol aan te stellen magistraat aan de Europol-Overeenkomst kunnen worden getoetst. De verzoekende lid-staat kan immers wel van mening zijn dat een en ander zich verdraagt met de Europol-Overeenkomst maar ook op het niveau van de organisatie zelf dient daarover een oordeel gegeven te worden. De assistentie ter plaatse voltrekt zich, zoals aangegeven in antwoord 2, uiteraard onder de verantwoordelijkheid van de voor het desbetreffende onderzoek bevoegde nationale autoriteit. </antwoord>
      <antwoord nummer="5">Zie wat betreft de aan de Europese magistraat toe te bedelen taken het antwoord onder 4. De Europese magistraat zou voor zijn functioneren onder de algemene politieke controle van de JBZ-Raad vallen, zoals ook Europol voor zijn doen en laten onder de algemene politieke verantwoordelijkheid van de Raad valt. Aangezien de magistraat naar het voorkomt geen specifieke bevoegdheden zouden toekomen in concrete strafzaken lijkt afzonderlijk rechterlijk toezicht niet aan de orde. </antwoord>
      <antwoord nummer="6">De aanstelling van een Europese magistraat zou op geen enkele wijze de soevereiniteit van de lid-staten aantasten. De Europese magistraat toetst de activiteiten van de Europol- functionarissen aan de Europol-overeenkomst, zulks ten behoeve van de leiding van Europol. Assistentie ter plaatse geschiedt, zoals gezegd, onder de verantwoordelijkheid van de bevoegde nationale autoriteit. </antwoord>
      <antwoord nummer="7">De Europol-Overeenkomst voorziet niet in de onder antwoord 2 gegeven taakuitbreiding noch in een Europese magistraat. Wijziging van het verdrag zou derhalve nodig zijn. </antwoord>
      <noten afkomstig="antwoord"/>
   </antwoorden>
</kvr>
