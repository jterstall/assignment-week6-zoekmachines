<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verspaget (PvdA) en Roethof (D66) over landmijnen (Ingezonden 24 april 1995); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1559
</item>
         <item attribuut="Rubriek">Veiligheidsbeleid en defensie (Militair materieel)</item>
         <item attribuut="Trefwoorden">Wapens</item>
         <item attribuut="Vindplaats">Kamervragen met antwoord 1994-1995, nr. 912, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Verspaget</persoon>
            <persoon partij="D66">Roethof</persoon>
         </item>
         <item attribuut="Datum_reaktie">1995-06-14</item>
         <item attribuut="Datum_indiening">1995-04-24</item>
         <item attribuut="Document-id">KVR1559</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1861" allpagenumbers="1861 1862 1863" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="912" onderwerp="" indiendatum="1995-04-24">
         <vrager partij="PvdA" oorsprong="parlement">Verspaget</vrager>
         <vrager partij="D66" oorsprong="parlement">Roethof</vrager>
         <vraagt-aan/>
      </vraagdata>
      <antwoorddata antwoorddatum="14 juni 1995), zie ook Aanhangsel Handelingen nr. 880, vergaderjaar 1994–1995.">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich dat u bij de begrotingsbehandeling Buitenlandse Zaken op 30 november 1994 heeft gezegd, dat anti-personeelsmijnen net zo behandeld dienen te worden als chemische wapens en dat er gekomen dient te worden tot een totaalverbod op produktie en opslag? <voetnoot nummer="1"/>
      </vraag>
      <vraag nummer="2">Is dit standpunt sindsdien door vertegenwoordigers van Nederland ingenomen tijdens de PrepComs van de conferentie over het conventionele wapenverdrag in september aanstaande? Op welke wijze hebt u geprobeerd andere landen van de EU, respectievelijk de WEU en de NATO te winnen voor een totaalverbod op produktie, opslag en gebruik van landmijnen? </vraag>
      <vraag nummer="3">Welk standpunt is door de andere landen van de EU, waaronder Belgie¨, Italie¨ en Spanje ingenomen bij de PrepComs ten aanzien van een verbod op produktie en gebruik van landmijnen? </vraag>
      <vraag nummer="4">Hebt u overwogen om, ter voorbereiding van een totaalverbod, een register van produktie, bezit en handel van landmijnen voor te stellen? </vraag>
      <vraag nummer="5">Hoe beoordeelt u de recente Belgische wet op verbod van produktie van mijnen? Overweegt u een dergelijke wet ook hier bij het parlement in te dienen? Hoever bent u gevorderd met de vernietiging van de 420.000 overtollige anti-personeelsmijnen en anti-tankmijnen? </vraag>
      <vraag nummer="6">Overweegt u, eventueel met gelijkgezinde landen, nieuwe, geavanceerde technieken te doen ontwikkelen voor ontmijning, zodat dit sneller en goedkoper kan plaatsvinden? </vraag>
      <vraag nummer="7">Overweegt u aan de VN voor te stellen om, alvorens tot ontmijning in Angola over te gaan, van zowel MPLA als UNITA te eisen dat zij alle gegevens over hun mijnlegprogramma’s overleggen en de bereidheid tonen niet tot hermijning over te gaan? Wilt u bovendien bevorderen dat de VN de ontmijningsactiviteiten van NGO’s en individuele landen daar coo¨rdineert? </vraag>
      <noten afkomstig="vraag">
         <noot nummer="1" datum="1994-11-30" bron="Zie Handelingen">Zie Handelingen, 30 november 1994</noot>
      </noten>
   </vragen>
   <antwoorden aantal="7">
      <antwoord nummer="1">Ja. De uitspraken van de minister van Defensie tijdens de behandeling van de begrotingen van Buitenlandse Zaken en Defensie op 30 november jongstleden moeten worden geplaatst tegen de achtergrond van de buitengewoon ernstige problemen van humanitaire en sociaal-economische aard die het misbruik van landmijnen, in het bijzonder anti-personeelmijnen (ap-mijnen), met name in de Derde Wereld heeft teweeggebracht. Onder het misbruik van landmijnen wordt verstaan de inzet van deze wapens tegen andere dan militaire doelen, wat een schending is van elementaire beginselen van humanitair oorlogsrecht. Het gebruik van landmijnen als terreurwapen tegen burgers is verwerpelijk. De gevolgen van het misbruik van deze wapens worden nog verergerd doordat de meeste landmijnen een vrijwel onbeperkte levensduur hebben en, als gevolg van technologische ontwikkelingen, steeds moeilijker zijn op te sporen en onschadelijk te maken. Met de toegenomen ernst en omvang van de landmijnenproblematiek is de aandacht daarvoor de afgelopen jaren, internationaal en nationaal, sterk toegenomen. De inspanningen van de internationale gemeenschap zijn er op de korte termijn op gericht het misbruik van landmijnen zo ver mogelijk terug te dringen. Dit vergt grote inspanningen, deels op het gebied van mijnenruiming, deels ter beperking van het gebruik, het bezit, de produktie en dergelijke van landmijnen. </antwoord>
      <antwoord nummer="2">Tijdens de voorbereidende bijeenkomsten voor de toetsingsconferentie is gebleken dat er een zeer gering internationaal draagvlak is voor een totaal verbod op produktie en opslag van landmijnen. Een dergelijk verbod op het gebruik van landmijnen vindt internationaal eveneens weinig steun. Ook binnen de EU, WEU en NATO bestaat terzake geen overeenstemming, zo blijkt uit de vele besprekingen over deze problematiek met onze partners. Wel kan wellicht overeenstemming worden bereikt over een verbod op het gebruik van bepaalde mijnen, te weten niet-detecteerbare anti-personeelmijnen (ap-mijnen), alsook ap-mijnen zonder zelfdestructiemechanisme. Nederland wil dat deze gebruiksbeperking op alle soorten landmijnen van toepassing zal zijn. Een aantal landen acht echter alleen inperking van het gebruik van ap-mijnen aanvaardbaar. </antwoord>
      <antwoord nummer="3">Ten aanzien van een verbod op de produktie van landmijnen lopen de opvattingen binnen de EU uiteen. Alleen Ierland en Zweden streven een dergelijk verbod na. Met name Italie¨ en Oostenrijk hebben zich tegen een dergelijk verbod uitgesproken. Deze landen willen alleen verbodsbepalingen met betrekking tot het gebruik van (ap) landmijnen. De lidstaten van de Europese Unie houden er ten aanzien van een verbod op het gebruik van landmijnen eveneens verschillende standpunten op na. Frankrijk, Italie¨, Oostenrijk en Spanje wensen een gebruiksverbod te beperken tot ap-mijnen. Andere partners, waaronder Belgie¨, staan een ruimere, andere typen landmijnen omvattende, benadering voor. Nederland is voorstander van beperkingen ten aanzien van het gebruik van alle landmijnen. </antwoord>
      <antwoord nummer="4">Een Brits/Amerikaans voorstel voor een «landmine control programme» (LCP) voorziet onder meer in de registratie van de produktie, het bezit, de uitvoer en de vernietiging van anti-personeelmijnen. Nederland is nauw betrokken bij de bespreking van dit voorstel. In het kader van de versterking van het Conventionele Wapensverdrag pleit de Regering voorts voor vergaande beperkingen op de internationale handel in landmijnen. Nationaal en in EU-verband is een moratorium ingesteld op de export van anti-personeelmijnen. </antwoord>
      <antwoord nummer="5">«De wet betreffende anti-personenmijnen, valstrikmijnen en soortgelijke mechanismen» van 9 maart 1995 is een aanvulling op de Belgische Wapenwet uit 1933. De wet verbiedt de produktie van anti-personeelmijnen en valstrikmijnen. Bovendien verbiedt de wet, voor een periode van vijf jaar, gebruik, verwerving en verstrekking van deze wapens door de staat of de overheidsbesturen. Een uitzondering geldt voor de opleiding van specialisten die deelnemen aan mijnenruimingsoperaties of aan operaties in gebieden waar mijnen liggen. De regering is van oordeel dat landmijnen legitieme defensieve wapens zijn, mits het gebruik ervan in overeenstemming is met de regels van het internationale recht. De Nederlandse krijgsmacht heeft in de uitoefening van haar taken, zowel in Navo-verband als in VN-kader, behoefte aan (de bescherming van) landmijnen, zij het in aanmerkelijk kleinere hoeveelheden dan ten tijde van de Koude Oorlog. De aanpassing van de operationele behoefte heeft onder meer geresulteerd in de toezegging van de minister van Defensie aan de Tweede Kamer om de meer dan 400.000 overtollige mijnen van de krijgsmacht te vernietigen. Dit alles overwegende, ziet de regering geen aanleiding de krijgsmacht de mogelijkheid te ontzeggen landmijnen te verwerven en te gebruiken. Wel moet de krijgsmacht bij de verwerving van landmijnen anticiperen op de vermoedelijk later dit jaar tijdens de toetsingsconferentie overeen te komen aanscherping van het Conventionele Wapensverdrag. Een verbod op de produktie van landmijnen lijkt weinig zinvol, gezien het feit dat in Nederland al geruime tijd geen landmijnen worden geproduceerd. De regering onderschrijft zonder voorbehoud het doel om op termijn ap-mijnen totaal uit te bannen. Dit doel is onder meer verwoord in de AVVN-resolutie 49/75D van 15 december 1994 waarin landen worden opgeroepen een moratorium op de export van ap-mijnen in te stellen. In de resolutie wordt aangedrongen op de uiteindelijke uitbanning van alle ap-mijnen. Tegelijk wordt onderstreept dat dit doel het snelst kan worden bereikt als «volwaardige en humane» alternatieven voor ap-mijnen worden ontwikkeld. De ratio van deze zinsnede is dat de meeste landen ap-mijnen nog steeds als legitieme wapens blijven beschouwen, mits ze worden gebruikt in overeenstemming met het recht. Omdat er op dit moment geen alternatieve systemen bestaan die dezelfde functies als ap-mijnen kunnen vervullen, zijn de meeste landen vooralsnog niet bereid afstand te doen van het recht ap-mijnen te gebruiken. Nederland was mede-indiener van AVVN-resolutie 49/75D. De minister van Defensie is op 28 maart jl. met zijn Belgische ambtgenoot overeengekomen gezamenlijk overtollige anti-personeelmijnen van beide landen te vernietigen. Van Nederlandse zijde gaat het om 180.000 mijnen van het type AP22. Het streven is erop gericht de eerste Nederlandse mijnen nog dit jaar te vernietigen. Belgie¨ is niet voornemens anti-tankmijnen te vernietigen. De vernietiging van de overtollige anti-tankmijnen van de Nederlandse krijgsmacht is nog in onderzoek. </antwoord>
      <antwoord nummer="6">Binnen de Navo wordt overlegd over (onderzoek naar) nieuwe methoden van ontmijning, onder meer in werkgroepen van de Defence Research Group (DRG) en van de Conference of National Armaments Directors (CNAD). Een aantal Navo-partners stelt zich echter terughoudend op omdat zij vrezen dat de ontwikkeling van effectieve ruimingsmethoden een negatief effect kan hebben op het militair-operationele nut van de mijnen die zij gebruiken en, in sommige gevallen, produceren en exporteren. De minister van Defensie overweegt onderzoek te laten verrichten door TNO dat is gericht op verbetering van bestaande ontmijningsmethoden en -middelen. Tot nu toe is dergelijk onderzoek primair gericht geweest op militaire ontmijning, dat wil zeggen het forceren van een doorgang door een mijnenveld voor militairen en hun materieel. Ten minste 80% van de mijnen moet daartoe onschadelijk worden gemaakt. Humanitaire ontmijning heeft ten doel gebieden opnieuw voor sociaal-economische activiteiten, in het bijzonder landbouw, geschikt te maken. Er wordt dan ook gestreefd naar een ruimingspercentage van 100%. TNO beziet de mogelijkheden om onderzoek naar militaire ontmijning met dat naar humanitaire ontmijning te combineren. Gezien het feit dat juist de burgerbevolking slachtoffer wordt van landmijnen bestaat aan deze laatste vorm van ontmijning grote behoefte. Op basis van een inventarisatie van de stand van zaken omtrent de technologie voor detectie van mijnen(velden) en mijnenruiming, die door TNO in opdracht van Defensie wordt verricht, zal door Defensie en Ontwikkelingssamenwerking een lijst van «gebruikerseisen» worden opgesteld waaraan verbeterde technologie dient te voldoen. Aan de hand van deze gebruikerseisen zal TNO worden verzocht een voorstel tot onderzoek te formuleren. Op grond hiervan zal door de ministers van Defensie en voor Ontwikkelingssamenwerking tot een mogelijke opdracht tot technologisch onderzoek worden besloten. </antwoord>
      <antwoord nummer="7">Zowel in het Protocol van Lusaka als in het mandaat van UNAVEM III komt mijnenruiming aan de orde. In het Protocol komen de Angolese Regering en UNITA onder meer overeen alle beschikbare informatie over mijnen openbaar te zullen maken en medewerking te zullen verlenen aan «mine surveys» –, «mine awareness» – en mijnenruimingsprogramma’s. Aangenomen wordt dat beide partijen niet over mijnlegprogramma’s beschikken. Voordat tot grootscheepse mijnenruiming in Angola kan worden overgegaan, zal UNAVEM-III moeten worden ontplooid. Ontplooiing van UNAVEM III is gekoppeld aan acht voorwaarden die door de VN aan beide partijen zijn gesteld. Onder meer moet een begin zijn gemaakt met de mijnenruiming en moeten alle vijandelijkheden, waaronder ook hermijning moet worden begrepen, definitief zijn gestaakt. De VN is reeds verantwoordelijk voor de coo¨rdinatie van alle mijnenruimingsactiviteiten in Angola. </antwoord>
      <noten afkomstig="antwoord"/>
   </antwoorden>
</kvr>
