<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven en Verhagen (beiden CDA) over aanhouding van dhr. D. Bouterse. (Ingezonden 14 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7585
</item>
         <item attribuut="Rubriek">Strafrecht en strafprocesrecht (Uitlevering) Strafrecht en strafprocesrecht (Vervolging)</item>
         <item attribuut="Trefwoorden">Aanhoudingen Suriname</item>
         <item attribuut="Vindplaats">Kamervragen met antwoord 1997-1998, nr. 1600, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1998-07-28</item>
         <item attribuut="Datum_indiening">1998-07-14</item>
         <item attribuut="Document-id">KVR7585</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3283" allpagenumbers="3283 3284" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7585" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1600" onderwerp="" indiendatum="1998-07-14">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1998-07-28">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Was u van te voren op de hoogte van het feit dat de heer Bouterse Suriname zou verlaten? Zo ja, wist u dat hij naar Trinidad en Tobago zou gaan? Wanneer bent u daarvan precies op de hoogte gesteld? Welke actie hebt u, vanaf het moment dat u van de reis van Bouterse op de hoogte was, ondernomen om zijn aanhouding te bewerkstelligen? </vraag>
      <vraag nummer="2" voetnoot="1">Indien u niet van de reis van de heer Bouterse op de hoogte was, hoe verhoudt zich dit tot de uitspraken van de Surinaamse president Wijdenbosch afgelopen woensdag tijdens een persconferentie waarin hij heeft gezegd: «Iedereen weet dat hij (Bouterse) er niet is»? <voetnoot nummer="1"/>
      </vraag>
      <vraag nummer="3">Waarom is er, gelet op het feit dat Nederland geen uitleveringsverdrag heeft met Trinidad en Tobago, geen gebruik gemaakt van andere internationale verdragen, met name met betrekking tot drugs, om tot aanhouding te verzoeken? </vraag>
      <vraag nummer="4">Hebt u, na het mislukken van de arrestatie van de heer Bouterse in Brazilië, afspraken gemaakt met Trinidad en Tobago voor het geval dat Bouterse daar naar toe zou reizen? Zo neen, waarom niet? Zo ja, wat behelzen deze afspraken? </vraag>
      <vraag nummer="5">Met welke landen in de regio zijn er wel afspraken gemaakt over eventuele uitlevering van de heer Bouterse en met welke niet? Wat zijn de motieven van landen om niet mee te werken? Welke stappen zijn door de Nederlandse overheid tegen deze landen ondernomen? </vraag>
      <vraag nummer="6">Welke stappen zult u nemen na de weigering van Trinidad en Tobago om mee te werken aan de uitlevering van de heer Bouterse? </vraag>
      <vraag nummer="7">Welke actie hebt u ondernomen toen bekend werd dat de heer Bouterse in Trinidad op doorreis was naar een andere bestemming, teneinde zijn verblijfsdoel te achterhalen? </vraag>
      <vraag nummer="8">Hoe beoordeelt u deze tweede mislukte poging om aanhouding van de heer Bouterse te bewerkstelligen? </vraag>
      <noten afkomstig="vraag">
         <noot nummer="1" datum="1998-07-9" bron="ANP bericht">ANP bericht, 9 juli 1998</noot>
      </noten>
   </vragen>
   <antwoorden aantal="1">
      <antwoord nummer="1 t/m 8">Daar personen die ten behoeve van de strafvervolging internationaal gesignaleerd staan er belang bij hebben zich aan de strafrechtelijke vervolging in het signalerende land te onttrekken, is het beleid erop gericht, zolang een persoon niet daadwerkelijk is aangehouden, openlijk geen informatie te verstrekken die de gesignaleerde persoon ten dienste kan staan zich verder te onttrekken. Onder dergelijke informatie is mede begrepen de wijze waarop en wanneer bekendheid wordt verkregen met de verblijfplaats van de gesignaleerde persoon, de te ondernemen actie, informatie over landen die geen uitvoering zullen geven aan een verzoek tot aanhouding, de gronden waarop deze medewerking niet wordt verleend en wat er vervolgens eventueel aan wordt gedaan teneinde de medewerking alsnog te verkrijgen. Immers ook dergelijke informatie kan indicatief zijn voor de wijze waarop de aanhouding wordt nagestreefd en dus de wijze waarop deze kan worden tegengegaan. Door de beantwoording van de vragen van vragenstellers zou dergelijke informatie in deze specifieke zaak worden prijsgegeven. Wel zijn mijn ambtgenote van Justitie en ik desgewenst bereid om de Kamer in een vertrouwelijk overleg te informeren. Met betrekking tot vraag 3 en 8 kan nog het volgende worden opgemerkt. In gevallen waarin de signalering personen betreft die verdacht worden van drugsdelicten en Nederland geen specifiek uitleveringsverdrag met een betreffend land heeft, wordt de voorlopige aanhouding en de uitlevering met het oog op het in het internationaal uitleveringsverkeer geldende wederkerigheidsbeginsel verzocht op basis van het Verdrag van Wenen van 1988. Dit is ook gebeurd ten aanzien van Trinidad en Tobago. Of een dergelijk verzoek ook daadwerkelijk wordt ingewilligd en, zo ja, onder welke voorwaarden, wordt bepaald door de nationale wetgeving van de aangezochte staat. Het Verdrag van Wenen bepaalt in dat verband slechts dat staten die uitlevering van een verdrag afhankelijk stellen, dat verdrag als wettelijke basis kunnen beschouwen. Zeker in die gevallen waarin Nederland geen specifieke uitleveringsrelatie heeft met een land, valt niet altijd op voorhand te zeggen welk gevolg aan een signalering of een verzoek tot voorlopige aanhouding door dat land zal worden gegeven. Dit geldt te meer als de gesignaleerde persoon ook politiek actief is of politiek actief is geweest. </antwoord>
      <noten afkomstig="antwoord"/>
   </antwoorden>
</kvr>
