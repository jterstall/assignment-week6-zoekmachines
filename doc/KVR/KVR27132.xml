<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Varela (LPF) aan de minister voor Vreemdelingenzaken en Integratie over recent gepubliceerde cijfers van de IND en een artikel in Elseviers weekblad, waaruit blijkt dat de aanvragen voor asiel het afgelopen jaar met zo'n 70% zijn gestegen terwijl diezelfde aanvragen in andere West-Europese landen juist gedaald zijn. (Ingezonden 25 september 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27132
</item>
         <item attribuut="Inhoud">Wat is de oorzaak van de stijging van het aantal aanvragen voor asiel. Is het waar dat het grootste aantal aanvragen afkomstig is uit Irak en Afghanistan?</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2006-2007, nr. 652, Tweede Kamer</item>
         <item attribuut="Vraagnr_bij_indiening">2060700230</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Varela</persoon>
         </item>
         <item attribuut="Datum_reaktie">2007-01-23</item>
         <item attribuut="Datum_indiening">2006-09-25</item>
         <item attribuut="Document-id">KVR27132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1399" allpagenumbers="1399 1400" vetnummer="2060700230" code="0607tkkvr652" lopendefooter="Tweede Kamer, vergaderjaar 2006–2007, Aanhangsel" filenaam="KVR27132" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="652" onderwerp="" indiendatum="2006-09-25">
         <vrager partij="LPF" oorsprong="parlement">Varela</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="23 januari 2007), zie ook Aanhangsel Handelingen nr. 234, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u bevestigen dat de recent gepubliceerde <voetnoot nummer="1"/>cijfers van de IND correct zijn? </vraag>
      <vraag nummer="2">Kunt u aangeven wat de oorzaak van deze stijging zou kunnen zijn? </vraag>
      <vraag nummer="3">Kunt u aangeven welk aandeel van deze aanvragen al geleid heeft tot een beslissing? Zo ja, hoe vaak is daarbij positief en negatief beslist? </vraag>
      <vraag nummer="4">Kunt u aangeven of het feit dat het grootste aantal aanvragen afkomstig is uit Irak en Afghanistan te relateren is aan het sektarisch geweld? Worden deze aanvragen gehonoreerd? </vraag>
      <vraag nummer="5">Kunt u aangeven waarom deze cijfers niet actief naar buiten gebracht worden? Heeft dat te maken met de invloed op de verkiezingen, of zijn de cijfers slechts voorlopig? </vraag>
      <noten afkomstig="vraag">
         <noot nummer="1" datum="2006-09-16" bron="Elseviers Weekblad">Elseviers Weekblad, 16 september 2006</noot>
      </noten>
   </vragen>
   <antwoorden aantal="4">
      <antwoord nummer="1 en 2">In het artikel van het weekblad Elsevier van 16 september 2006 wordt gesteld dat er over de eerste zes maanden van 2006 zich ruim negenduizend asielzoekers meldden voor de procedure. Hieruit wordt in dat artikel verder de conclusie getrokken dat er op jaarbasis alweer achttienduizend asielzoekers naar Nederland zullen komen en dat dit aantal ongeveer gelijk is aan het aantal asielzoekers dat in 1996 in Nederland een asielaanvraag heeft ingediend, namelijk 22.860. Hierdoor kan de indruk ontstaan dat de instroom van asielzoekers tot Nederland in de eerste helft van 2006 spectaculair is toegenomen. De stelling in het artikel van Elsevier behoeft mijns inziens verheldering en nuancering. Asielzoekers wier eerste asielaanvraag is afgewezen, hebben de mogelijkheid om een tweede of een volgende aanvraag in te dienen. In de cijfers vermeld in het artikel van Elsevier zijn deze tevens meegerekend. Daarbij komt nog dat de antwoorden van de IND op brieven die door vreemdelingen aan mij zijn verzonden binnen het kader van de zogenaamde 14-1 brieven naar het oordeel van de Afdeling bestuursrechtspraak van de Raad van State aan te merken zijn als een besluit in de zin van de Algemene wet bestuursrecht. Als gevolg van dit oordeel heeft de IND moeten onderzoeken welke brieven asielgerelateerde gronden bevatten en ze vervolgens als asielaanvraag geregistreerd. Ook dit heeft bijgedragen tot de stijging van het aantal asielaanvragen in de betreffende periode. Van een zuivere vergelijking van het aantal asielaanvragen is sprake wanneer wordt gekeken naar de eerste asielaanvragen die op de aanmeldcentra zijn gedaan. Hiermee kan immers daadwerkelijk worden vastgesteld of de instroom van asielzoekers tot Nederland is toegenomen. De tweede en volgende aanvragen, evenals de aanvragen in het kader van 14-1 brieven zijn in dit verband niet relevant en kunnen derhalve hier niet worden meegerekend. Het betreft hier immers asielzoekers van wie de eerste asielaanvraag reeds is afgewezen en die opnieuw een aanvraag hebben ingediend. Tot en met augustus 2006 hebben 4.137 asielzoekers een eerste aanvraag ingediend op de aanmeldcentra. In de periode vanaf januari tot en met augustus 2005 betrof het 2.823 aanvragen. In de bovengenoemde periode van 2006 is aldus sprake geweest van een stijging van 46,5% van de eerste asielaanvragen ten opzichte van dezelfde periode van 2005. Tevens was er in de eerste vier maanden van 2006 duidelijk sprake van een stijging ten opzichte van dezelfde periode in 2005, die zich met name laat verklaren uit de stijging van aanvragen van Irakezen (1.636 versus 465 in dezelfde periode in 2005). Het betrof hier voor een groot deel asielzoekers die reeds eerder in Duitsland een aanvraag hadden ingediend. Hierdoor is een groot aantal van deze aanvragen inmiddels afgewezen. Dit heeft in de meeste gevallen geleid tot terugzending van die asielzoekers naar Duitsland in het kader van de Dublin-overeenkomst. Nadat het toelatingsbeleid in overeenstemming was gebracht met dat van andere landen, waaronder Duitsland, is het aantal Iraakse asielzoekers drastisch afgenomen. Daardoor bevindt de nieuwe instroom asiel zich weer op een vergelijkbaar niveau als in 2005. </antwoord>
      <antwoord nummer="3">In de periode van januari tot en met augustus 2006 zijn er in totaal 10.940 asielaanvragen ingediend. In 80 à 90% van de gevallen wordt er binnen 6 maanden een beslissing genomen. </antwoord>
      <antwoord nummer="4">Het is niet helemaal uit te sluiten dat het sektarisch geweld in deze twee landen mede ertoe heeft bijgedragen dat in de afgelopen periode relatief meer mensen hun land hebben verlaten. Het uitgangspunt van het Nederlandse asielbeleid is dat iedere asielaanvraag wordt beoordeeld op zijn individuele merites en wel in het licht van de algehele situatie in het land van herkomst. Mede op basis van de ambtsberichten van het Ministerie van Buitenlandse Zaken kan worden besloten tot het voeren van speciaal beleid ten aanzien van een land, dan wel een deel van een land of een bevolkingsgroep. Hiervan is echter thans geen sprake ingeval van de desbetreffende landen. </antwoord>
      <antwoord nummer="5">Al deze cijfers zijn voor een ieder toegankelijk, bijvoorbeeld via de website van de Immigratie- en Naturalisatiedienst. Bovendien worden de cijfers door middel van de Rapportage Vreemdelingenketen één keer per vier maanden aan uw Kamer bekendgemaakt, zoals recentelijk nog in de Rapportage Vreemdelingenketen over de maanden mei tot en met augustus 2006 (TK vergaderjaar 2005–2006, 19 637, nr. 1102, p. 6). </antwoord>
      <noten afkomstig="antwoord"/>
   </antwoorden>
</kvr>
