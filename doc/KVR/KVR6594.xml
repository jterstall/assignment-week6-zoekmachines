<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over kustbewegingen op Ameland. (Ingezonden 12 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6594
</item>
         <item attribuut="Inhoud">Betreft de gevoeligheid van de kust van Ameland bij stormen en eventuele noodplannen ter bescherming van bewoners.</item>
         <item attribuut="Rubriek">Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Rampenbestrijding Waddenzee</item>
         <item attribuut="Vindplaats">Kamervragen met antwoord 1997-1998, nr. 786, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1998-03-02</item>
         <item attribuut="Datum_indiening">1998-02-12</item>
         <item attribuut="Document-id">KVR6594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1609" allpagenumbers="1609 1610" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6594" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="786" onderwerp="" indiendatum="1998-02-12">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="1998-03-2">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de veranderingen van de kust bij het badstrand bij Ballum op het Waddeneiland Ameland? <voetnoot nummer="1"/>
      </vraag>
      <vraag nummer="2">Deelt u de visie dat deze kustbewegingen onvoorspelbaar zijn? </vraag>
      <vraag nummer="3">Zo ja, op welke wijze garandeert u dan de veiligheid van de bewoners van Ameland als het gaat om de mogelijke gevolgen van enkele harde stormen met een bepaalde windrichting binnen een korte periode? Kan het antwoord toegelicht worden? </vraag>
      <vraag nummer="4">Is er op dit moment geen noodplan aanwezig voor het geval onverhoopt gevaarlijke situaties optreden? Zo ja, bent u bereid een operationeel noodplan te ontwikkelen en daarvoor tevens de benodigde middelen te reserveren? </vraag>
      <vraag nummer="5">Beschikken de andere Waddeneilanden, voorzover relevant, wel over noodplannen? Kan het antwoord toegelicht worden voor ieder afzonderlijk Waddeneiland? </vraag>
      <vraag nummer="6">Voldoet het instrument «basiskustlijn» nog wel aan zijn oorspronkelijk doel gelet op de situatie op Ameland waar de basiskustlijn zich volgens de huidige definiëring zeewaarts beweegt, terwijl de zee zich in werkelijkheid juist landinwaarts beweegt via de ontstane geul, met behoorlijke stromingen vlak langs het strand en de duinen? </vraag>
      <vraag nummer="7">Bent u bereid te bevorderen dat Rijkswaterstaat de gemeente Ameland hulp biedt bij de verplaatsing van het Ballummer badstrand naar een veiliger plaats? </vraag>
      <noten afkomstig="vraag">
         <noot nummer="1" datum="1998-02-4" bron="Leeuwarder Courant">Leeuwarder Courant, 4 februari 1998</noot>
      </noten>
   </vragen>
   <antwoorden aantal="6">
      <antwoord nummer="1">Op Noordwest-Ameland ter hoogte van Ballum is op het strand een binnenmeertje ontstaan. Dit meer vult en ledigt zich via een geul naar zee. Het betreft een lokaal morfologisch fenomeen: een zandhaak schuift zeer langzaam op in de richting van de kust. Aan de zuidzijde van deze haak drukt de eb- en vloedstroom krachtig tegen het strand waardoor de strandbreedte is afgenomen. De strandrecreatie heeft hiervan duidelijk te lijden. Verwacht mag worden dat de kustbewegingen op Ameland op natuurlijke wijze tot staan komen voordat ingrijpende maatregelen noodzakelijk zijn. Rijkswaterstaat volgt de ontwikkelingen ter plaatse op de voet en onderhoudt hierover nauw contact met de gemeente Ameland. </antwoord>
      <antwoord nummer="2">Kustbewegingen zoals hierboven omschreven behoren tot natuurlijke dynamiek van de Waddeneilanden. Dergelijke kustbewegingen zijn moeilijk en detail voorspelbaar. Op zich hoeft dat geen probleem te zijn, zeker niet als het kustbewegingen betreft op beperkte schaal. Vorig jaar heeft het Provinciaal Overlegorgaan Kust van Friesland een advies aan mij uitgebracht over dynamisch kustbeheer op Noordwest-Ameland. Ik heb dat advies overgenomen. Belangrijk punt daarbij was dat de natuurlijke processen binnen zekere grenzen (met veiligheid als harde randvoorwaarde) de ruimte krijgen. Hierbij moet aangetekend worden dat de gemeente Ameland destijds het advies van het POK niet heeft onderschreven. </antwoord>
      <antwoord nummer="3">Uit berekeningen blijkt dat de veiligheid bij Ballum beslist niet in het geding is. Sterker nog, er is nog een aanzienlijke veiligheidsreserve aanwezig. Ook onder zeer zware stormomstandigheden is de wettelijke veiligheid gegarandeerd. De zandhaak heeft dan een gunstig effect (de golven breken eerder) en de invloed van de geul op het strand is onder dergelijke omstandigheden zeer beperkt. </antwoord>
      <antwoord nummer="4">Zolang de veiligheid tegen overstroming niet in het geding is zie ik geen aanleiding een noodplan te ontwikkelen voor deze specifieke kustbeweging van lokale aard. </antwoord>
      <antwoord nummer="5">Voor zover mij bekend beschikken de andere Waddeneilanden ook niet over noodplannen, omdat ook daar geen veiligheidsproblemen aan de orde zijn. </antwoord>
      <antwoord nummer="6">Het instrument basiskustlijn is nooit bedoeld geweest om kleinschalige morfologische fenomenen in beeld te brengen. Het is gericht op grootschalige kustbewegingen, die de motor vormen achter structurele kusterosie. Indien de problemen zoals die zich nu op Ameland voordoen, ingrijpen noodzakelijk maken, zal dat maatwerk betekenen. De vraag voor het strand van Ballum is niet of er voldoende zand is, maar of het zand op de juiste plaats ligt. Zoals gezegd houdt Rijkswaterstaat de vinger aan de pols. Met de gemeente Ameland zijn inmiddels goede afspraken gemaakt ten aanzien van het badstrand. Dit laatste wordt bevestigd in de brief over hetzelfde onderwerp die ik recent van de gemeente Ameland heb ontvangen. </antwoord>
      <noten afkomstig="antwoord"/>
   </antwoorden>
</kvr>
