<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de ministers van Onderwijs, Cultuur en Wetenschap en voor Jeugd en Gezin over uitzending van de pornofilm «Deep Throat». (Ingezonden 30 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30983
</item>
         <item attribuut="Inhoud">Vragen over het voornemen van BNN en VPRO om een pornofilm uit te zenden.</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Omroepen Pornografie</item>
         <item attribuut="Vindplaats">Kamervragen met antwoord 2007-2008, nr. 1423, Tweede Kamer</item>
         <item attribuut="Vraagnr_bij_indiening">2070810100</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2008-02-20</item>
         <item attribuut="Datum_indiening">2008-01-30</item>
         <item attribuut="Document-id">KVR30983</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3047" allpagenumbers="3047 3048" vetnummer="2070810100" code="0708tkkvr1423" lopendefooter="Tweede Kamer, vergaderjaar 2007–2008, Aanhangsel" filenaam="KVR30983" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1423" onderwerp="" indiendatum="2008-01-30">
         <vrager partij="SGP" oorsprong="parlement">Van der Vlies</vrager>
         <vraagt-aan>de ministers van Onderwijs, Cultuur en Wetenschap en voor Jeugd en Gezin</vraagt-aan>
      </vraagdata>
      <antwoorddata antwoorddatum="2008-02-20">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de minister van Jeugd en Gezin</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de aankondiging van de publieke omroepen BNN en VPRO dat zij de pornofilm Deep Throat uit zullen gaan zenden? <voetnoot nummer="1"/>
      </vraag>
      <vraag nummer="2">Hoe waardeert u het verspreiden van porno via de publieke omroep, meer specifiek via een jongerenzender? Moet het mogelijk zijn om een discutabel fenomeen als porno uit te zenden via de publieke omroep? </vraag>
      <vraag nummer="3">Bent u bekend met het feit dat deze film tot het jaar 2000 in het Verenigd Koninkrijk verboden was en nog steeds in diverse Amerikaanse staten verboden is? Is dit feit voor u aanleiding om na te gaan in hoeverre ook in Nederland nadere regels nodig zijn om films als deze in de toekomst te kunnen verbieden? </vraag>
      <vraag nummer="4">Hoe beoordeelt u de uitzending van deze pornofilm, mede gezien het gegeven dat de hoofdrolspeelster later bekend heeft tot acteren gedwongen te zijn? </vraag>
      <vraag nummer="5">In hoeverre kan naar uw mening, gelet op het feit dat voor jongerenzender BNN voorlichting een belangrijk motief is voor vertoning van Deep Throat in dit geval sprake zijn van voorlichting, gelet op de doelgroep en het tijdstip van de uitzending (00:10)? </vraag>
      <vraag nummer="6">Kunt u toezeggen dat u de betreffende omroepen vroegtijdig zult proberen te overreden om van uitzending van deze pornofilm af te zien? </vraag>
      <vraag nummer="7">Bent u voornemens om, gezien uw zorgen over de seksualisering van de maatschappij, de verspreiding van dit soort uitingen tegen te gaan? </vraag>
      <noten afkomstig="vraag">
         <noot nummer="1" datum="2008-01-29" bron="Nederlands Dagblad">Nederlands Dagblad, 29 januari 2008</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het uitzenden van porno maakt normaliter geen deel uit van de programmering van de publieke omroep. BNN en de VPRO hebben een themablok geprogrammeerd bestaande uit een discussieprogramma, een documentaire en de film «Deep Throat», die in de voorafgaande documentaire centraal staat. Zij zenden dit blok uit op Nederland 3 waarop ook andere programma’s worden uitgezonden die de seksualisering van de maatschappij tot thema hebben. Met name over het uitzenden van de film «Deep Throat» zelf is in de maatschappij en de media een debat ontstaan. Het is gelet op de bestaande wetgeving aan de omroepen om hun verantwoordelijkheid te nemen, de overheid kan niet ingrijpen met een verbod. Zie verder het antwoord op vraag 3. </antwoord>
      <antwoord nummer="3" voetnoot="1">Het feit dat deze film in andere landen verboden is of was vormt voor mij geen aanleiding om een onderzoek in te stellen naar een eventueel toekomstig verbod voor films als deze. De bestaande regelgeving is wat dit onderwerp betreft toereikend. Zoals staat in de brief van de Minister-President, mede namens minister Rouvoet en mijzelf van 31 januari 2008 <voetnoot nummer="1"/>worden in Nederland programma’s niet vooraf verboden (artikel 7, tweede lid, van de Grondwet, vrijheid van meningsuiting: «Er is geen voorafgaand toezicht op de inhoud van een radio- of televisie-uitzending»). Verder is het op grond van artikel 48 van de Mediawet aan BNN en de VPRO om de vorm en inhoud van hun programma’s te bepalen en zijn zij verantwoordelijk voor hetgeen in hun zendtijd wordt uitgezonden. De omroepen genieten een bij wet verzekerde vrijheid. Het is aan de omroepen om op verantwoorde wijze invulling te geven aan deze vrijheid. Daarbij moeten zij zich wel aan de geldende wet- en regelgeving en de zelfregulerende maatregelen van het NICAM houden. De Mediawet bepaalt dat programma’s die schade kunnen toebrengen aan de lichamelijke, geestelijke of zedelijke ontwikkeling van personen jonger dan zestien jaar gebonden zijn aan de regels en het toezicht van het NICAM. Verder bepaalt deze wet dat programma’s die ernstige schade kunnen toebrengen aan de lichamelijke, geestelijke of zedelijke ontwikkeling van personen jonger dan 16 jaar niet zijn toegestaan. Het Commissariaat voor de Media is belast met de bestuursrechtelijke handhaving van de mediawetgeving en ziet er daarnaast nauwlettend op toe dat de zelfregulerende maatregelen van het NICAM ook daadwerkelijk worden nageleefd (metatoezicht). Altijd geldt dat dit pas na uitzending gebeurt. Overigens worden de in het antwoord op vraag 2 genoemde programma’s conform de regels van het NICAM na 22.00 uur uitgezonden. </antwoord>
      <antwoord nummer="4">Indien de hoofdrolspeelster daadwerkelijk tot acteren gedwongen is, vind ik dat afschuwelijk en verwerpelijk. Het is gelet op de wet aan de omroepen om dit gegeven mee te wegen bij een verantwoorde invulling van hun vrijheid. </antwoord>
      <antwoord nummer="5">Zoals in het antwoord op vraag 3 is aangegeven is het niet aan mij, maar aan BNN en de VPRO om de vorm en inhoud van hun programma’s te bepalen en zijn zij verantwoordelijk voor hetgeen in hun zendtijd wordt uitgezonden. BNN en de VPRO hebben aangekondigd dat de film is ingebed in een thema-avond over de historie van de pornofilm en dat de film wordt ingeleid door de documentaire «Inside Deep Throat». </antwoord>
      <antwoord nummer="6">Nee. Zie het antwoord op de vragen 2 en 3. </antwoord>
      <antwoord nummer="7">Ik hecht zeer aan het vergroten van de weerbaarheid van meisjes en jongens tegen seksueel geweld. In de nota Emancipatiebeleid 2008–2011 zijn op dat terrein acties aangekondigd. Daarbij hoort echter niet het beperken van de vrijheid van meningsuiting door omroepen beperkingen op te leggen bij hun rol in het maatschappelijk debat. </antwoord>
      <noten afkomstig="antwoord">
         <noot nummer="1">Kamerstukken II 2007/08, 29 692, nr. 18</noot>
      </noten>
   </antwoorden>
</kvr>
