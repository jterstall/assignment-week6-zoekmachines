<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Huizinga-Heringa (ChristenUnie) aan de minister voor Vreemdelingenzaken en Integratie over terugkeerfaciliteiten voor mensen in de noodopvang. (Ingezonden 15 oktober 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21575
</item>
         <item attribuut="Inhoud">Vragen naar aanleiding van een bericht in het Nederlands Dagblad van 9 oktober 2004 over een Syrische asielzoeker die wilde terugkeren naar zijn thuisland en die zou zijn geweigerd door het vertrekcentrum te Ter Apel.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2004-2005, nr. 348, Tweede Kamer</item>
         <item attribuut="Vraagnr_bij_indiening">2040501870</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2004-11-03</item>
         <item attribuut="Datum_indiening">2004-10-15</item>
         <item attribuut="Document-id">KVR21575</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="729" allpagenumbers="729 730" vetnummer="2040501870" code="0405tkkvr348" lopendefooter="Tweede Kamer, vergaderjaar 2004–2005, Aanhangsel" filenaam="KVR21575" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="348" onderwerp="" indiendatum="2004-10-15">
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-11-3">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft het vertrekcentrum te Ter Apel geweigerd een Syrische asielzoeker die wil terugkeren naar zijn land van herkomst in het vertrekcentrum op te nemen en hem te faciliteren bij zijn terugkeer? <voetnoot nummer="1"/>Zo ja, kunt u toelichten waarom deze persoon is geweigerd? </vraag>
      <vraag nummer="2" voetnoot="2">Kan worden aangegeven of en hoe de betrokken persoon is geholpen of nog zal worden geholpen om alsnog zijn vertrek naar zijn land van herkomst te realiseren? <voetnoot nummer="2"/>Kunt u, indien andere hulp (tot dusverre) achterwege is gebleven, de reden daarvan aangeven? Kunt u aangeven op welke termijn deze ondersteuning wel zal worden geboden? </vraag>
      <vraag nummer="3">Komt het vaker voor dat asielzoekers die zich voor hulp bij hun vertrek melden worden geweigerd? Zo ja, welke beleidslijn ligt daaraan ten grondslag? </vraag>
      <vraag nummer="4">Kunt u de weigering toelichten tegen de achtergrond van het feit dat het vertrekcentrum nog over meer dan genoeg capaciteit zou beschikken? </vraag>
      <vraag nummer="5" voetnoot="3">Kunt u toelichten hoe een en ander zich verhoudt tot de terugkeernota, waarin onder meer staat vermeld dat de terugkeerinspanningen zich vooralsnog zullen concentreren op een elftal landen, waaronder Syrië? <voetnoot nummer="3"/>
      </vraag>
      <vraag nummer="6" voetnoot="4">Kunt u toelichten van welke terugkeerfaciliteiten mensen die thans in de noodopvang verblijven gebruik kunnen maken en om welke reden «Ter Apel» al dan niet voor hen open staat? <voetnoot nummer="4"/>
      </vraag>
      <vraag nummer="7">Bent u niet bevreesd dat van de gang van zaken in dit dossier een negatieve werking uitgaat jegens de groep mensen die in de noodopvang verblijft, zodat deze groep zich mogelijk nog moeilijker zal laten bewegen tot vrijwillige terugkeer? </vraag>
      <noten afkomstig="vraag">
         <noot nummer="1" datum="2004-10-9" bron="Nederlands Dagblad">Nederlands Dagblad, 9 oktober 2004</noot>
         <noot nummer="2">Kennelijk is het eerder noch via het IOM, noch via de Syrische ambassade Brussel gelukt om terugkeer te regelen</noot>
         <noot nummer="3" documenttype="Kamerstuk" kamerstuk-id="29 344" documentnummer="1" documentpagina="24">Kamerstuk 29 344, nr. 1, blz. 24</noot>
         <noot nummer="4">Alleen in Friesland al verkeren 310mensen in de noodopvang</noot>
      </noten>
   </vragen>
   <antwoorden aantal="6">
      <antwoord nummer="1 en 2">Neen, er is mij geen zaak bekend van een (Syrische) vreemdeling die zich bij het vertrekcentrum in Ter Apel heeft gemeld voor verblijf en vervolgens geweigerd is. </antwoord>
      <antwoord nummer="3" voetnoot="1 2">Neen, mij zijn geen zaken bekend van asielzoekers van wie verzoeken om hulp bij hun vertrek worden geweigerd. In het algemeen geldt dat asielzoekers zich niet direct in het vertrekcentrum kunnen melden. Verblijf in het vertrekcentrum is immers voorbehouden aan asielzoekers die vallen onder de doelgroep die in aanmerking komt voor (de projectmatige) intensieve facilitering van de terugkeer. Het gaat dan om uitgeprocedeerde asielzoekers die hun (eerste) asielaanvraag hebben ingediend vóór 1 april 2001 (onder de oude Vreemdelingenwet). Indien de IND oordeelt dat de betrokken vreemdeling onder de doelgroep van het project valt, wordt deze, in eerste instantie, vanuit de huidige verblijfplaats door de diverse ketenpartners intensief en individueel gefaciliteerd teneinde het daadwerkelijke vertrek te effectueren. Voor personen op wie het terugkeerbeleid van de oude Vreemdelingenwet nog van toepassing is, is de termijn van facilitering maximaal 8 weken. Voor vreemdelingen die onder de Vreemdelingenwet 2000 vallen (omdat zij nog na 1 april 2001 een asielaanvraag hebben ingediend), geldt dat de facilitering moet plaatsvinden binnen de wettelijke termijn van 28 dagen. Indien deze facilitering niet leidt tot het vertrek van de vreemdeling, wordt overgegaan tot het beëindigen van de opvangvoorzieningen. De betrokken asielzoeker wordt, indien uitzetting binnen redelijke termijn mogelijk is – en ook overigens voldaan wordt aan de voorwaarden van artikel 59 van de Vreemdelingenwet 2000 – in vreemdelingenbewaring genomen in een Huis van Bewaring of Uitzetcentrum. In andere gevallen wordt de vreemdeling in een vertrekcentrum geplaatst waar ook weer voor een gemaximeerde periode verder wordt gewerkt aan het bewerkstelligen van het vertrek uit Nederland. Over de terugkeer van deze specifieke groep en de rol van het vertrekcentrum hierin, heb ik de Tweede Kamer bij brieven van 23 januari 2004 <voetnoot nummer="1"/>en 6 februari 2004 <voetnoot nummer="2"/>geïnformeerd. Volledigheidshalve verwijs ik hiernaar. </antwoord>
      <antwoord nummer="4">Gelet op het specifieke doel van het vertrekcentrum, speelt de capaciteitsfactor geen rol bij het beoordelen of en vreemdeling al dan niet in het vertrekcentrum geplaatst wordt. Ik verwijs u in dit verband ook naar mijn antwoord op vraag 3. </antwoord>
      <antwoord nummer="5">Het al dan niet plaatsen van een individuele asielzoeker in het vertrekcentrum is, onder verwijzing naar mijn antwoord op vraag 3, op geen enkele wijze gerelateerd aan de landgerichte strategieën die ik in de Terugkeernota heb aangekondigd. Het gaat bij dit laatste immers om structureel terugkeerbeleid, waarbij verzoeken om medewerking aan terug- en overname worden toegesneden op het betreffende land en de buitenlandse betrekkingen van Nederland met dat land. </antwoord>
      <antwoord nummer="6">Zoals gemeld in mijn antwoord op vraag 3, is verblijf in het vertrekcentrum voorbehouden aan asielzoekers die zijn ingestroomd onder de oude Vreemdelingenwet en ten aanzien van wie het niet mogelijk is gebleken de terugkeer binnen de daartoe gestelde termijn te bewerkstellingen vanuit de huidige opvangplaats. Op verzoek van de gemeenten heb ik vervolgens aangegeven dat de intensieve facilitering van de terugkeer ook van toepassing zal zijn op uitgeprocedeerde asielzoekers die hun (eerste) asielaanvraag hebben ingediend onder de oude Vreemdelingenwet en die zich in de (gemeentelijke) noodopvang bevinden, althans voor zover zij zelf aangeven te willen terugkeren. Dat betekent dat deze categorie asielzoekers, in het kader van het project «Terugkeer oude vreemdelingenwet», uiteindelijk ook in aanmerking kan komen voor (tijdelijk) verblijf in het vertrekcentrum. </antwoord>
      <antwoord nummer="7">Neen, onder verwijzing naar mijn antwoord op de vragen 1 en 2, ben ik hiervoor niet bevreesd. </antwoord>
      <noten afkomstig="antwoord">
         <noot nummer="1">TK 2003–2004, 19 637/29 344, nr. 793</noot>
         <noot nummer="2">TK 2003–2004, 29 344, nr. 2</noot>
      </noten>
   </antwoorden>
</kvr>
