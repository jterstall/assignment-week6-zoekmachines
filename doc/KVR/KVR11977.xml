<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Van Gent (beiden GroenLinks) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over chloortransporten. (Ingezonden 31 mei 2000); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11977
</item>
         <item attribuut="Inhoud">Vragen over artikelen in diverse media over verwachte risico's met chloortransporten per spoor van Delfzijl en Hengelo naar Rotterdam.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer)</item>
         <item attribuut="Trefwoorden">Vervoer gevaarlijke stoffen</item>
         <item attribuut="Vindplaats">Kamervragen met antwoord 1999-2000, nr. 1524, Tweede Kamer</item>
         <item attribuut="Vraagnr_bij_indiening">2990011760</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2000-07-06</item>
         <item attribuut="Datum_indiening">2000-05-31</item>
         <item attribuut="Document-id">KVR11977</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3461" allpagenumbers="3461 3462 3463" vetnummer="2990011760" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11977" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1524" onderwerp="" indiendatum="2000-05-31">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-07-6">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Verkeer en Waterstaat en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Heeft u kennisgenomen van diverse berichten in de pers zoals het Groninger Dagblad 24 mei jl.; «Spoorlijnburgemeesters beducht voor ongeluk met chloortrein» waarin de milieubeweging en lokale bestuurder pleiten voor het beëindigen van de chloortransporten van Delfzijl en Hengelo naar Rotterdam? </vraag>
      <vraag nummer="2">Bent u, verwijzend naar uw uitspraak zoals uitgezonden in het NOS-journaal van donderdag 25 mei jl.: «Alleen, ik kan mij voorstellen dat je voor bepaalde gevaren die heel erg samenhangen met de economische ontwikkeling zelf, bijvoorbeeld chloortrein die moet rijden, een ander risico accepteert dan voor plezier. Vuurwerk is plezier», inderdaad van mening dat de keuze om voor vuurwerkopslagplaatsen de veiligheidseisen wel aan te scherpen, doch voor chloortransporten niet, gemotiveerd wordt door het feit dat de laatste een economisch belang dient? </vraag>
      <vraag nummer="3">Op welke wijze wilt u in de toekomst bij de beoordeling van risico’s invulling geven aan de door u genoemde begrippen «economische ontwikkeling» en «plezier»? </vraag>
      <vraag nummer="4">Hoe beoordeelt u het risico voor omwonenden van de chloortransporten? Deelt u de mening van burgemeester Wallage van Groningen dat de chloortransporten nog gevaarlijker zijn dan vuurwerkopslagplaatsen? </vraag>
      <vraag nummer="5">Hebben de gemeenten op de route adequate rampenplannen en ook middelen als beademingsapparatuur voor het geval dat zich een ongeluk met de chloortrein voordoet? </vraag>
      <vraag nummer="6">Bent u ervan op de hoogte dat de chloorproductie in Delfzijl en Hengelo op een zeer verouderde en vervuilende wijze geschiedt, respectievelijk diafragma elektrolyse en kwikelektrolyse, en op de laatste productiewijze binnen de EU aan een verbod wordt gewerkt? </vraag>
      <vraag nummer="7">Wat is het economische belang om de productie van chloor in Hengelo en Delfzijl in een dergelijke omvang te continueren dat er lokaal overschotten ontstaan die naar Rotterdam gebracht worden? </vraag>
      <vraag nummer="8">Deelt u de mening dat het risico van een ongeluk zo groot is, dat aanbod en vraag van chloor in hetzelfde gebied dienen plaats te vinden? </vraag>
      <vraag nummer="9">Bent u bereid met een plan te komen met als doel om op korte termijn de transporten te laten beëindigen? </vraag>
      <vraag nummer="10">Bent u bereid spoedig een afschrift naar de Kamer te sturen van uw reactie op de brief van vier milieuorganisaties van 10 februari 2000 over bovenstaand onderwerp? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2" voetnoot="1">De vraagstelling suggereert dat voor chloortransport in vergelijking met opslag van vuurwerk minder strenge eisen worden gesteld vanwege het economisch belang. Dat is niet het geval. Voor elke bron van risico geldt, ongeacht het economisch belang, dat gestreefd wordt naar een zo laag mogelijk risiconiveau. Dit geldt derhalve ook voor chloortransporten en voor de opslag van vuurwerk. Overigens ben ik van mening dat er zowel voor de opslag van vuurwerk als voor het transport van chloor aanleiding is te komen tot aanvullende maatregelen. In mijn antwoord van 30 mei 2000 op de brief van de Waddenvereniging <voetnoot nummer="1"/>heb ik aangekondigd het transport van chloor zo mogelijk te doen stoppen dan wel te verminderen door overleg met AKZO Nobel over de mogelijkheden hiertoe door productie en gebruik van chloor geografisch bijeen te brengen. Voor wat betreft de opslag van vuurwerk zal de regelgeving worden aangescherpt. Over de resultaten van beide initiatieven zal ik de Kamer informeren. </antwoord>
      <antwoord nummer="3">Bij de beoordeling van risico’s gaat het primair om de vraag hoe deze zo klein mogelijk kunnen worden gemaakt (ALARA) en vervolgens om de vraag of het resterende risico voldoet aan de in Nederland gestelde normen. Bij de afwegingen ten aanzien van ALARA, spelen nut en noodzaak alsmede de economische haalbaarheid van maatregelen een rol. </antwoord>
      <antwoord nummer="4">De beoordeling van het risico voor omwonenden als gevolg van het vervoer van gevaarlijke stoffen, waaronder chloor, vindt plaats op basis van de nota Risiconormering Vervoer Gevaarlijke Stoffen (RNVGS, mei 1996). In de nota wordt het risico ten behoeve van het preventief beleid beoordeeld. In het beleid wordt extra aandacht besteed aan de ernst van de mogelijke situatie: een twee maal zo groot gevolg moet worden gecompenseerd met een vier maal lagere kans. De in de nota genoemde risiconormen geven het minimumniveau van veiligheid waaraan het transport van gevaarlijke stoffen op een bepaalde route moet voldoen. Daarenboven geldt altijd het ALARA beginsel: alle maatregelen die redelijkerwijs mogelijk zijn, moeten worden genomen. Zoals gesteld is er in Nederland geen sprake van normoverschrijdingen ten gevolge van chloorvervoer alleen. Het risico van het vervoer van chloor kenmerkt zich door een kleine kans op een ernstig ongeluk, met een gevaarlijke situatie als gevolg, wanneer dat ongeval daadwerkelijk zou plaatsvinden. Een vergelijking van risico’s als gevolg van chloortransporten en risico’s als gevolg van opslag van vuurwerk, is niet zonder meer te maken. Echter, indien gekeken wordt naar een ongeval onder extreme omstandigheden met maximale effecten, zal een ongeval met chloor in vergelijking met een ongeval in een vuurwerkopslagplaats, in een dichtbebouwde omgeving, een aanzienlijk groter aantal slachtoffers tot gevolg kunnen hebben. </antwoord>
      <antwoord nummer="5">Op basis van de Wet Rampen en Zware Ongevalllen hebben alle gemeenten in Nederland een gemeentelijk rampenplan, een algemeen organisatieplan waarmee in grote lijnen de opzet van de rampenbestrijding in die gemeenten is beschreven. De operationele waarde van deze rampenplannen tijdens rampsituaties varieert per gemeente. Een aantal gemeenten heeft aanvullend op het rampenplan een of meerdere rampbestrijdingsplannen gemaakt voor rampsituaties die naar plaats, aard en gevolgen voorzienbaar zijn. Besluitvorming daaromtrent is in beginsel een verantwoordelijkheid van het lokale bestuur. Zo zijn indertijd door een aantal gemeenten rampbestrijdingsplannen gemaakt specifiek voor ongevallen met chloortreinen. Er zijn alleen wettelijke aanwijzingen tot het maken van rampbestrijdingsplannen voor zogenaamde Seveso-bedrijven, A-objecten uit het Nationaal Plan voor de Kernongevallenbestrijding en vanaf januari 2001 voor de grotere vliegvelden. Er is een tendens om aan het gemeentelijke rampenplan operationele bijlagen toe te voegen in de vorm van procesdraaiboeken (draaiboek evacuatie, draaiboek voorlichting enz.). Op deze wijze groeit het rampenplan uit tot een operationeel basisplan dat voor alle voorkomende ramptypen als standaardwerkwijze wordt gehanteerd. Dit is echter nog lang niet in alle gemeenten gerealiseerd. Dit zal de komende jaren verbeteren als gevolg van de invoering, per uiterlijk 2003, van regionale beheersplannen rampenbestrijding. De medische hulpverleningsorganisatie beschikt in beginsel over beademingsapparatuur in eerste lijn in de ambulance en aanvullend in de uitrusting van de geneeskundige combinatie waarvan er in Nederland ruim 40 zijn ingericht. Voorts beschikken de ziekenhuizen over beademingsapparatuur. Of dit voldoende is, kan alleen worden beantwoord als de mogelijke aantallen slachtoffers eenduidig in beeld zijn gebracht. Duidelijk is dat naast beademingsapparatuur tevens deskundig medisch personeel beschikbaar moet zijn en dat bij grotere aantallen ernstige slachtoffers met ademhalingsproblemen (meer dan enkele tientallen) vrij snel de limieten van de parate geneeskundige hulpverleningsorganisatie zullen worden bereikt. Conform de planning van de beleidsnota rampenbestrijding 2000–2004 van de staatssecretaris van BZK zal medio 2001 van alle regio’s een wat explicieter beeld beschikbaar zijn van enerzijds de aanwezige risico’s waarop men zich wil voorbereiden en anderzijds van de organisatie die daarvoor nodig is. Daarmee komen ook de begrenzingen aan capaciteit van de hulpverleningsorganisaties duidelijker in beeld. </antwoord>
      <antwoord nummer="6">Voor de productie van chloor bestaan drie processen; de kwik-celtechnologie, de asbestdiafragma celtechnologie en de membraan-celtechnologie. Twee van deze processen, kwik celtechnologie en asbest-diafragma celtechnologie bestaan al lange tijd en zijn qua methodiek vrijwel niet meer te verbeteren. De membraan celtechnologie is de meest recent ontwikkelde technologie en dateert van 1980. Van de circa 10 miljoen ton productiecapaciteit in Europa is ruim 6 miljoen ton gebaseerd op kwik celtechnologie, ruim 2 miljoen ton op asbest-diafragma celtechnologie en de rest op membraan celtechnologie. Voor alle nieuw te bouwen capaciteit in Europa wordt gekozen voor de membraan celtechnologie. Akzo Nobel past in Nederland kwik celtechnologie toe in zijn fabriek in Hengelo. De productie met deze technologie is in Hengelo in 1938 gestart. De techniek werd in de loop van de tijd verder ontwikkeld en vernieuwd. De nu bestaande kwikelectrolyse in Hengelo, met een capaciteit van 70 000 ton, is de vierde in de reeks van installaties. Deze werd in 1972 in gebruik genomen. AKZO Nobel past in Delfzijl sinds 1969 het diafragma elektrolyse proces toe. Ook hier is de productie in de loop van de tijd aangepast aan de stand der techniek. De capaciteit van deze fabriek bedraagt 120 000 ton. De chloorfabriek van AKZO Nobel in Rotterdam is gebaseerd op de meest recent ontwikkelde technologie; de membraan celtechnologie. Deze fabriek heeft een capaciteit van 350 000 ton. Kwikelectrolyse en diafragma elektrolyse zijn nadelig voor het milieu vanwege emissies van kwik respectievelijk asbest naar het milieu. Emissiebeperkende maatregelen zijn overigens, via het spoor van de milieuvergunning, in de loop van de jaren uitgevoerd. In 1999 bedroeg de emissie van kwik naar water, lucht en bodem van de AKZO fabriek in Hengelo in totaal 1,01 gram per ton chloor. Hiermee voldoet AKZO Nobel aan de Nederlandse Emissie Richtlijnen (NER). De emissie van kwik naar water, lucht en bodem van de twee schoonst opererende chloorfabrieken in Europa met toepassing van de kwikelectrolyse technologie (Hydro Polymers en AKZO Nobel in Zweden) bedraagt 0,2–0,5 gram per geproduceerde ton chloor. De verschillen in emissies zal ik in mijn voorgenomen gesprek met AKZO Nobel zoals aangekondigd in mijn brief van 30 mei 2000 aan de Waddenvereniging, aan de orde stellen. In besluit 90/3 van mei 1990 van de Commission for the Protection of the Marine Environment of the North-East Atlantic (PARCOM), waarbij de EU partij is, is opgenomen lidstaten aan te bevelen het gebruik van kwik in electrolyses zo snel mogelijk, doch uiterlijk in 2010, te verbieden. In de EU-richtlijn 99/77/ED van 06-08-1999 die geldig is tot 2008 wordt het gebruik van asbest verboden. Het gebruik van asbest in de bestaande diafragma electrolyses wordt daarin echter toegestaan voor de levensduur van deze fabrieken. Het verbruik van asbest in de diafragma elektrolyse in Delfzijl bedraagt circa 150 gram per ton chloor. Het verbruikte asbest wordt gecontroleerd afgevoerd. </antwoord>
      <antwoord nummer="7">Het economisch belang voor AKZO Nobel om in Delfzijl en Hengelo overschotten te produceren is dat zowel de chloorfabriek in Delfzijl als die in Hengelo daardoor de afgelopen jaren op volle capaciteit hebben kunnen produceren. In Delfzijl was 75% van de productie bestemd voor afname in het Chemiepark Delfzijl zelf en 25% (circa 30 000 ton) bestemd voor afnemers in het Rotterdamse industriegebied. In Hengelo is 60% van de productie bestemd voor lokale afnemers en 40% (circa 25 000 ton) bestemd voor afnemers in het Rotterdamse industriegebied. Vermindering van de productie van chloor heeft financiële gevolgen vanwege verlies van omzet voor de productielocaties van AKZO Nobel in Delfzijl en Hengelo waarbij niet uitgesloten is dat door vergaande vermindering van het vervoer van chloor de fabrieken economisch onrendabel worden. Afbouw van de transporten van chloor naar nul heeft consequenties voor de werkgelegenheid in Delfzijl en Hengelo. </antwoord>
      <antwoord nummer="8">In de reactie van de ministers van VROM en V&amp;W van 30 mei jongstleden op een brief van de Waddenvereniging over de gevaren van chloortransport, is aangegeven dat in Nederland geen sprake is van normoverschrijding ten gevolge van chloorvervoer alleen. Het risico van het vervoer van chloor kenmerkt zich door een kleine kans op een ernstig ongeval met een gevaarlijke situatie als dat ongeval daadwerkelijk plaats zou vinden. Het beleid is logischerwijs gericht op het zoveel mogelijk verkleinen van die kans. De ideale situatie is die waarbij vervoer van chloor niet meer nodig is. Vervoer van chloor kan worden beperkt door productie en gebruik op dezelfde locatie te brengen. Dit is in het recente verleden ook met het bedrijfsleven besproken. Beperkende randvoorwaarden zijn hierbij de minimale grootte van een economisch haalbare chloorfabriek en de voortdurende veranderingen in de markt voor chloor. AKZO heeft in de notitie «Chloor en de maatschappij, de rol van AKZO» van 1990, uitgesproken dat het bedrijfsbeleid gericht is op het geografisch bij elkaar brengen van productie en verbruik van chloor en dat AKZO dat beleid zal voortzetten. AKZO heeft daarbij aangegeven het chloortransport per trein verder te verminderen en te streven naar mogelijkheden om voor Delfzijl en Hengelo nieuwe toepassingen voor het gebruik van chloor te vinden. Uitgaande van deze plannen van AKZO zelf, heb ik in mijn antwoordbrief van 30 mei 2000 aan de Waddenvereniging aangekondigd het initiatief te nemen tot een gesprek over de mogelijkheden van het verder geografisch bijeenbrengen van productie en gebruik van chloor waardoor het transport van chloor mogelijk vermeden dan wel verder beperkt zou kunnen worden. </antwoord>
      <antwoord nummer="9">Het transport van chloor van Delfzijl en Hengelo naar Rotterdam Botlek is een gevolg van een afweging die AKZO Nobel maakt ten aanzien van productie en gebruik op verschillende bedrijfslocaties in Nederland. De inzet van het eerdergenoemde gesprek met AKZO Nobel zal zijn, gezien ook de toezeggingen die AKZO op dit punt in het verleden heeft gedaan, productie en gebruik van chloor geografisch zoveel mogelijk bijeen te brengen waardoor een vermindering van en zo mogelijk het stoppen van chloortransporten bereikt zou kunnen worden. Daarbij moet overigens wel in het oog gehouden worden dat vermindering van transportrisico’s niet gepaard mag gaan met een verhoging van de risico’s in de omgeving van de productielocaties als gevolg van een eventueel toenemende productie van chloor. </antwoord>
      <antwoord nummer="10">Een afschrift van het antwoord op de brief van de Waddenvereniging is op 7 juni 2000 aan de Voorzitters van de vaste Commissies voor Verkeer en Waterstaat en voor Volkshuisvesting, Ruimtelijke Ordening en Milieubeheer verzonden. </antwoord>
      <noten afkomstig="antwoord">
         <noot nummer="1"/>
         <noot nummer="1">VROM 2000, nr. 521</noot>
      </noten>
   </antwoorden>
</kvr>
