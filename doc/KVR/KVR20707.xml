<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de minister van Onderwijs, Cultuur en Wetenschap over arbeidsmarkt in het Amsterdamse voortgezet onderwijs. (Ingezonden 30 juni 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20707
</item>
         <item attribuut="Inhoud">Vragen over dreigende ontslagen in het Amsterdamse voortgezet onderwijs als gevolg van overheidsmaatregelen.</item>
         <item attribuut="Rubriek">Inkomen en rechtspositie (Ontslagen) Voortgezet onderwijs (Onderwijspersoneel)</item>
         <item attribuut="Trefwoorden">Onderwijsgevenden voortgezet onderwijs Ontslagen</item>
         <item attribuut="Vindplaats">Kamervragen met antwoord 2003-2004, nr. 1916, Tweede Kamer</item>
         <item attribuut="Vraagnr_bij_indiening">2030416890</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2004-07-14</item>
         <item attribuut="Datum_indiening">2004-06-30</item>
         <item attribuut="Document-id">KVR20707</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4053" allpagenumbers="4053 4054" vetnummer="2030416890" code="0304tkkvr1916" lopendefooter="Tweede Kamer, vergaderjaar 2003–2004, Aanhangsel" filenaam="KVR20707" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1916" onderwerp="" indiendatum="2004-06-30">
         <vrager partij="SP" oorsprong="parlement">Vergeer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-07-14">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de brief van A. Aboutaleb, wethouder Onderwijs te Amsterdam, van 19 mei jl. betreffende «Arbeidsmarkt in het Amsterdamse voortgezet onderwijs?» <voetnoot nummer="1"/>
      </vraag>
      <vraag nummer="2">Deelt u de mening van de wethouder dat door een veelvoud van oorzaken de noodzaak bestaat personeel te ontslaan? Wat zijn daarvoor volgens u de redenen? </vraag>
      <vraag nummer="3">Wat is uw mening over de uitspraak van de wethouder dat overheidsmaatregelen direct consequenties hebben voor de werkgelegenheid? Wat gaat u ondernemen om de dreigende ontslagen als gevolg van overheidsmaatregelen tegen te houden? </vraag>
      <vraag nummer="4">Onderschrijft u de stelling van de heer Aboutaleb dat alle voorspellingen erop wijzen dat binnen korte tijd het tekort aan docenten weer aanzienlijk zal zijn en dat in Amsterdam bij gelijkblijvend beleid op termijn 800 fte’s niet te vervullen zullen zijn? Hoe gaat u dat voorkomen? </vraag>
      <vraag nummer="5">Deelt u de mening van de wethouder dat personeel dat afscheid moet nemen van de onderwijssector in tijden van tekorten slechts zeer moeizaam terug te halen is en deelt u de vrees voor het effect dat de (publiciteit rondom) gedwongen ontslagen een negatief effect hebben op de instroom in lerarenopleidingen en de aantrekkelijkheid van de scholen als werkgever? Gaat u hier actie tegen ondernemen? </vraag>
      <vraag nummer="6">Wat is uw mening over de opzet van de schoolbesturen voor voortgezet onderwijs en de gemeente zoveel mogelijk jong verworven nieuwe personeelsleden te behouden door een deel van de boventallige docenten in dienst te houden? </vraag>
      <vraag nummer="7">Gaat u een dekking ter grootte van € 220.000,– (= 10%) verschaffen die de betrokken schoolbesturen zoeken bij OCW? Zo neen, waarom niet? Zo ja, gaat u andere scholen dan ook een vergelijkbare constructie aanbieden? </vraag>
      <noten afkomstig="vraag">
         <noot nummer="1">Brief van 19 mei 2004 van A. Aboutaleb, wethouder Onderwijs Amsterdam c.s</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Ja. Deze brief is door mij beantwoord op 28 juni 2004. Bijgevoegd treft u een afschrift aan van het antwoord. <voetnoot nummer="1"/>
      </antwoord>
      <antwoord nummer="2">Het tekort aan onderwijspersoneel is op dit moment minder nijpend. Dat komt door de resultaten die zijn geboekt bij het creëren van een open onderwijsarbeidsmarkt, maar ook de conjunctuur (economische recessie) en de lagere groei van het leerlingenaantal dragen hieraan bij. Voorts kunnen de overheidsmaatregelen met betrekking tot onder andere het Gemeentelijk Onderwijsachterstandenbeleid een uitwerking hebben op de werkgelegenheid in het onderwijs. Door deze combinatie van ontwikkelingen is er op dit moment sprake van een ruimere arbeidsmarkt en worden scholen soms voor lastige personele vraagstukken geplaatst. Het voorkomen van gedwongen ontslagen vraagt de maximale creativiteit van gemeenten en schoolbesturen bij het werkgelegenheidsbeleid, als onderdeel van het personeelsbeleid. </antwoord>
      <antwoord nummer="3">Afspraken over bezuinigingen kúnnen consequenties hebben voor de werkgelegenheid. Of, en de mate waarin dat het geval is kunnen gemeenten en scholen voor een belangrijk deel zelf beïnvloeden. Daarvoor hebben zij voldoende beleidsruimte via o.a. het Gemeentefonds en de schoolbudgetten. Over de arbeidsmarktgevolgen van de bezuiniging op GOA en het te voeren flankerend beleid voer ik overleg met sociale partners. Op basis van de verwachte ontwikkeling van de onderwijsarbeidsmarkt voor de komende jaren, is er voldoende perspectief voor het huidige GOA-personeel om binnen afzienbare termijn elders een functie in het onderwijs te vinden. De vervangingsvraag zal na schooljaar 2005–2006 weer toenemen. Flankerend beleid zou zich specifiek moeten richten op mobiliteitsbevordering. Centrales, daarin gesteund door werkgeversorganisaties, hebben in het overleg de eis van een werkgelegenheidsgarantie op tafel gelegd. Ik ben niet in de positie om een dergelijke werkgelegenheidsgarantie af te geven. Schoolbesturen en, waar personeel van gemeenten is benoemd op GOA-middelen, gemeenten zijn verantwoordelijk voor het werkgelegenheidsbeleid, als onderdeel van personeelsbeleid. Met sociale partners deel ik het uitgangspunt dat gedwongen ontslag zoveel mogelijk moet worden voorkomen. Dit vraagt maximale betrokkenheid van partijen. Met sociale partners betreur ik het daarom dat de VNG (tot nu toe) geen rol voor gemeenten ziet bij de uitvoering van flankerend beleid. Mijns inziens kan een gemeenschappelijke inspanning van gemeenten en scholen de effectiviteit van het voorgenomen flankerend beleid verhogen. Het (formele) overleg over flankerend beleid is opgeschort tot september a.s. Deze periode zal worden benut om alsnog te komen tot een voor alle partijen aanvaardbare invulling van het flankerend beleid. In mijn beleidsplan onderwijspersoneel dat ik op 18 juni jl. aan uw Kamer heb gezonden, is een mix van kwalitatieve maatregelen opgenomen. Deze maatregelen hebben tot doel samen te zorgen voor een gezonde, goed werkende onderwijsarbeidsmarkt. Bezien zal worden op welke wijze het beleidsplan onderwijspersoneel aan de invulling van flankerend beleid kan bijdragen. Tevens zal ik de VNG verzoeken opnieuw in overleg te treden over de mogelijke bijdrage van gemeenten aan het flankerend beleid. </antwoord>
      <antwoord nummer="4">Volgens de prognoses is vooral vanaf 2007 veel nieuw onderwijspersoneel nodig. Als gevolg van een toename van (vervroegde) pensionering verlaten vanaf dat moment veel mensen het onderwijs definitief. Verder verwijs ik naar mijn voornemens in het beleidsplan onderwijspersoneel. </antwoord>
      <antwoord nummer="5">Het is voor de aantrekkelijkheid van het beroep niet gewenst wanneer onderwijspersoneel – tijdelijk – niet aan een goede werkplek kan komt in het onderwijs. De gemeente Amsterdam en de VO-scholen in Amsterdam hebben aangegeven alles in het werk te stellen zoveel mogelijk onderwijspersoneel te behouden, zodat zij na 2007 voldoende ingewerkt personeel zullen hebben. Ik vertrouw erop dat zij door goed personeelsbeleid in staat zullen zijn de tijdelijke problemen het hoofd te bieden. </antwoord>
      <antwoord nummer="6">Ik heb waardering voor het streven van schoolbesturen en gemeente zoveel mogelijk personeelsleden in dienst te houden. Goed personeelsbeleid houdt in dat scholen een meerjarenpersoneelsplanning maken waarin – op basis van de onderwijskundige keuzes van de school – zoveel mogelijk rekening wordt gehouden met de meerjarige behoefte aan onderwijspersoneel, zowel kwantitatief als kwalitatief. </antwoord>
      <antwoord nummer="7">Nee, ik verstrek niet de gevraagde dekking van 10% van de ingeschatte kosten. Dat zou een te incidentele, eenmalige benadering zijn. Zoals hiervoor aangegeven voer ik nog overleg over de middelen voor flankerend beleid. Daarnaast kondig ik in mijn beleidsplan onderwijspersoneel aan dit ik de scholen in de regio’s die te kampen hebben met de grootste arbeidsmarktknelpunten zal uitnodigen om samen met opleidingen, gemeenten en bedrijfsleven meerjarige plannen op te stellen voor de personeelsvoorziening. Op basis van deze plannen kunnen de knelpuntenregio’s, onder een aantal condities, extra financiële ondersteuning krijgen. Uiteraard gaat het er in deze plannen om dat scholen voorstellen doen die aansluiten bij de specifieke problemen waarvoor men zich in stad of regio geplaatst ziet. Ik heb de wethouder en de Amsterdamse schoolbesturen in mijn reactie geattendeerd op deze voornemens en laten weten dat zij via het kanaal van het overleg G4/Almere en OCW nader zullen worden geïnformeerd over de uitwerking van deze voornemens. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
