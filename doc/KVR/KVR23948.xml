<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister van Volksgezondheid, Welzijn en Sport over zorg voor borstkankerpatiënten. (Ingezonden 6 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23948
</item>
         <item attribuut="Inhoud">Vragen naar aanleiding van ANP-bericht van 5 september 2005, dat deze zorg niet voldoet (langer dan 10 dagen wachten op diagnose en niet uitvoeren NABON-richtlijnen door ziekenhuizen).</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Kanker Patiënten Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 46, Tweede Kamer</item>
         <item attribuut="Vraagnr_bij_indiening">2040520970</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2005-09-23</item>
         <item attribuut="Datum_indiening">2005-09-06</item>
         <item attribuut="Document-id">KVR23948</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="103" allpagenumbers="103 104" vetnummer="2040520970" code="0506tkkvr46" lopendefooter="Tweede Kamer, vergaderjaar 2005–2006, Aanhangsel" filenaam="KVR23948" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="46" onderwerp="" indiendatum="2005-09-6">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-09-23">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het bericht dat de zorg voor borstkankerpatiënten niet voldoet? </vraag>
      <vraag nummer="2">Deelt u de mening dat het onacceptabel is dat bijna de helft van de patiënten langer dan 10 dagen moet wachten op de diagnose? Deelt u voorts de mening dat het onacceptabel is dat 86% van de ziekenhuizen niet in staat is de gehanteerde richtlijnen uit te voeren voor een groot deel van hun patiënten? Zo niet, waarom niet? </vraag>
      <vraag nummer="3" voetnoot="2">Wat gaat u doen om er voor te zorgen dat op korte termijn wél alle ziekenhuizen de NABON <voetnoot nummer="2"/>-richtlijnen uitvoeren? </vraag>
      <vraag nummer="4">Indien u van mening bent dat dit aan de ziekenhuizen zelf is, wanneer is er dan wél een situatie ontstaan waarin ingrijpen door de overheid is gerechtvaardigd? </vraag>
      <noten afkomstig="vraag">
         <noot nummer="1" datum="2005-09-5" bron="ANP-bericht">ANP-bericht, 5 september 2005</noot>
         <noot nummer="2">Nationaal Borstkanker Overleg Nederland</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik deel de mening dat het zeer wenselijk is dat in ieder geval het merendeel van de instellingen werkt volgens de beschikbare professionele richtlijnen. Uiteraard is het onmogelijk om richtlijnen overal direct te implementeren. Ik deel echter uw opvatting dat het aantal ziekenhuizen dat voldoet aan de criteria van de NABON richtlijn nog moet toenemen. </antwoord>
      <antwoord nummer="3">Zoals in antwoord op eerdere vragen (Arib, september 2004) is aangegeven, zijn het kwaliteitsinstituut CBO en de Vereniging van Intergrale Kankercentra (VIKC) vorig jaar begonnen met doorbraakprojecten voor de zorg aan borstkankerpatiënten. Inmiddels zijn er 2ronden doorbraakprojecten gestart. In totaal betreft het 20 ziekenhuizen, waarvan er 12in de eerste ronde en 8 in de tweede ronde zijn gestart. De resultaten uit de eerste ronde laten duidelijk zien dat verbeteringen in het zorgproces mogelijk zijn. Alle deelnemende ziekenhuizen hebben de zorg voor patiënten met verdenking borstkanker meetbaar verbeterd en daarbij de richtlijn grotendeels geïmplementeerd. Het gaat hierbij om versnelling van de diagnostiek; verkorting van de toegangstijd voor de OK; het verminderen van operaties en reoperaties en het invoeren van preoperatieve multidisciplinaire besprekingen. Over deze resultaten ben ik positief. Het doorbraakproject is duidelijk effectief. De resultaten zullen nu verspreid moeten worden onder de overige ziekenhuizen. Het CBO werkt samen met de Vereniging van Integrale Kankercentra (VIKC). Via de regionale structuur van het VIKC worden de opgedane kennis en ontwikkelde instrumenten verspreid naar de overige instellingen. Daarnaast is de zorg voor borstkankerpatiënten specifiek opgenomen in de prestatie-indicatorenset van de Inspectie voor de Gezondheidszorg. Ook deze prestatie-indicatoren zijn gebaseerd op de NABON richtlijnen. De Inspectie vraagt instellingen om aan te geven of een speciale polikliniek voor borstkankerpatiënten, een zogenaamde mammapoli, aanwezig is. Als uitkomstparameter voor een efficiënt ingerichte mammapoli wordt vervolgens gevraagd naar het percentage patiënten dat binnen 5 werkdagen na het eerste consult de diagnose te horen krijgt. Door het verspreiden van de kennis via de integrale kanker centra en door het monitoren hoe instellingen omgaan met de zorg voor borstkankerpatiënten via de prestatie-indicatoren, worden instellingen erop gewezen dat de zorg in veel gevallen verbeterd kan en dient te worden. Voorts is het aan patiënten en zorgverzekeraars om instellingen die achter blijven hierop af te rekenen. Zorgverzekeraars kunnen bij de inkoop van zorg rekening houden met dergelijke informatie. Patiënten kunnen op hun beurt weer bij de zorgverzekeraar aangeven voorkeur te hebben voor behandeling in een instelling die aantoonbaar voldoet aan de richtlijnen. </antwoord>
      <antwoord nummer="4">De NABON richtlijn beschrijft hoe de zorg voor borstkankerpatiënten optimaal kan worden ingericht. Door middel van de doorbraakprojecten en de prestatie-indicatoren worden instellingen gestimuleerd om deze optimale zorg te benaderen. Verder ingrijpen door de overheid is slechts gerechtvaardigd wanneer de minimale zorg en de veiligheid in het geding zijn. </antwoord>
      <noten afkomstig="antwoord"/>
   </antwoorden>
</kvr>
