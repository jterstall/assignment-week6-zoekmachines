<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over de beschikbaarheid van hoestdranken. (Ingezonden 6 februari 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31077
</item>
         <item attribuut="Inhoud">Vragen naar aanleiding van een uitzending van het tv-programma Radar van 4 februari 2008 over bijwerkingen van hoestdranken.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2007-2008, nr. 1512, Tweede Kamer</item>
         <item attribuut="Vraagnr_bij_indiening">2070810660</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2008-03-03</item>
         <item attribuut="Datum_indiening">2008-02-06</item>
         <item attribuut="Document-id">KVR31077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3239" allpagenumbers="3239 3240" vetnummer="2070810660" code="0708tkkvr1512" lopendefooter="Tweede Kamer, vergaderjaar 2007–2008, Aanhangsel" filenaam="KVR31077" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1512" onderwerp="" indiendatum="2008-02-6">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-03-3">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat is uw reactie op de constatering dat de werkzaamheid van hoestdranken met dextromethorfan niet is vastgesteld, terwijl het wel bijwerkingen heeft op het centrale zenuwstelsel variërend van slaperigheid tot verwardheid en zelfs hallucinaties en wanen? 1, 2 </vraag>
      <vraag nummer="2">Erkent u dat hoestdranken die dextromethorfan bevatten ook bijwerkingen kunnen hebben die schadelijk kunnen zijn voor kinderen? Zo ja, deelt u de mening dat, wanneer de werking niet bewezen is en het middel wel schadelijke bijwerkingen kent, middelen met dextromethorfan niet aan kinderen zouden moeten worden verstrekt of voorgeschreven? Zo neen, waar baseert u dat op? </vraag>
      <vraag nummer="3" voetnoot="3">Wat is de uitkomst van uw toezegging om dextromethorfan bevattende middelen opnieuw te laten beoordelen door het College ter Beoordeling Geneesmiddelen (CBG)? <voetnoot nummer="3"/>
      </vraag>
      <vraag nummer="4">Bent u bereid het CBG te verzoeken deze hoestdranken opnieuw te beoordelen, en aan te geven of het niet wenselijk is de registratie van dergelijke middelen in te trekken, dan wel de voorwaarden van vrije verkoop of verstrekking aan te scherpen bijvoorbeeld door de UAD- status (Uitsluitend Apotheek en Drogist) te wijzigen in Uitsluitend Apotheek (UA) of Uitsluitend op Recept (UR)? </vraag>
      <vraag nummer="5">Klopt het dat het CBG oude beoordelingsrapporten niet openbaar kan maken, zodat wetenschappers niet kunnen beoordelen op welke onderzoeken toelating van deze hoestmiddelen is gebaseerd? Zo ja, gaat u dat veranderen? </vraag>
      <vraag nummer="6">Deelt u de mening dat deze beoordelingsrapporten, de onderzoeken die hieraan ten grondslag liggen en ook de ruwe gegevens van deze onderzoeken, beschikbaar moeten zijn voor onderzoekers? Zo ja, hoe gaat u dit regelen? </vraag>
      <noten afkomstig="vraag">
         <noot nummer="1" datum="2008-02-4" bron="Radar">Radar, 4 februari 2008</noot>
         <noot nummer="2">Geneesmiddelenbulletin januari 2008</noot>
         <noot nummer="3" documenttype="Handelingen" documentjaargang="2005-2006" documentnummer="68" documentpagina="4335">Handelingen II, vergaderjaar 2005–2006, nr. 68, blz. 4335.</noot>
      </noten>
   </vragen>
   <antwoorden aantal="6">
      <antwoord nummer="1">Dextrometorfan bevattende hoestdranken zijn sinds 1953 wereldwijd beschikbaar. Dit betekent dat er ruime ervaring is met zowel de werking als de bijwerkingen van deze middelen. Het CBG heeft deze middelen toegelaten op de Nederlandse markt omdat bij de toenmalige afweging is besloten dat de voordelen (werkzaamheid) bij hoest opwegen tegen de nadelen (bijwerkingen). Het CBG bewaakt van alle geregistreerde geneesmiddelen voortdurend de balans tussen de werkzaamheid en de schadelijkheid. </antwoord>
      <antwoord nummer="2">Er zijn geen werkzame geneesmiddelen zonder bijwerkingen. Tot op heden zijn er bij het Nederlands Bijwerkingen Centrum Lareb 59 bijwerkingen gemeld op deze middelen en deze bijwerkingen zijn over het algemeen mild van aard. Het College ter Beoordeling van Geneesmiddelen wil benadrukken dat, zoals ook blijkt uit de bijsluiter, dextrometorfan bevattende hoestmiddelen nooit dienen te worden gegeven aan kinderen onder de 2 jaar. </antwoord>
      <antwoord nummer="3">Het College ter Beoordeling van Geneesmiddelen heeft in juni 2006 dextrometorfan bevattende geneesmiddelen geëvalueerd in het kader van mogelijk misbruik. Het College heeft geconcludeerd dat er geen aanleiding was om de voorwaarden van de registratie aan te passen. Tevens is toen besloten dat, na de wijziging van de Geneesmiddelenwet waarbij een meer gedifferentieerd indelingssysteem voor geneesmiddelen is ontstaan, het College opnieuw de verkrijgbaarheid van dextrometorfan bevattende geneesmiddelen zou heroverwegen. Op dit moment beraadt het College zich hierover. </antwoord>
      <antwoord nummer="4">Dextrometorfan bevattende hoestdranken zijn in Nederland bij apotheek en drogist verkrijgbaar, en niet algemeen verkrijgbaar (AV), bijvoorbeeld in supermarkt of benzinestation. Op dit moment beraadt het CBG zich in het kader van de nieuwe geneesmiddelenwetgeving, waarbij een meer gedifferentieerd indelingssysteem van zelfzorggeneesmiddelen is ontstaan, over de beperking van de verkrijgbaarheid voor patiënten van een aantal geneesmiddelen, waaronder dextrometorfan bevattende hoestdranken. Het College heeft hierover nog geen definitief besluit genomen. </antwoord>
      <antwoord nummer="5">Ja, het College ter Beoordeling van Geneesmiddelen kan deze informatie niet openbaar maken. De betreffende informatie valt nog onder het oude regime van regelgeving die dit niet toestaat. Sinds de nieuwe Europese Geneesmiddelenwetgeving van 2005 bestaat de verplichting tot het opstellen van publieke beoordelingsrapporten. Ook is het CBG bezig om zijn werkwijze en beoordelingen steeds meer openbaar en transparant te maken. Aangezien veel beoordelingen ook op Europees niveau plaatsvinden, probeert het CBG om bij andere autoriteiten in Europa een draagvlak voor verdergaand beleid van transparantie en openbaarheid te creëren. </antwoord>
      <antwoord nummer="6">Ik streef hierin naar maximale transparantie. Tot nu toe was onder het oude regime van regelgeving het beleid dat de onderzoeken en ruwe onderzoeksgegevens eigendom van de firma en als zodanig vertrouwelijk zijn. Onder de huidige regelgeving kunnen de beoordelingsrapporten van het College ter Beoordeling van Geneesmiddelen openbaar worden gemaakt, na verwijdering van vertrouwelijke gegevens. Het College ter Beoordeling van Geneesmiddelen is ook voorstander van deze nu bij wet geregelde transparantie en heeft binnen de Europese Unie het initiatief genomen in de openbaarmaking van zijn beoordelingen. </antwoord>
      <noten afkomstig="antwoord"/>
   </antwoorden>
</kvr>
