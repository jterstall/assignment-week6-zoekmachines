<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib, Bussemaker (beiden PvdA), Schimmel (D66), Weekers (VVD), Van Gent, Rabbae (beiden GroenLinks) en Visser-van Doorn (CDA) aan de staatssecretaris van Sociale Zaken en Werkgelegenheid, mw. Verstand-Bogaert, en de ministers van Buitenlandse Zaken, voor Ontwikkelingssamenwerking en van Justitie over de positie van vrouwen in Marokko. (Ingezonden 20 april 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11693
</item>
         <item attribuut="Inhoud">Vragen naar aanleiding van berichten over de hervormingsplannen die de positie van vrouwen in Marokko (wat betreft onder andere scholing en personen- en familierecht) beogen te verbeteren.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Marokko Vrouwenemancipatie</item>
         <item attribuut="Vindplaats">Kamervragen met antwoord 1999-2000, nr. 1280, Tweede Kamer</item>
         <item attribuut="Vraagnr_bij_indiening">2990010240</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Bussemaker</persoon>
<persoon partij="PvdA">Arib</persoon>
            <persoon partij="D66">Schimmel</persoon>
            <persoon partij="VVD">Weekers</persoon>
            <persoon partij="GroenLinks">Van Gent</persoon>
            <persoon partij="GroenLinks">Rabbae</persoon>
            <persoon partij="CDA">Visser-van Doorn</persoon>
         </item>
         <item attribuut="Datum_reaktie">2000-05-17</item>
         <item attribuut="Datum_indiening">2000-04-20</item>
         <item attribuut="Document-id">KVR11693</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2865" allpagenumbers="2865 2866" vetnummer="2990010240" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11693" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1280" onderwerp="" indiendatum="2000-04-20">
         <vrager partij="PvdA" oorsprong="parlement">Bussemaker</vrager>
<vrager partij="PvdA" oorsprong="parlement">Arib</vrager>
         <vrager partij="D66" oorsprong="parlement">Schimmel</vrager>
         <vrager partij="VVD" oorsprong="parlement">Weekers</vrager>
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Rabbae</vrager>
         <vrager partij="CDA" oorsprong="parlement">Visser-van Doorn</vrager>
         <vraagt-aan>de staatssecretaris van Sociale Zaken en Werkgelegenheid, mw. Verstand-Bogaert, en de ministers van Buitenlandse Zaken, voor Ontwikkelingssamenwerking en van Justitie</vraagt-aan>
      </vraagdata>
      <antwoorddata antwoorddatum="2000-05-17">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers voor Ontwikkelingssamenwerking en van Justitie en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hebt u kennis genomen van de hervormingsplannen in Marokko waarbij wordt voorgesteld de positie van vrouwen te verbeteren wat betreft scholing en alfabetisering, gezondheidszorg, integratie in de economische ontwikkeling en personen- en familierecht (Moudawana)? </vraag>
      <vraag nummer="2">Deelt u onze opvatting dat de veranderingen, in het bijzonder ten aanzien van het personen- en familierecht, van directe invloed zijn op de positie van Marokkanen in Nederland en in het bijzonder die van Marokkaanse vrouwen? </vraag>
      <vraag nummer="3">Deelt u de mening dat in de huidige (rechts)positie van Marokkaanse vrouwen met de hervormingsplannen aanmerkelijke verbetering komt? In hoeverre komt die in lijn te liggen met de Universele Verklaring van de Rechten van de Mens, alsmede met het VN-Vrouwenverdrag? </vraag>
      <vraag nummer="4">Bent u bereid het belang van deze hervormingen voor de emancipatie van de Marokkaanse vrouwen in Nederland te benadrukken en dit standpunt aan de Marokkaanse regering over te brengen? </vraag>
      <vraag nummer="5">Is in het verleden het personen- en familierecht een belangrijk onderwerp geweest in de bilaterale betrekkingen tussen Marokko en Nederland? Acht u het moment thans opportuun op het belang van verandering in wetgeving te benadrukken? </vraag>
      <vraag nummer="6">Bent u bereid om de wenselijkheid van positieverbeteringen van Marokkaanse vrouwen te betrekken bij internationale onderhandelingen en verdragen met Marokko, al dan niet in EU-verband? </vraag>
      <vraag nummer="7">Wordt in één van de wetswijzigingen voorgesteld de vrouwen de mogelijkheid te bieden zelfstandig een echtscheiding aan te vragen? Bent u het eens met de stelling dat de voorgestelde hervormingen in Marokko een unieke kans bieden om de problemen van duizenden Marokkaanse vrouwen, waarvan velen in Nederland, die niet naar Marokko terug kunnen, op te lossen? </vraag>
      <vraag nummer="8">Bent u bereid Marokko bij invoering van de hervormingsplannen te ondersteunen met projecthulp en/of steun vanuit de EU in het kader van ontwikkelingssamenwerking? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De positie in Nederland van de in ons land wonende Marokkanen wordt door de beoogde veranderingen in het algemeen niet direct beïnvloed. Ook de juridische positie in Nederland van hier wonende Marokkaanse vrouwen verandert erdoor slechts weinig. In veel gevallen hebben zij in Nederland immers de mogelijkheid om de familiezaken en in erfrechtelijke zaken te kiezen voor de toepassing van het Marokkaanse dan wel het Nederlandse recht, of is Nederlands recht als recht van de woonplaats van toepassing. Slechts in een beperkt aantal situaties, zoals de huwelijksleeftijd voor vrouwen en de positie van vrouwen met buitenechtelijke kinderen vindt een wijziging plaats die ook voor in Nederland wonende Marokkaanse vrouwen van belang is. </antwoord>
      <antwoord nummer="3">De voorgestelde hervormingen zijn gericht op een verbetering van de positie van de vrouw in velerlei opzicht: op gelijkheid in alfabetisering, onderwijs en opleiding, op verbetering van de volksgezondheid, op de realisering van een gelijkwaardige economische positie, en op versterking van de juridische, politieke en sociale positie. De plannen verbeteren ook de vooruitzichten voor de implementatie van de in het VN-Vrouwenverdrag gegarandeerde rechten. De door Marokko bij dit Verdrag gemaakte voorbehouden bij de artikelen 2, 9 lid 2, 15 lid 4 en 16 zullen bij realisering van de beoogde hervormingen hun betekenis kunnen verliezen. De Regering tekent daarbij echter aan dat het wenselijk is dat Marokko deze voorbehouden in zal trekken. De voorgestelde verbetering van de positie van Marokkaanse vrouwen zal eveneens leiden tot een verdere realisering van de bepalingen van de Universele Verklaring van de Rechten van de Mens. </antwoord>
      <antwoord nummer="4">Hoewel de discussie over de hervormingsplannen in eerste instantie een interne Marokkaanse aangelegenheid is, wordt in contacten met de Marokkaanse autoriteiten regelmatig op het belang hiervan gewezen. Gedurende het bezoek van de Marokkaanse minister van Justitie aan Nederland begin mei jl. is dit eveneens onderwerp van gesprek geweest. </antwoord>
      <antwoord nummer="5">Sinds 1995 bestaat er een regelmatig contact tussen het Marokkaanse en het Nederlandse ministerie van Justitie over vraagstukken van familierecht, geformaliseerd in een ambtelijke werkgroep. Deze werkgroep komt in beginsel eenmaal per jaar bijeen. In deze werkgroep zijn met name de beide stelsels van huwelijksontbinding veelvuldig aan de orde geweest. Daarbij is geconstateerd, dat die stelsels op hoofdlijnen niet te verenigen zijn, waardoor veel Nederlandse echtscheidingen in Marokko niet erkend worden. Deze niet-erkenning betekent dat de in Nederland gescheiden Marokkaanse vrouw in Marokko als nog gehuwd wordt beschouwd, hetgeen haar zal kunnen weerhouden Marokko te bezoeken. Wijziging van het Marokkaanse scheidingsrecht zou een bijdrage kunnen leveren aan de oplossing van dit erkenningsprobleem. </antwoord>
      <antwoord nummer="6">In het Euro-Mediterraan associatieverdrag met Marokko, dat op 1 maart jl. in werking is getreden, is een artikel (Artikel 70 lid 2) opgenomen over het bevorderen van de rol van vrouwen in het economische en sociale ontwikkelingsproces. Ook in bilaterale contacten wordt de wenselijkheid hiervan opgebracht. </antwoord>
      <antwoord nummer="7">Tot de voorstellen van maatregelen ter versterking van de juridische positie van de vrouw behoort de vervanging van de verstoting door een echtscheidingsprocedure. Of en de mate waarin de positie van in Nederland wonende Marokkaanse vrouwen die in ons land een echtscheiding hebben verkregen door de voorgenomen wijzigingen zal verbeteren, is mede afhankelijk van de wijze waarop het voornemen vorm zal worden gegeven. In het algemeen zal een verruiming van de mogelijkheid voor vrouwen om in Marokko een echtscheiding te vragen de problemen die de niet-erkenning van Nederlandse echtscheidingen meebrengt, kunnen verminderen. </antwoord>
      <antwoord nummer="8">Marokko maakt geen deel uit van de lijst van 17+4 landen waarmee Nederland een structurele bilaterale ontwikkelingsrelatie heeft en komt derhalve niet in aanmerking voor projecthulp. Wel steunt Nederland in EU-verband projecten en activiteiten met een emancipatoire strekking. In het kader van het Barcelona Proces bestaat er ruime aandacht voor de noodzaak van emancipatie van de vrouw. Zo werd onlangs in Brussel de tweede Euro-mediterrane conferentie gehouden over de bevordering van de rol van de vrouw in de economische ontwikkeling. Nederland zal dergelijke activiteiten ook in de toekomst blijven steunen. </antwoord>
      <noten afkomstig="antwoord"/>
   </antwoorden>
</kvr>
