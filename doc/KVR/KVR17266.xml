<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders (VVD) en Tonkens (GroenLinks) aan de minister van Volksgezondheid, Welzijn en Sport over het dreigend verbod op antroposofische geneesmiddelen. (Ingezonden 18 februari 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17266
</item>
         <item attribuut="Inhoud">Vragen over het bericht als zou minister De Geus (VWS) per 1 maart de niet-homeopatische antroposofische geneesmiddelen (een deel van de antroposofische geneesmiddelen) gaan verbieden. Hiermee wordt een met brede steun aangenomen Kamermotie, waarin gevraagd wordt om een overgangsregeling in afwachting van Europese richtlijnen terzake, niet uitgevoerd.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2002-2003, nr. 848, Tweede Kamer</item>
         <item attribuut="Vraagnr_bij_indiening">2020307420</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Wilders</persoon>
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2003-03-03</item>
         <item attribuut="Datum_indiening">2003-02-18</item>
         <item attribuut="Document-id">KVR17266</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1779" allpagenumbers="1779 1780" vetnummer="2020307420" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17266" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="848" onderwerp="" indiendatum="2003-02-18">
         <vrager partij="VVD" oorsprong="parlement">Wilders</vrager>
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-03-3">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat u per 1 maart een deel van de antroposofische geneesmiddelen (namelijk de niet-homeopatische antroposofische geneesmiddelen) gaat verbieden, omdat ze nog niet als regulier geneesmiddel zijn geregistreerd? <voetnoot nummer="1"/>
      </vraag>
      <vraag nummer="2" voetnoot="2">Erkent u dat u hiermee de bijna Kamerbreed aangenomen motie <voetnoot nummer="2"/>om, gezien het feit dat er op dit moment aan Europese richtlijnen wordt gewerkt, een overgangsregeling voor de registratie van antroposofische geneesmiddelen in te stellen naast zich neerlegt? Wat is de reden dat u de motie van de Kamer niet uitvoert door deze overgangregeling niet in te stellen? </vraag>
      <vraag nummer="3" voetnoot="3">Hoe verklaart u in dit licht uw brief <voetnoot nummer="3"/>van 20 december aan de Kamer, waarin u schrijft dat een overgangsregeling voor antroposofische geneesmiddelen niet nodig is omdat de beoogde Europese richtlijn nationale regelgeving mogelijk maakt en dat de Kamer uiterlijk per 1 oktober 2003 over de voortgang wordt geïnformeerd? Bent u het ermee eens dat u met deze opmerking de suggestie heeft gewekt dat antroposofische geneesmiddelen tot die tijd gewoon beschikbaar blijven? </vraag>
      <vraag nummer="4">Is een overgangsregeling niet nodig of niet mogelijk? Indien het laatste het geval is: bent u bereid zich in te spannen om ervoor te zorgen dat antroposofische geneesmiddelen ook na 1 maart beschikbaar blijven? Zo ja, op welke wijze? Zo neen, waarom niet? </vraag>
      <vraag nummer="5">Wilt u, gelet op het tijdstip 1 maart, deze vragen binnen één week beantwoorden? </vraag>
      <noten afkomstig="vraag">
         <noot nummer="1" datum="2003-02-14" bron="Trouw">Trouw, 14 februari 2003</noot>
         <noot nummer="2" documenttype="Kamerstuk" kamerstuk-id="28 600 XVI" documentnummer="67">Kamerstuk 28 600 XVI, nr. 67</noot>
         <noot nummer="3" documenttype="Kamerstuk" kamerstuk-id="28 600 XVI" documentnummer="96">Kamerstuk 28 600 XVI, nr. 96</noot>
      </noten>
   </vragen>
   <antwoorden aantal="5">
      <antwoord nummer="1">Dit bericht klopt slechts gedeeltelijk. Het grootste deel van de antroposofische middelen kan worden geregistreerd als homeopathisch geneesmiddel. Daarnaast kan nog een ander deel van de antroposofische producten onder de werkingssfeer van de Warenwet op de markt worden gebracht. Dit komt overeen met de huidige situatie voor alle andere kruidenmiddelen. Medische claims zijn onder het warenwetregime niet toegestaan. Sommige kruiden zijn ook onder het regime van de Warenwet niet toegestaan omdat zij giftig of anderszins schadelijk zijn. Een aantal antroposofische middelen moet, gezien de (niet-homeopathische) samenstelling, aard en zwaarte van de medische claim (bijvoorbeeld ter behandeling van kanker) of toedieningsvorm (injectievloeistof) worden aangemerkt als regulier geneesmiddel. Dit betekent dat zij registratieplichtig zijn. Registratie houdt in toelating door het College ter beoordeling van geneesmiddelen, nadat het product is beoordeeld op werkzaamheid, veiligheid en kwaliteit. De beoordeling van het College kan ook leiden tot een afwijzing, en dan volgt geen registratie. De toetsing door het College biedt een belangrijke waarborg ten aanzien van de werkzaamheid en veiligheid van geneesmiddelen die in Nederland in de handel worden gebracht. De registratieplicht vloeit voort uit Europees recht, dat is geïmplementeerd in de Wet op de Geneesmiddelenvoorziening (WOG). Het is op grond van artikel 3, vierde lid, van de WOG verboden ongeregistreerde geneesmiddelen te bereiden, te verkopen of af te leveren. Het is dus niet zo dat de regering deze groep antroposofica heeft verboden. Het verbod vloeit voort uit de wet. De Inspectie voor de volksgezondheid (IGZ) is verantwoordelijk voor het toezicht op naleving van de wet. De IGZ treedt aan de hand van een zorgvuldig vastgesteld handhavingsplan op. Aan de antroposofische fabrikanten is door de IGZ meegedeeld dat het toezicht op de naleving van de registratieplicht per 1 maart 2003 geëffectueerd zal worden. De antroposofische geneesmiddelenindustrie voorziet deze producten zélf van een zodanige medische claim of toedieningsvorm dat zij onder de reguliere geneesmiddelenregels vallen. Dit brengt mee dat zij, uit oogpunt van volksgezondheid, geregistreerd dienen te worden voordat zij in de handel mogen worden gebracht. Nu de registratieplicht voor alle categorieën geneesmiddelen door de IGZ wordt gehandhaafd, is het niet mogelijk alleen deze middelen toe te staan tegen wet- en regelgeving in. Hiermee zou de overheid haar geloofwaardigheid verliezen, ook richting de allopathische en homeopathische farmaceutische industrie, die wél aan de registratie-eisen moeten voldoen en geconfronteerd worden met de IGZ. De registratie-eisen leiden ertoe dat de ontwikkeling van geneesmiddelen een kostbare aangelegenheid is. Het niet stellen van deze eisen aan antroposofische fabrikanten zou dezen bovendien op een oneerlijk concurrentievoordeel zetten ten opzichte van de reguliere industrie. </antwoord>
      <antwoord nummer="2">Het is dus juridisch niet mogelijk dat Nederland thans een overgangsregeling treft; zo’n regeling zou in strijd zijn met het Europees recht, en daardoor geen rechtskracht hebben. Het Europees recht (dat Nederland gehouden is te implementeren) schrijft juist voor dat de categorie producten waar het hier om gaat op de reguliere wijze, vooraf moet worden getoetst op werkzaamheid, veiligheid en kwaliteit en moet worden geregistreerd. Nederland en de overige lidstaten hebben hier juridisch geen speelruimte. </antwoord>
      <antwoord nummer="3" voetnoot="1 2 2">In de brief van 20 december is aangegeven dat ik verwacht de Tweede Kamer voor 1 oktober 2003 te kunnen informeren over de voortgang van (het amendement inzake) de ontwerp EU-richtlijn inzake traditionele kruiden. De Europese Commissie heeft het bewuste amendement inmiddels onacceptabel verklaard. Het betreft hier een procedure op de voet van het EG-verdrag waarbij het Europees Parlement en de Raad overeenstemming moeten hebben alvorens de richtlijn kan worden vastgesteld. Uiteraard zal ik de Tweede Kamer over dit punt informeren. Hiermee wordt mijns inziens niet de suggestie gewekt dat de bewuste categorie antroposofica tot 1 oktober 2003 zal worden gedoogd. Ook per 1 oktober a.s. zal immers om genoemde juridische redenen geen overgangsregeling getroffen kunnen worden. Indien de indruk is ontstaan dat tot 1 oktober een gedoogregime zou gelden betreur ik dat. In mijn brief van 20 december 2002 verwijs ik echter ook naar mijn brief van 5 december 2002 aan de Voorzitter van de Tweede Kamer <voetnoot nummer="1"/>, waarin ik heb uiteengezet waarom ik genoemde motie heb ontraden. In die brief heb ik voorts aangegeven het zeer in het belang van de volksgezondheid te achten dat de werking, veiligheid en kwaliteit van de desbetreffende antroposofica door de fabrikanten worden voorzien van een wetenschappelijke onderbouwing welke door het College ter beoordeling van geneesmiddelen kan worden vastgesteld. Op 31 januari 2003 heb ik een brief gezonden aan de Federatie Antroposofische Gezondheidszorg (FAG). Een afschrift daarvan is gezonden aan de Tweede Kamer <voetnoot nummer="2"/>. Ik heb de FAG toen bericht dat ik geen mogelijkheden zag voor een overgangsregeling, en dat er geen rechtvaardiging is voor het gedogen van geneesmiddelen die niet aan de regels voldoen. Ik voeg deze brief van 31 januari 2003 als bijlage bij deze antwoorden <voetnoot nummer="2"/>. </antwoord>
      <antwoord nummer="4">Een overgangsregeling is op juridische gronden niet mogelijk omdat daarmee van de Europese regels wordt afgeweken (zie hiervoor het antwoord op vraag 2). Op de voet van het Besluit homeopathische farmaceutische producten en op de voet van de Warenwet kan een groot deel van de antroposofica verkrijgbaar blijven. Daar waar de antroposofische industrie door medische claims of toedieningsvorm van hun producten het reguliere geneesmiddelenregime van toepassing doet zijn, zie ik geen mogelijkheden de eisen die aan dat regime verbonden zijn terzijde te stellen. Op 28 maart 2003 dient een kort geding tegen de Staat met als inzet het handhavingsbeleid. Ik acht het redelijk dat de IGZ de uitspraak in kort geding afwacht alvorens maatregelen te treffen; ik meen hiermee tegemoet te komen aan de strekking van deze vraag en vraag 5. </antwoord>
      <antwoord nummer="5">Ja. </antwoord>
      <noten afkomstig="antwoord">
         <noot nummer="1">28 600 XVI, nr. 87</noot>
         <noot nummer="2">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
