<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretaris van Justitie en de minister voor Grote Steden- en Integratiebeleid over verplicht meewerken aan de vestiging van asielzoekerscentra. (Ingezonden 1 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13430
</item>
         <item attribuut="Inhoud">Vragen over de opvattingen van de directeur van het COA, die wil dat in alle gemeenten een of meer asielzoekerscentra komen, dat gemeenten eventueel verplicht worden mee te werken aan de vestiging van deze centra en dat alle asielzoekers zo snel mogelijk Nederlands leren.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2000-2001, nr. 968, Tweede Kamer</item>
         <item attribuut="Vraagnr_bij_indiening">2000107360</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2001-03-30</item>
         <item attribuut="Datum_indiening">2001-03-01</item>
         <item attribuut="Document-id">KVR13430</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2013" allpagenumbers="2013 2014" vetnummer="2000107360" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13430" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="968" onderwerp="" indiendatum="2001-03-1">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretaris van Justitie en de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-03-30">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van het bericht, dat de directeur van het COA wil dat in alle gemeenten een of meer asielzoekerscentra komen, gemeenten eventueel verplicht worden mee te werken aan de vestiging van deze centra en dat alle asielzoekers zo snel mogelijk Nederlands leren? </vraag>
      <vraag nummer="2">Deelt u deze opvattingen? Zo ja, waarom? </vraag>
      <vraag nummer="3">Lijkt het u niet beter dat discutabele opvattingen als deze niet door een ambtenaar maar door de verantwoordelijke bewindspersoon naar voren worden gebracht? Was u van tevoren op de hoogte? </vraag>
      <vraag nummer="4">Bent u bezig met de voorbereiding van een wetsvoorstel om gemeenten te verplichten mee te werken aan de vestiging van asielzoekerscentra? </vraag>
      <vraag nummer="5">Is het waar dat 500 000 personen met een verblijfsvergunning in ons land niet of onvoldoende Nederlands spreken en dat een van de oorzaken daarvan is dat er te weinig (taal-)opleidingscapaciteit is? </vraag>
      <vraag nummer="6">Kunt u bevestigen dat de IND meer dan 80% van de asielaanvragen afwijst? </vraag>
      <vraag nummer="7">Vindt u dat het beter is de schaarse opleidingscapaciteit in te zetten voor mensen met een verblijfsvergunning in plaats van voor mensen die in de regel een verblijfsvergunning wordt geweigerd? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1 en 2">Het bestuur van het COA, bij monde van de algemeen directeur, is van mening dat er een morele verplichting ligt op alle gemeenten om mee te werken aan de vestiging van een opvangcentrum. Het COA is echter geen voorstander van een wettelijke verplichting tot vestiging van centra. Het COA realiseert momenteel opvang (in OC, AZC en COW) in 225 gemeenten, waarvan in 84 gemeenten door middel van een AVO-locatie. Dit betekent dat in meer dan 250 gemeenten geen opvangcentrum is gevestigd. Gelet op aanhoudende behoefte aan opvangcapaciteit ben ik met het bestuur van het COA van mening dat een dringend beroep gedaan moet worden op gemeenten die nog geen centrum hebben om medewerking te verlenen aan de realisatie van een opvangvoorziening. De opvatting dat alle asielzoekers zo spoedig mogelijk na aankomst de Nederlandse taal dienen te beheersen, deel ik eveneens. Dit draagt er toe bij dat zij zich in hun eerste fase kunnen redden. Uiteraard zullen deze lessen, conform het vigerende beleid, na de eerste negatieve beschikking worden beëindigd, aangezien vanaf dat moment voorbereidingen moeten worden getroffen voor de eventuele terugkeer. </antwoord>
      <antwoord nummer="3">Ik was van tevoren op de hoogte van de opvattingen van de algemeen directeur van het COA, die in het licht van de actuele behoefte aan extra opvangplaatsen voor asielzoekers moeten worden beoordeeld. Ik ben van mening dat het COA, vanuit zijn wettelijke verantwoordelijkheid in de gelegenheid moet zijn om een beroep te doen op gemeenten om medewerking te verlenen aan de opvang van asielzoekers. </antwoord>
      <antwoord nummer="4">Neen. </antwoord>
      <antwoord nummer="5">Deze vraag verwijst hoogstwaarschijnlijk naar het onlangs gepubliceerde rapport van het Sociaal Cultureel Planbureau over de omvang van de groep oudkomers in Nederland. Het betreffende rapport, «oudkomers in beeld» is op 22 februari 2001 naar de Kamer gestuurd (2000–2001, 27 083, nummer 16). Bij deze oudkomers gaat het om migranten (ongeacht of ze een verblijfsvergunning of een Nederlands paspoort hebben) uit minderheidsgroeperingen die zich vóór de inwerkingtreding van de Wet Inburgering Nieuwkomers (WIN) in Nederland gevestigd hebben. Van deze immigranten beheersen 464 000 personen die tot de zogenaamde prioritaire doelgroepen werkzoekenden of opvoeders behoren, de Nederlandse taal slecht. Een verband tussen te lage opleidingscapaciteit en de omvang van de totale groep oudkomers valt nauwelijks aan te tonen. In het voorjaar van 2000 bestond de totale wachtlijst voor taalcursussen uit ruim 10 000 personen. Met andere woorden, voor 10 000 oudkomers was er geen directe opleidingscapaciteit beschikbaar. Het kabinet heeft destijds toegezegd dat de personen die op dat moment op de wachtlijst stonden, vóór 1 mei 2001 een taalcursus aangeboden zullen krijgen. Mede door het inzetten van de Taskforce Inburgering is, volgens de laatste meting van 1 december 2000, 66% van deze wachtlijst opgelost. Op basis van de nu bekende gegevens en ervaringen zal het kabinet een notitie oudkomersbeleid opstellen met een beschrijving van noodzakelijk aanvullend beleid. Deze notitie zal naar verwachting eind mei aan de Kamer worden aangeboden. </antwoord>
      <antwoord nummer="6">Uit het geautomatiseerde systeem van de IND blijkt het volgende. Over het jaar 2000 was in 81% van de geregistreerde procedures de beslissing in eerste aanleg negatief (afwijzingen: 73% en VVTV-intrekkingen: 8%). In 12% van de geregistreerde procedures was de beslissing in eerste aanleg positief (A-status: 2%, VTV: 5% en VVTV: 5%). De resterende 7% valt onder de categorie overig (vervallen, intrekking van de asielaanvraag, overlijden van de asielzoeker etc). In 2000 was in bezwaar 13% van de beslissingen positief en 65% was negatief. De overige 23% valt onder de categorie overig. Het is mogelijk dat een asielzoeker onder meerdere categorieën valt (bijvoorbeeld afwijzing in eerste aanleg gevolgd door een toewijzing in bezwaar). In deze cijfers is geen onderscheid gemaakt naar het jaar waarin de asielaanvraag is ingediend. </antwoord>
      <antwoord nummer="7">Sinds de invoering van het nieuwe terugkeerbeleid is het zo dat niet leerplichtige asielzoekers na een negatieve beschikking in eerste aanleg niet meer in aanmerking komen voor Nederlandse taalles. De Nederlandse taallessen voor asielzoekers ten aanzien van wie nog geen beslissing is genomen in eerste aanleg worden door het COA intern georganiseerd. De Nederlandse taallessen ten behoeve van verblijfsgerechtigden worden in de regel georganiseerd door de ROC’s. Van een verdringing, als het gaat om Nederlandse taallessen, van verblijfsgerechtigden door asielzoekers in procedure is dan ook geen sprake. </antwoord>
      <noten afkomstig="antwoord"/>
   </antwoorden>
</kvr>
