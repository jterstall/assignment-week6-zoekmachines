<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer-Mudde (SP) aan de minister van Onderwijs, Cultuur en Wetenschappen over onderwijshuisvesting voor speciaal onderwijs. (Ingezonden 1 mei 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17833
</item>
         <item attribuut="Inhoud">Vragen over de verschillende bekostiging van hoofd- en nevenvestigingen van scholen voor speciaal onderwijs.</item>
         <item attribuut="Rubriek">Speciaal onderwijs (Bekostiging speciaal onderwijs)</item>
         <item attribuut="Trefwoorden">Bekostiging speciaal onderwijs</item>
         <item attribuut="Vindplaats">Kamervragen met antwoord 2002-2003, nr. 1330, Tweede Kamer</item>
         <item attribuut="Vraagnr_bij_indiening">2020311020</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer-Mudde</persoon>
         </item>
         <item attribuut="Datum_reaktie">2003-05-26</item>
         <item attribuut="Datum_indiening">2003-05-01</item>
         <item attribuut="Document-id">KVR17833</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2773" allpagenumbers="2773 2774 2775 2776" vetnummer="2020311020" code="0203tkkvr1330" lopendefooter="Tweede Kamer, vergaderjaar 2002–2003, Aanhangsel" filenaam="KVR17833" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1330" onderwerp="" indiendatum="2003-05-1">
         <vrager partij="SP" oorsprong="parlement">Vergeer-Mudde</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-05-26">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="19">
      <vraag nummer="1">Op grond waarvan heeft de hoofdvestiging van een VSO/Zmok-school recht op rijksmiddelen? Op grond waarvan heeft de nevenvestiging van een VSO/Zmok-school recht op rijksmiddelen? Kunt u toelichten waarom en waarin de bekostiging verschilt? </vraag>
      <vraag nummer="2">Op grond waarvan heeft de hoofdvestiging van een VSO/Zmok-school recht op bekostiging vanuit de gemeente? Op grond waarvan heeft de nevenvestiging van een VSO/Zmok-school recht op bekostiging vanuit de gemeente? Kunt u toelichten waarom en waarin de bekostiging verschilt? </vraag>
      <vraag nummer="3">Welke instanties zijn verantwoordelijk voor de planning van de vestiging van een VSO/Zmok-school? Welke instanties worden betrokken bij de vestiging van een VSO/Zmok-school? </vraag>
      <vraag nummer="4">Is er aanleiding, gezien de afwijkende positie van het speciaal onderwijs, om de REC’s verantwoordelijk te maken voor de huisvesting van speciale scholen? Kunt u dit toelichten? </vraag>
      <vraag nummer="5" voetnoot="1">Geldt de nieuwe VSO/Zmok-vestiging van de Leo Kannerschool in Leiderdorp als een nevenvestiging? <voetnoot nummer="1"/>
      </vraag>
      <vraag nummer="6">Is het juist dat alleen de gemeente Leiderdorp middelen ontvangt voor de huisvesting van de nieuwe vestiging van de Leo Kannerschool via het gemeentefonds en andere betrokken gemeenten niet? </vraag>
      <vraag nummer="7">Wat voor middelen voor materiële instandhouding (leerling- en groepsafhankelijk) ontvangt de Leo Kannerschool voor de vestiging in Leiderdorp? </vraag>
      <vraag nummer="8">Heeft de Leo Kannerschool recht op middelen voor een locatiemanager en een conciërge voor de hoofdvestiging en tevens voor de nevenvestiging in Leiderdorp? Indien de nevenvestiging daar geen recht op heeft, door wie worden de kosten voor dit personeel dan gedragen? </vraag>
      <vraag nummer="9">Kunt u de aard en de hoogte van de kosten die de gemeenten in de Leidse regio maken specificeren? Vindt u het aanvaardbaar dat de gemeenten zelf voor deze kosten opdraaien? </vraag>
      <vraag nummer="10">Hoe hoog is de uitkering uit het gemeentefonds per leerling met een zware handicap, inclusief het accres? Hoe hoog is de uitkering uit het gemeentefonds wanneer een gemeente een streekfunctie heeft? </vraag>
      <vraag nummer="11" voetnoot="2">Kunt u aan de hand van een berekening, waarin de kosten voor verzekeringen, OZB en gymnastiekvoorziening zijn meegenomen, aantonen dat het bedrag per leerling voldoende is, rekening houdend met het vereiste aantal m <voetnoot nummer="2"/>, de groepsgrootte, het aantal klokuren voor gymnastiek, en eventuele andere relevante factoren? </vraag>
      <vraag nummer="12">Vindt u dat kosten die schoolbesturen nu zelf geacht worden te maken, zoals de kosten voor een invalidentoilet en het aanpassen van deurkozijnen, uit het gemeentefonds betaald moeten worden, omdat het gerekend kan worden tot noodzakelijke voorzieningen? </vraag>
      <vraag nummer="13">Waarom wordt de gemeente waarin de leerlingen naar school gaan niet bij de procedure betrokken als een schoolbestuur op basis van een spreidingsplan een verzoek indient om bij een bepaalde gemeente een nevenvestiging te starten (het kan hierbij gaan om een voorziening voor leerlingen die al ergens anders naar school gaan)? Vindt u dit juist, aangezien deze gemeente minder inkomsten heeft, maar wel een leegstaand gebouw heeft, waarvoor de kapitaalslasten moeten worden betaald? </vraag>
      <vraag nummer="14">Bent u bereid een visie te ontwikkelen op de vormgeving, inrichting en bekostiging van nevenvestigingen teneinde de nevenvestiging als een volwaardige voorziening te laten functioneren? Welke afspraken zijn hierover gemaakt met gemeenten? Ontvangen gemeenten hiervoor voldoende middelen? </vraag>
      <vraag nummer="15">a. Kunt u een overzicht geven van het aantal VSO/Zmok-scholen sinds 1991/1992 en hun locaties? Kunt u daarbij aangeven of het om een hoofd- of een nevenvestigingslocatie gaat? Kunt u dit uitsplitsen naar jaartal? b. Kunt u een overzicht geven van het aantal leerlingen op wachtlijsten per school en per regio voor VSO/Zmok-scholen sinds 1991/1992? Kunt u dit uitsplitsen naar jaartal? </vraag>
      <vraag nummer="16">Hoeveel leerlingen die op een wachtlijst voor VSO/Zmok staan, zitten thuis, gaan naar het praktijkonderwijs, het VMBO of naar andere vormen van VO? Wat zijn de oorzaken van deze ongewenste situatie? </vraag>
      <vraag nummer="17">Hoeveel leerlingen staan op een VSO/Zmok-school ingeschreven, maar zitten toch thuis? Wat zijn hiervan de oorzaken? Ontvangen de scholen en gemeenten voor deze thuiszittende leerlingen bekostiging? </vraag>
      <vraag nummer="18">Ontvangen schoolbesturen en gemeenten extra middelen om de wachtlijsten in het speciaal onderwijs weg te kunnen werken? Kunt u dit toelichten? </vraag>
      <vraag nummer="19">Welke gevolgen heeft de versnippering van onderwijsvoorzieningen, waardoor hetzelfde aantal leerlingen naar meer locaties worden vervoerd, voor het leerlingenvervoer? Worden gemeenten gecompenseerd voor de meerkosten? </vraag>
      <noten afkomstig="vraag">
         <noot nummer="1" datum="2003-04-7" bron="Leidsch Dagblad">Leidsch Dagblad, 7 april 2003</noot>
      </noten>
   </vragen>
   <antwoorden aantal="17">
      <antwoord nummer="1">Als gevolg van de invoering van de wettelijke regeling leerlinggebonden financiering per 1 augustus 2003 ontstaat voor scholen voor (voortgezet) speciaal onderwijs de mogelijkheid om een nevenvestiging in te richten in een andere gemeente. De nevenvestiging maakt wat betreft de bekostiging voor personeel en materiaal integraal deel uit van de school. De bekostiging van de school voor personeel en materieel is geregeld in de Wet op de Expertisecentra (WEC) en het daarop gebaseerde Formatiebesluit WEC en het Bekostigingsbesluit WEC. Er worden geen extra middelen voor de instandhouding van de nevenvestiging aan de school toegekend. Ook voor de huisvestiging worden geen extra middelen toegekend ten behoeve van een nevenvestiging. Wel worden de huisvestigingsmiddelen op basis van het aantal leerlingen dat onderwijs volgt in de nevenvestiging, rechtstreeks uit het Gemeentefonds toegekend aan de gemeente waarin de nevenvestiging staat. </antwoord>
      <antwoord nummer="2">Een school voor (voortgezet) speciaal onderwijs heeft recht op bekostiging vanuit de gemeente voor de huisvesting. De zorgplicht van de gemeente voor de (v)so-scholen op haar grondgebied ligt vast in de artikelen 89 tot en met 110 van de WEC. Op grond van het gewijzigde tweede lid van artikel 89 is de gemeente op wier grondgebied de nevenvestiging is gelegen, verantwoordelijk voor de huisvesting van de nevenvestiging. De middelen die de gemeente ontvangt uit het Gemeentefonds in verband met de huisvesting van scholen, worden bepaald door het aantal leerlingen dat de school danwel de nevenvestiging bezoekt. Er is geen verschil in toekenningsbedragen tussen hoofd- en nevenvestiging. </antwoord>
      <antwoord nummer="3">De stichting van nieuwe scholen voor (voortgezet) speciaal onderwijs is geregeld in de artikelen 75 tot en met 88 van de WEC. Provinciale Staten stellen het plan van nieuwe scholen vast. Het plan behoeft de goedkeuring van de Minister. Bij de procedure zijn betrokken het schoolbestuur, de gemeente, de provincie en het ministerie. Stichting van nieuwe scholen is echter niet mogelijk op grond van artikel 75 van de WEC. Dit artikel stelt de planprocedure voor stichting van nieuwe scholen buiten werking. </antwoord>
      <antwoord nummer="4">De positie van scholen voor (voortgezet) speciaal) onderwijs wijkt inderdaad af van die van gewone basisscholen. In de middelenverdeling vanuit het Gemeentefonds wordt specifiek rekening gehouden met gemeenten waar (v)so-scholen gevestigd zijn. Om hen beter in staat te stellen hun zorgplicht voor de huisvesting van deze scholen waar te maken, worden aparte parameters gehanteerd. Uit de evaluatie van de decentralisatie van de huisvesting naar de gemeenten is gebleken dat gemeenten voldoende in staat mogen worden geacht om de verantwoordelijkheid voor de huisvesting te realiseren. Tegen deze achtergrond is er geen aanleiding om de REC’s verantwoordelijk te maken voor de huisvesting. </antwoord>
      <antwoord nummer="5">De procedure voor de vestiging van een nevenvestiging is geregeld in de nieuwe artikelen 76a en 76b van de WEC. Inrichting van een nevenvestiging behoeft de goedkeuring van de Minister. Op grond van artikel XI van de wettelijke regeling leerlinggebonden financiering kunnen REC’s tot 1 juni a.s. verzoeken tot inrichting van een nevenvestiging indienen bij het ministerie. Goedgekeurde nevenvestigingen kunnen dan met ingang van het komende schooljaar van start gaan. Ervan uitgaande dat het REC de vestiging in Leiderdorp in haar plan opneemt en dat het plan goedgekeurd kan worden, kan deze vestiging vanaf 1 augustus a.s. als nevenvestiging gelden. </antwoord>
      <antwoord nummer="6">Ja. </antwoord>
      <antwoord nummer="7">De leerlingen in de nevenvestigingen tellen voor de materiële bekostiging mee binnen de Leo Kannerschool. De omvang van deze middelen is afhankelijk van het aantal leerlingen. Voor een nevenvestiging wordt in aanvulling hierop geen extra materiële bekostiging toegekend. </antwoord>
      <antwoord nummer="8">De formatie voor directie en conciërge wordt voor de (v)so-school als geheel bepaald, inclusief het aantal leerlingen in de nevenvestiging. Voor een nevenvestiging wordt in aanvulling hierop geen extra formatie toegekend. De (v)so-school draagt de kosten voor hoofd- en nevenvestiging. </antwoord>
      <antwoord nummer="9">Ik heb geen inzicht in de kosten die de gemeenten in de Leidse regio maken. De Wet regelt dat gemeenten de kosten voor huisvesting van de scholen dragen. </antwoord>
      <antwoord nummer="10">Het gemeentefonds wordt verdeeld aan de hand van een aantal maatstaven. Eén van deze maatstaven is de zogenaamde leerlingmaatstaf. De leerlingen VO en V(S)O worden geteld bij de scholen die op het grondgebied van de gemeente zijn gevestigd. Het aantal leerlingen is bepalend voor de berekening van de algemene uitkering. Per soort leerling is een correctiefactor vastgesteld. Leerlingen die staan ingeschreven bij een V(S)O-ZMOK-school vallen onder de categorie die een uitkering 3,46 maal de leerlingmaatstaf. Zowel het bedrag voor de leerlingmaatstaf als het gewicht van de wegingsfactoren kan jaarlijks worden bijgesteld. De gemeentefonds beheerders maken hiervan melding in de circulaire gemeentefonds (laatstelijk 14 maart 2003, FO2003/58180). Excessieve leerlingenaantallen (ten opzichte van het aantal inwoners van de gemeente) levert een extra uitkering uit het gemeentefonds op. Hiermee wordt recht gedaan aan die gemeenten die een streek- of een regiofunctie vervullen. </antwoord>
      <antwoord nummer="11">In 1996 is de verantwoordelijkheid voor de huisvesting gedecentraliseerd van het Rijk naar de gemeenten. Gemeenten ontvangen ten behoeve van deze taak een normatieve vergoeding vanuit het Gemeentefonds. Deze vergoeding is gebaseerd op bedragen per leerling. Het betreft hier gemiddelde bedragen. Gemeenten zullen binnen het totale gemeentelijke middelenkader in een meerjarig perspectief de zorgplicht voor de onderwijshuisvesting moeten realiseren. In het kader van de evaluatie van decentralisatie huisvesting is o.a. nagegaan in hoeverre de middelenomvang en middelenverdeling vanuit het Gemeentefonds toereikend is. Deze landelijke evaluatie heeft geleid tot enkele aanpassingen in de verdeelmaatstaven van het Gemeentefonds. (Zie het rapport «Lokaal verdeeld» , brief van de minister van BZK van 12 februari 2001, nr. FO 2001/U55595, mede namens de staatssecretaris van OCenW en de staatssecretaris van Financiën). Verder zijn de afgelopen jaren de middelen voor huisvesting in het Gemeentefonds verhoogd enerzijds door toevoeging van extra middelen vanuit de totale Rijksbegroting, anderzijds door specifieke toedeling van de zogenaamde accresmiddelen voor huisvesting. (Ik verwijs u naar Kamerstuk 28 000 VIII, nr. 136.) In deze systematiek past het niet dat het Rijk aan de hand van een berekening voor een individuele schoolsituatie aantoont dat de gemiddelde bedragen voldoende zijn voor de huisvestingskosten. De huisvestingskosten in een individueel geval worden immers bepaald door allerlei omstandigheden. Zo maakt het veel uit of er sprake is van nieuwbouw, danwel huisvesting in een bestaand gebouw. De ouderdom en staat van onderhoud van een bestaand gebouw bepalen mede de huisvestingskosten in een concrete situatie. </antwoord>
      <antwoord nummer="12">Artikel 90 zegt inderdaad dat aanbrengen invalidentoilet en toegankelijk maken in gebouw voor gehandicapten niet onder de aanpassingen, en dus voorzieningen in de huisvesting, valt. In de vergoeding voor materiële exploitatie, die schoolbesturen ontvangen, is een component opgenomen om noodzakelijke voorzieningen, zoals het aanbrengen van een invalidentoilet en de verbreding van de kozijnen, te bekostigen. </antwoord>
      <antwoord nummer="13">Bij de totstandkoming van een nevenvestiging kan er sprake zijn van overplaatsing van zittende leerlingen naar de nevenvestiging. Dit hoeft niet het geval te zijn. Veelal zal een nevenvestiging tot stand gebracht worden in een situatie waarin het totale leerlingenaantal van de school groeit. Inrichting van de nevenvestiging leidt dan niet tot leegstand in de al bestaande vestiging van de school. In de regel zal niet bekend zijn welke nieuwe leerlingen de nevenvestiging zullen gaan bezoeken en dus ook niet uit welke gemeenten zij afkomstig zijn. Om te komen tot een beheersbare besluitvormingsprocedure is ervoor gekozen om alleen de gemeente waar de nevenvestiging voorzien is, een rol te geven in de procedure. </antwoord>
      <antwoord nummer="14">Bij de behandeling van het wetsvoorstel in de Tweede en Eerste Kamer is de bekostiging van nevenvestigingen expliciet aan de orde geweest. Bij de bespreking in de Tweede Kamer is de inzet van de extra middelen ten behoeve van de invoering van LGF aan de orde geweest. Daarbij is prioriteit gegeven aan de inzet van de beschikbare extra middelen voor versterking van de rugzakfinanciering, voor betere toerusting van (v)so-scholen die leerlingen met gedragsproblemen opvangen, voor bekostiging van de nieuwe REC-taken en voor de indicatiestelling. Er waren toen en er zijn ook nu geen middelen beschikbaar om de bekostiging van nevenvestigingen te verbeteren. 15a Het aantal vso-zmok-scholen is sinds 1991/1992 constant en bedraagt 51. De huidige wetgeving kent geen hoofd-en nevenvestigingen. Wel wordt door een aantal zmok-scholen onderwijs gegeven binnen een elders gelegen (justitiële) jeugdinrichting in de vorm van lesplaatsen. 15b Er bestaat geen registratie van het aantal leerlingen op wachtlijsten per school. Wel inventariseert de inspectie al een aantal jaren in januari het aantal leerlingen dat op wachtlijsten voor (v)so-scholen staat en thuiszit. Binnenkort zal ik de rapportage van de inspectie over de situatie per januari 2003 naar de Kamer sturen met daarbij mijn beleidsstandpunt. Daarbij zal ik ook ingaan op het rapport van het LCOJ over thuiszitters dat ik met brief PO/LGF/03/13379 op 2 april 2003 aan de Kamer heb gestuurd. </antwoord>
      <antwoord nummer="16 en 17">De informatie die beschikbaar is over leerlingen op wachtlijsten en leerlingen die thuiszitten is te vinden in de hiervoor genoemde rapporten van het LCOJ en de inspectie. In de beleidsreactie zal ik uitvoerig ingaan op deze problematiek en de wijze waarop deze opgelost kan worden. </antwoord>
      <antwoord nummer="18">Er is geen regeling op grond waarvan schoolbesturen en gemeenten extra middelen ontvangen om wachtlijsten in het (v)so weg te werken. Voor een toelichting verwijs ik naar de genoemde beleidsreactie. </antwoord>
      <antwoord nummer="19">Betere regionale spreiding van onderwijsvoorzieningen leidt tot een betere bereikbaarheid hiervan. Van meerkosten is dan geen sprake, eerder zullen de vervoerskosten verminderen. Er is dan ook geen reden om gemeenten te compenseren voor meerkosten. </antwoord>
      <noten afkomstig="antwoord"/>
   </antwoorden>
</kvr>
