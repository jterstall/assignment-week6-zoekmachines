<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de staatssecretaris van Justitie en de ministers voor Wonen, Wijken en Integratie en van Economische Zaken over de toename van immigratie naar Nederland. (Ingezonden 18 april 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28320
</item>
         <item attribuut="Inhoud">Vragen naar aanleiding van een bericht op de website van De Volkskrant, www.volkskrant.nl over de toename van immigratie naar Nederland in 2006. Vragensteller is van mening dat het onverantwoord is dat meer dan 100.000 mensen zich hebben kunnen vestigen in ons, toch al overvolle en dichtbevolkte, land en vreest o.a. voor toename van integratieproblemen. Hij verzoekt de beide bewindslieden daarom om een immigratiestop van ten minste vijf jaar af te kondigen.</item>
         <item attribuut="Rubriek">Welzijn (Immigratie)</item>
         <item attribuut="Trefwoorden">Immigratie</item>
         <item attribuut="Vindplaats">Kamervragen met antwoord 2006-2007, nr. 1727, Tweede Kamer</item>
         <item attribuut="Vraagnr_bij_indiening">2060712680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-06-05</item>
         <item attribuut="Datum_indiening">2007-04-18</item>
         <item attribuut="Document-id">KVR28320</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3657" allpagenumbers="3657 3658" vetnummer="2060712680" code="0607tkkvr1727" lopendefooter="Tweede Kamer, vergaderjaar 2006–2007, Aanhangsel" filenaam="KVR28320" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1727" onderwerp="" indiendatum="2007-04-18">
         <vrager partij="PVV" oorsprong="parlement">Fritsma</vrager>
         <vraagt-aan>de staatssecretaris van Justitie en de ministers voor Wonen, Wijken en Integratie en van Economische Zaken</vraagt-aan>
      </vraagdata>
      <antwoorddata antwoorddatum="2007-06-5">
         <antwoorder functie="Staatssecretaris" ministerie="Justitie">Albayrak</antwoorder>
         <mede-antwoorder>de ministers voor Wonen, Wijken en Integratie en van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Immigratie in 2006 toegenomen»? <voetnoot nummer="1"/>
      </vraag>
      <vraag nummer="2">Deelt u de mening dat het onverantwoord is dat zich vorig jaar meer dan 100.000 mensen hebben kunnen vestigen in ons kleine en dichtbevolkte land, waar al een zeer grote druk is op zaken als huisvesting, gezondheidszorg en onderwijs? Zo neen, waarom niet? </vraag>
      <vraag nummer="3">Deelt u voorts de mening dat de toename van de immigratie de toch al enorme integratieproblemen zoals criminaliteit, overlast en uitkeringsafhankelijkheid, verder versterkt? Zo neen, waarom niet? </vraag>
      <vraag nummer="4">Wat zijn de economische gevolgen van de instroom van de vele (veelal kansarme) niet-westerse allochtonen, terwijl er ook emigratierecords worden gebroken omdat vele goed opgeleide autochtonen juist uit Nederland vertrekken? </vraag>
      <vraag nummer="5">Bent u bereid om het tij van de massa-immigratie te keren en er zorg voor te dragen dat alle immigratie gerelateerde problemen niet verder escaleren door een immigratiestop van tenminste vijf jaar af te kondigen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-04-16" bron="www.volkskrant.nl">www.volkskrant.nl, 16 april 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Neen. Uit de gegevens van het Centraal Bureau voor Statistiek <voetnoot nummer="1"/>blijkt ook dat meer dan 100.000 burgers in 2006 zijn geëmigreerd. Bovendien zijn ruim 25.000 van de 101.150 immigranten die zich in 2006 in Nederland hebben gevestigd, geboren in Nederland of de Nederlandse Antillen. In totaal behoren 66.658 personen tot de groep westerse migranten. Een groot deel van de immigratie betreft voorts arbeidsmigranten uit landen als Polen, de Verenigde Staten en India, die nodig zijn voor het behoud van onze economische welvaart. Nieuwkomers die onder het huidige inburgeringsstelsel vallen moeten de Nederlandse taal leren en kennis hebben van de Nederlandse samenleving. Hierdoor wordt bevorderd dat nieuwkomers een positieve bijdrage kunnen leveren aan de Nederlandse samenleving. </antwoord>
      <antwoord nummer="3">Neen, want de groep waarbij mogelijke integratieproblemen zich kunnen voordoen, is klein binnen de totale groep immigranten. Bovendien worden strenge eisen gesteld aan de inburgering van deze nieuwkomers. Het inburgeringsstelsel bevordert dat vooral diegenen van wie verwacht kan worden dat zij een positieve bijdrage kunnen leveren aan de samenleving zich blijvend kunnen vestigen. Migratietitels, leeftijdseisen, inkomensvereisten én de Wet Inburgering buitenland dragen hieraan bij. </antwoord>
      <antwoord nummer="4" voetnoot="2">De conclusie dat de emigratie veelal goed opgeleiden betreft en de immigratie uit alleen kansarmen bestaat, is onjuist. Dat (niet-westerse) allochtonen komen en autochtonen vertrekken klopt ook niet. Allereerst wil ik hiervoor verwijzen naar de beantwoording van eerdere vragen over emigratie <voetnoot nummer="2"/>, waarin is aangegeven dat qua opleidingsniveau van emigranten en immigranten er per saldo nauwelijks sprake is van een verlies of een braindrain vanuit Nederland. Voor wat betreft de instroom bestaat deze, zoals reeds in het antwoord op vraag 2 is geschetst, voor het overgrote deel uit westerse migranten, onder wie terugkerende Nederlanders, en hoogopgeleide niet-westerse migranten. Deze kennismigranten heeft ons land broodnodig voor het handhaven van zijn internationale concurrentiepositie in een wereldeconomie die aan grote verschuivingen onderhevig is. Uit de cijfers van het CBS blijkt veeleer dat ons land goed lijkt aangesloten op de veranderingen in de globaliserende wereldeconomie die, door de groeiende verwevenheid van economieën, leidt tot een groeiende kennisuitwisseling en daarmee gepaard gaande uitwisseling van menselijk kapitaal. </antwoord>
      <antwoord nummer="5">Neen. Het Nederlandse immigratiebeleid is gebaseerd op nationale wetgeving en internationale verdragen. Een immigratiestop is daarom niet aan de orde. </antwoord>
      <noten afkomstig="antwoord">
         <noot nummer="1">CBS-Statline 2007, www.cbs.nl</noot>
         <noot nummer="2">Ingezonden 13 maart 2007, kenmerk 2060709400</noot>
      </noten>
   </antwoorden>
</kvr>
