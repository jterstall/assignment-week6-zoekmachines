<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en voor Ontwikkelingssamenwerking en de staatssecretaris van Economische Zaken over het vervoer van coltan en «bloed-tantalum» door Martinair. (Ingezonden 22 november 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14770
</item>
         <item attribuut="Inhoud">Vragen over regelmatige transporten van coltan en bloed-tantalum door Martinair op de route Kigali (Congo) naar Amsterdam, in het licht van de financiering van conflicten in dat land.</item>
         <item attribuut="Rubriek">Energie, water en grondstoffen (Delfstoffenwinning) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Congo Delfstoffenwinning Economische sancties Oorlogen</item>
         <item attribuut="Vindplaats">Kamervragen met antwoord 2001-2002, nr. 391, Tweede Kamer</item>
         <item attribuut="Vraagnr_bij_indiening">2010202730</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2001-12-14</item>
         <item attribuut="Datum_indiening">2001-11-22</item>
         <item attribuut="Document-id">KVR14770</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="815" allpagenumbers="815 816" vetnummer="2010202730" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14770" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="391" onderwerp="" indiendatum="2001-11-22">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2001-12-14">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het waar dat Martinair twee maal per week coltan en «bloed-tantalum» vervoert van Kigali naar Amsterdam, zoals vermeld wordt in het VN Panel Rapport van Koffi Annan over de financiering van conflicten in Congo? </vraag>
      <vraag nummer="2">Is het waar dat de daling in de prijs van coltan niet alleen het gevolg is van een groter aanbod en een verminderde vraag, maar ook het gevolg is van het beleid van vele bedrijven die het maatschappelijk onverantwoord vinden om «bloed tantalum» te fabriceren of te verhandelen? </vraag>
      <vraag nummer="3">Hoe is het mogelijk dat juist Martinair is overgegaan tot deze vorm van maatschappelijk onverantwoord ondernemen, het gat van Sabena heeft opgevuld, en zo medeverantwoordelijkheid draagt voor de financiering van conflicten in Congo? </vraag>
      <vraag nummer="4">Welke maatregelen neemt de regering om hier een einde aan te maken? </vraag>
      <vraag nummer="5">Welk initiatief neemt de regering om een moratorium in te stellen voor de import van coltan, diamanten en goud vanuit gebieden in Congo die worden beheerst door buitenlandse legers en/of rebellengroepen? </vraag>
      <vraag nummer="6">Is de regering bereid even snel en effectief internationale wetgeving terzake voor te stellen als in het geval van internationaal terrorisme? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">In het addendum bij het VN rapport over de illegale exploitatie van natuurlijke hulpbronnen en andere rijkdommen in de DR Congo dat op 20 november jongstleden uitkwam, is opgenomen dat Martinair tweemaal per week coltan vervoert van Kigali naar Amsterdam. In een overleg met het Ministerie van Buitenlandse Zaken en het Ministerie van Economische Zaken op 26 november jongstleden heeft Martinair nadrukkelijk gesteld nimmer coltan vanuit Rwanda te hebben vervoerd. Martinair vliegt éénmaal (niet tweemaal) per week vanuit Kigali naar Amsterdam en vice versa. Martinair vervoert naar eigen zeggen hulpgoederen naar Kigali waarna op de terugweg in Nairobi bloemen worden geladen voor transport naar Nederland. Martinair geeft aan nimmer door het panel ter verifiëring benaderd te zijn. Op het ogenblik gaan wij bij de VN na op basis van welke informatie het panel tot haar conclusie over Martinair is gekomen, aangezien een toelichting terzake in het rapport ontbreekt. Aan de hand van die informatie zal zo spoedig mogelijk nader worden bepaald of en zo ja, welke stappen door ons moeten worden genomen. </antwoord>
      <antwoord nummer="2">In het rapport wordt melding gemaakt van een sterke daling van de prijs van de grondstof coltan op de wereldmarkt in 2001. De oorzaak daarvan moet worden gezocht in de gebruikelijke vraag- en aanbodfactoren die de prijs van het product op de wereldmarkt bepalen. Omdat het Amerikaanse Huis van Afgevaardigden onlangs een moratorium op de invoer van coltan heeft voorgesteld en enkele bedrijven een aantal orders heeft ingetrokken is het niet ondenkbaar dat ook dergelijke ontwikkelingen enige invloed hebben gehad op de prijs van coltan op de wereldmarkt. Immers, indien de vraag naar een product door welke omstandigheid dan ook omlaag gaat en het aanbod blijft gelijk of neemt toe, dan gaat de prijs omlaag. </antwoord>
      <antwoord nummer="3">Martinair heeft aangegeven reeds op Kigali te hebben gevlogen voordat Sabena zijn vluchten staakte. Voor het overige verwijs ik naar het antwoord op vraag 1. </antwoord>
      <antwoord nummer="4">Zie het antwoord op de vragen 1 en 3. </antwoord>
      <antwoord nummer="5">Het VN rapport beveelt aan een tijdelijk moratorium in te stellen op de import van coltan, diamanten, goud en andere waardevolle producten vanuit gebieden in de DRC die worden beheerst door buitenlandse legers en/of rebellengroepen. Vervolgens wordt aanbevolen dat de direct en indirect betrokken landen gedurende dit moratorium nationale wetgeving aanpassen om illegale handel in deze producten te voorkomen. Wij zijn van mening dat deze aanbeveling, die medio december ongetwijfeld aan de orde zal komen bij bespreking van het rapport in de Veiligheidsraad, ondersteuning verdient waar het illegale exploitatie en illegale export betreft. Het is wel van belang daarbij te signaleren dat een moratorium alleen dan effect zal hebben wanneer; a) het in multilateraal verband tot stand komt b) getraceerd en gemonitord kan worden welke producten daadwerkelijk en illegaal afkomstig zijn uit de gebieden in de DRC die worden beheerst door buitenlandse legers of rebellen. Nederland zal waar mogelijk het onderwerp in bovenvermelde zin actief aan de orde stellen in relevante internationale fora. </antwoord>
      <antwoord nummer="6">De regering heeft in het geval van terrorisme zoveel mogelijk aangesloten bij de bijzondere eensgezindheid en slagkracht die bij de internationale gemeenschap ontstaan is na de gebeurtenissen van 11 september. Het draagvlak voor het initiëren en tot stand brengen van internationale wetgeving op dat terrein was en is groot. De kwestie van illegale exploitatie van natuurlijke rijkdommen in de DR Congo is niet zonder meer vergelijkbaar met die van het internationaal terrorisme, met name voor wat betreft de vraag of internationale wetgeving dan wel andere internationale maatregelen (bijvoorbeeld door de VN in te stellen sancties) het meest effectief zijn. In elk geval zijn wij bereid om, uitgaande van de bevindingen van het rapport, een effectieve aanpak te stimuleren. </antwoord>
      <noten afkomstig="antwoord"/>
   </antwoorden>
</kvr>
