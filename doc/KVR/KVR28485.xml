<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het voornemen van de Stichting Slachtofferhulp Nederland om in de toekomst slachtoffers van letselschade alleen nog door te verwijzen naar advocaten die het keurmerk en de gedragscode van de door Slachtofferhulp Nederland op te richten Stichting Keurmerk onderschrijven. (Ingezonden 21 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28485
</item>
         <item attribuut="Inhoud">Een advocaat zou volstrekt onafhankelijk moeten kunnen werken en zich niet moeten binden aan de eisen van Slachtofferhulp Nederland. Ook is het vragen van een jaarlijkse contributie bevreemdend.</item>
         <item attribuut="Rubriek">Bedrijfsleven en industrie (Juridische dienstverlening) Criminaliteit en openbare orde (Slachtofferhulp)</item>
         <item attribuut="Trefwoorden">Advocaten Slachtoffers van delicten</item>
         <item attribuut="Vindplaats">Kamervragen met antwoord 2006-2007, nr. 1874, Tweede Kamer</item>
         <item attribuut="Vraagnr_bij_indiening">2060715350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-06-18</item>
         <item attribuut="Datum_indiening">2007-05-21</item>
         <item attribuut="Document-id">KVR28485</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3961" allpagenumbers="3961 3962" vetnummer="2060715350" code="0607tkkvr1874" lopendefooter="Tweede Kamer, vergaderjaar 2006–2007, Aanhangsel" filenaam="KVR28485" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1874" onderwerp="" indiendatum="2007-05-21">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-06-18">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het voornemen van de Stichting Slachtofferhulp Nederland om in de toekomst slachtoffers van letselschade alleen nog door te verwijzen naar advocaten die het keurmerk en de gedragscode van de door Slachtofferhulp Nederland op te richten Stichting Keurmerk onderschrijven? <voetnoot nummer="1"/>
      </vraag>
      <vraag nummer="2">Is het een advocaat toegestaan zich te onderwerpen aan een keurmerk respectievelijk een gedragscode nu hij immers geacht wordt zijn werk in volkomen onafhankelijkheid te verrichten en zich niet op voorhand mag binden aan eisen van derden die voorschrijven hoe hij zijn werk moet doen? Handelt de advocaat aldus niet in strijd met de gedragscode van de Nederlandse Orde van Advocaten? </vraag>
      <vraag nummer="3">Mag Slachtofferhulp Nederland, die gesubsidieerd wordt door het ministerie van Justitie en op jaarbasis circa 20.000 verwijzingen naar letselschade-advocaten doet, van advocaten verlangen dat zij zich onderwerpen aan deze nieuwe eisen, willen zij ooit nog in aanmerking komen voor doorverwijzing van slachtoffers? </vraag>
      <vraag nummer="4">Wat vindt u in dit verband van het plan van Slachtofferhulp Nederland respectievelijk de Stichting Keurmerk om van deelnemende advocaten een eenmalige inschrijving van € 750 te verlangen en een jaarlijkse contributie die ligt tussen € 1.250 en € 2.000? </vraag>
      <vraag nummer="5">Is het toelaatbaar dat een stichting die gefinancierd wordt met gelden van het ministerie van Justitie, advocaten verplicht om voor het verlenen van rechtshulp aan slachtoffers ook nog eens een aanmerkelijke financiële bijdrage uit eigen beurs te betalen? </vraag>
      <vraag nummer="6">Hoe beoordeelt u bovenstaande vragen overziende de plannen van de Stichting Slachtofferhulp Nederland? </vraag>
      <noten afkomstig="vraag">
         <noot nummer="1" datum="2007-03-17" bron="NRC Handelsblad">NRC Handelsblad, 17 maart 2007</noot>
      </noten>
   </vragen>
   <antwoorden aantal="3">
      <antwoord nummer="1 en 3">Vanaf september 2003 is onder regie van de Universiteit van Tilburg en met steun van Justitie gewerkt aan de totstandkoming van de Gedragscode behandeling letselschade. De code bevat 20 beginselen voor een goede afhandeling van letselschadezaken. Deze gedragscode moet ervoor zorgen dat de (buitengerechtelijke) afwikkeling van letselschadeclaims kwalitatief beter, sneller, slachtoffervriendelijker en goedkoper kan verlopen. Door de gemaakte afspraken wordt voor partijen helder wat er gaat gebeuren, welke stappen gezet moeten worden en wanneer en binnen welke termijnen dingen moeten worden afgehandeld. Het Nationale Platform Personenschade, waarin naast Slachtofferhulp Nederland de ANWB, het Verbond van verzekeraars, rechtsbijstandverzekeraars en experts zoals de expertiseorganisatie NIVRE en de vereniging van medisch adviseurs GAV vertegenwoordigd zijn, heeft zich ten doel gesteld de Gedragscode uit te dragen onder de bij het NPP aangesloten organisaties. Ik heb de stichting Nationaal Platform Personenschade (NPP) voor 2007 een subsidie toegekend van € 400.000 als steun voor de uitvoering en bevordering van de Gedragscode. Het Keurmerk Letselschade is een initiatief van advocaten, letselschadebeuraus, Slachtofferhulp Nederland en Stichting De Ombudsman. Het keurmerk bevat kwaliteitsnormen voor de wijze waarop belangenbehartigers letselschadezaken behandelen en kent, zo begrijp ik, onder meer regels over het contact tussen een slachtoffer en zijn belangenbehartiger. Slachtofferhulp Nederland pleegt slachtoffers attent te maken op verschillende mogelijkheden om rechtshulp te krijgen en verschaft daarbij informatie over bijvoorbeeld het bestaan van gespecialiseerde organisaties en verenigingen binnen de advocatuur. Slachtofferhulp Nederland heeft zich voorgenomen om het slachtoffer te informeren over het bestaan van initiatieven die naar het oordeel van Slachtofferhulp kunnen bijdragen aan de verbetering van de positie van een slachtoffer, zoals de hiervoor genoemde gedragscode behandeling letselschade en de Stichting Keurmerk. Van directe doorverwijzing naar een bepaalde rechtshulpverlener is geen sprake. De keuze voor een rechtshulpverlener, zo benadrukt Slachtofferhulp, is en blijft aan het slachtoffer. </antwoord>
      <antwoord nummer="2">Gelet op artikel 2 lid 1 van de Gedragsregels 1992 behoort de advocaat erop bedacht te zijn dat hij de vrijheid en onafhankelijkheid behoudt om de cliënt te adviseren en te vertegenwoordigen. Het lijkt mij niet bezwaarlijk dat een advocaat met een cliënt afspreekt om in het kader van de werkwijze een bepaalde gedragscode als uitgangspunt te hanteren indien de advocaat en de cliënt menen dat daaraan voordelen – bijvoorbeeld een verbetering van de inzichtelijkheid van de procedure – voor die cliënt verbonden zijn. De in zo’n code opgenomen regels mogen uiteraard inhoudelijk niet in strijd zijn met de Gedragsregels. </antwoord>
      <antwoord nummer="4, 5 en 6">Slachtofferhulp Nederland heeft mij laten weten dat geen sprake is van het stellen van eisen aan advocaten om in aanmerking te komen voor enige doorverwijzing. Zolang de wijze van optreden van de Stichting Keurmerk niet in strijd komt met de eisen die aan beroepsbeoefenaren worden gesteld, is het niet aan de Minister van Justitie om een oordeel uit te spreken over de activiteiten van die Stichting of de betrokkenheid van Slachtofferhulp Nederland daarbij. Het is aan de Stichting Keurmerk om voor het deelnemen aan een Keurmerk inschrijfgeld en een jaarlijkse contributie te vragen. Het vragen van contributies voor het lidmaatschap van gespecialiseerde verenigingen is binnen de advocatuur zeker niet ongebruikelijk. Sommige kantoren bundelen de krachten teneinde een kwaliteitsimpuls te kunnen geven aan hun dienstverlening; ook dat gebeurt wel in de vorm van een keurmerk. Voor de organisatie en instandhouding van zo’n keurmerk wordt van de deelnemende kantoren dan een bijdrage gevraagd. </antwoord>
      <noten afkomstig="antwoord"/>
   </antwoorden>
</kvr>
