<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden B. M. de Vries en Voûte-Droste (beiden VVD) over de BTW-heffing en Internet. (Ingezonden 7 april 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7136
</item>
         <item attribuut="Inhoud">Vragen over de heffing van BTW over via Internet geleverde diensten of goederen.</item>
         <item attribuut="Rubriek">Bedrijfsleven en industrie (Overig) Belastingen (BTW) Communicatie, media en informatievoorziening (Netwerken)</item>
         <item attribuut="Trefwoorden">BTW Commerciële dienstverlening Computernetwerken</item>
         <item attribuut="Vindplaats">Kamervragen met antwoord 1997-1998, nr. 1244, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">B. M. de Vries</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1998-05-19</item>
         <item attribuut="Datum_indiening">1998-04-07</item>
         <item attribuut="Document-id">KVR7136</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2545" allpagenumbers="2545 2546" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7136" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1244" onderwerp="" indiendatum="1998-04-7">
         <vrager partij="VVD" oorsprong="parlement">B. M. de Vries</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="19 mei 1998), zie ook Aanhangsel Handelingen nr. 1224, vergaderjaar 1997–1998">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is er inzake de heffing van BTW op het via Internet verrichten van diensten sprake van een beleid c.q. nieuw beleid? <voetnoot nummer="1"/>
      </vraag>
      <vraag nummer="2">Zo ja, kunt u aangeven wat dit beleid inhoudt? </vraag>
      <vraag nummer="3">Welke regels inzake BTW-heffing moeten in acht worden genomen als het gaat om het leveren van goederen en diensten via Internet op nationaal, Europees en mondiaal niveau? </vraag>
      <vraag nummer="4">Zullen deze onduidelijkheden over het beleid voor de internet-industrie een belemmering zijn voor hun investeringsbereidheid? Zal hierdoor de noodzakelijke ontwikkeling van «electronic commerce» stagneren? </vraag>
      <vraag nummer="5">Geeft de belastingdienst aan dat alle internetbedrijven over alle goederen en diensten aan alle afnemers 17,5% BTW in rekening behoren te brengen teneinde problemen met de fiscus te voorkomen? Zo ja, werkt dit niet marktverstorend? </vraag>
      <vraag nummer="6">Worden er op dit moment (naheffings)aanslagen BTW opgelegd bij bedrijven die via Internet (een gedeelte van) hun omzet behalen om zodoende jurisprudentie uit te lokken? </vraag>
      <vraag nummer="7">Heeft de door u ingestelde werkgroep reeds een rapport geleverd? </vraag>
      <vraag nummer="8">Welke maatregelen denkt u te treffen, opdat er zo snel mogelijk duidelijkheid ontstaat over het heffen van BTW op Internet? </vraag>
      <noten afkomstig="vraag">
         <noot nummer="1" datum="1998-03-31" bron="Fiscaal-up-to-Date">Fiscaal-up-to-Date, 31 maart 1998, nr. 13; 98-644</noot>
      </noten>
   </vragen>
   <antwoorden aantal="6">
      <antwoord nummer="1 t/m 3">Bij de levering van goederen die via Internet zijn gekocht, zijn de normale wettelijke BTW-regels van toepassing. Dit geldt voor de levering van die goederen op nationaal, Europees en mondiaal niveau. Bestelt bijvoorbeeld een Nederlandse particulier of ondernemer (via Internet) goederen bij een leverancier in een derde land, dan worden de goederen bij aflevering in Nederland ingevoerd. Bij de invoer van goederen wordt BTW geheven, tenzij terzake een vrijstelling van toepassing is. Worden goederen bij een in Nederland gevestigde leverancier besteld vanuit een derde land, dan worden deze goederen BTW-vrij uitgevoerd; bij invoer in het land van bestemming heft de douane van dat land de lokale belastingen. Hetzelfde systeem is van toepassing bij leveringen van goederen tussen ondernemers in verschillende Lid-Staten: de leverancier verricht een 0%-intracommunautaire levering en de afnemer verricht in zijn eigen Lid-Staat een belaste intracommunautaire verwerving. Bestelt een particulier goederen bij een leverancier in een andere Lid-Staat, dan is de regeling voor verkopen-op-afstand van toepassing: de leverancier berekent de afnemer de BTW van zijn eigen Lid-Staat, tenzij een drempelbedrag wordt overschreden, in welk geval hij de BTW van de Lid-Staat van de koper in rekening brengt. Ook bij het verrichten van diensten via Internet – al dan niet grensoverschrijdend – gelden de normale wettelijke BTW-regels. Van belang hierbij is het duiden van de prestatie. Bij diensten via Internet gaat het thans vooral om vermakelijkheids- of onderwijsactiviteiten dan wel om informatieverschaffing of adviezen. Over vermakelijkheids- en onderwijsactiviteiten is Nederlandse BTW verschuldigd als die diensten worden afgenomen in Nederland; de diensten die in andere Lid-Staten worden afgenomen, zijn in die Lid-Staten belast en de diensten die buiten de Europese Unie worden afgenomen, zijn niet met Europese BTW belast. Onder vermakelijkheidsactiviteiten vallen onder meer het bekijken van erotische afbeeldingen of erotische live-shows (de erotica-sector vormt een belangrijk segment van het Internetaanbod waarvoor de gebruiker moet betalen) en het deelnemen aan (multi-player) games. Onder onderwijsactiviteiten vallen activiteiten die, afgezien van het medium, vergelijkbaar zijn met schriftelijk onderwijs. Bij informatieverschaffing en adviezen jegens particulieren zijn bepalend het land van waaruit de dienst wordt verricht (de vestigingsplaats of de locatie van de vaste inrichting van de dienstverrrichter) en het land waar de afnemer woont. Worden deze diensten verricht jegens in de Europese Unie wonende particulieren, dan is de BTW verschuldigd van het land van waaruit deze diensten worden verricht; diensten jegens particulieren die in derde landen wonen, zijn niet met Europese BTW belast. Diensten jegens ondernemers zijn belast in het land waar de afnemer van de dienst is gevestigd. Onder informatieverschaffing valt onder meer het gelegenheid geven tot het downloaden van bestanden/programma’s van Internet (het «leveren» van «virtuele» goederen). </antwoord>
      <antwoord nummer="4">In het onlangs aan de Kamer aangeboden actieplan electronic commerce is aangegeven dat de ontwikkeling van electronic commerce sterk gebaat is bij een stabiele fiscale omgeving met eenvoudige en transparante regelgeving. Op dit moment wordt, gelet op dit belang, in diverse nationale en internationale overleggremia bezien in hoeverre de grootschalige toepassing van electronic commerce eventuele aanpassingen in de sfeer van belastingheffing en internationale fiscale afspraken wenselijk dan wel noodzakelijk maakt. In de in het antwoord op vraag 7 genoemde notitie is nader ingegaan op enkele aspecten die van invloed zijn op de investeringsbereidheid. </antwoord>
      <antwoord nummer="5">Bij diensten die op grond van de woon- of vestigingsplaats van de afnemer respectievelijk de plaats waar de activiteit wordt verricht, niet in Nederland belast zijn, moet de in Nederland gevestigde dienstverrichter aan de hand van boeken, bescheiden of andere gegevensdragers aantonen dat de afnemer van de dienst in het bedoelde land woont of is gevestigd respectievelijk dat de activiteit elders wordt verricht. Kan hij dit niet aantonen, dan bepaalt artikel 32 van de Wet op de omzetbelasting 1968, dat de diensten geacht worden in Nederland te zijn verricht. Dienstverrichters hebben dus een groot belang bij een deugdelijke registratie van de plaats waar hun afnemers wonen of zijn gevestigd of waar de prestaties worden verricht. Bij diensten die via Internet worden verleend, is dit niet anders. </antwoord>
      <antwoord nummer="6">Er is één geval bekend waarin de Belastingdienst een naheffingsaanslag heeft opgelegd aan een bedrijf dat via Internet prestaties aanbiedt. </antwoord>
      <antwoord nummer="7">Ongeveer gelijktijdig met de beantwoording van deze vragen verzend ik een notitie aan de voorzitter van de vaste commissie voor Financiën. Deze notitie, die mede is gebaseerd op de gedachtewisseling binnen de door mij ingestelde adviesgroep, omvat een voorlopige inventarisatie van de invloed van de ontwikkelingen in de informatie- en telecommunicatietechnologie en de opkomst van electronic commerce op onze belastingheffing en van mogelijke maatregelen waarmee aan de uitdagingen die deze ontwikkelingen bieden tegemoet kan worden gekomen. </antwoord>
      <antwoord nummer="8">Zoals ik hiervoor heb aangegeven, zijn op de prestaties die samenhangen met Internet, geen bijzondere regels van toepassing. Om de uniforme interpretatie van de desbetreffende regels te verzekeren, zal ik de Belastingdienst daarover nader inlichten. </antwoord>
      <noten afkomstig="antwoord"/>
   </antwoorden>
</kvr>
