<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema en Giskes (beiden D66) over lokale lasten. (Ingezonden 23 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6900
</item>
         <item attribuut="Inhoud">Vragen over de tegemoetkoming van f100,- in de lokale lasten (zgn. Zalm-snip) aan bewoners van onzelfstandige woonruimten (onzelfstandig wonenden, bijv. studenten).</item>
         <item attribuut="Rubriek">Overheidsfinanciën (Gemeentelijke financiën)</item>
         <item attribuut="Trefwoorden">Lastenverlichting</item>
         <item attribuut="Vindplaats">Kamervragen met antwoord 1997-1998, nr. 1058, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Hoekema</persoon>
            <persoon partij="D66">Giskes</persoon>
         </item>
         <item attribuut="Datum_reaktie">1998-04-07</item>
         <item attribuut="Datum_indiening">1998-03-23</item>
         <item attribuut="Document-id">KVR6900</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2169" allpagenumbers="2169 2170" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6900" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1058" onderwerp="" indiendatum="1998-03-23">
         <vrager partij="D66" oorsprong="parlement">Hoekema</vrager>
         <vrager partij="D66" oorsprong="parlement">Giskes</vrager>
         <vraagt-aan/>
      </vraagdata>
      <antwoorddata antwoorddatum="1998-04-7">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de staatssecretaris van Binnenlandse Zaken, Van de Vondervoort</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Houdt de berekening van de bedragen die voor de verlaging van de lokale lasten aan individuele gemeenten worden uitgekeerd onvoldoende rekening met onzelfstandig wonenden, met name in studentensteden als Leiden, als gevolg waarvan de gemeenten voor een deel van de kosten op dreigen te draaien? </vraag>
      <vraag nummer="2">Kunt u inzicht geven in de manier(en) waarop gemeenten de f 100 tegemoetkoming in de lokale lasten (de zogenaamde Zalm-snip) doen toekomen aan bewoners van onzelfstandige woonruimten? </vraag>
      <vraag nummer="3">Is het u bekend dat de uitvoering van de maatregel in kwestie voor wat betreft de onzelfstandig wonenden leidt tot hoge uitvoeringskosten, zeker voor die gemeenten die trachten te komen tot een hoge «dekkingsgraad»? </vraag>
      <vraag nummer="4">Zijn er gemeenten die om bovengenoemde redenen afzien van het toekennen van de Zalmsnip aan onzelfstandig wonenden? Zo ja, wat vindt u daarvan? </vraag>
      <vraag nummer="5">Welke financiële oplossingen ziet u voor deze complicaties bij de uitvoering van de regeling in kwestie? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1" voetnoot="1">De gemeenten krijgen via het gemeentefonds een bedrag van f 100 per zelfstandige en niet-zelfstandige woonruimte. Gekozen is voor compensatie op basis van het aantal woonruimten omdat deze verdeelmaatstaf het beste aansluit bij het aantal gezinshuishoudingen. Door gebruik te maken van het gemeentefonds als verdeelinstrument kunnen de administratieve kosten van declaratie, betaling, controle en verantwoording beperkt worden gehouden. Het begrip woonruimten komt echter niet geheel overeen met het begrip gezinshuishoudingen. Daardoor zal in een aantal gevallen de compensatie wat ruimer kunnen uitvallen, terwijl in een aantal andere gevallen de compensatie wellicht niet volledig toereikend is. <voetnoot nummer="1"/>Bij de vraag naar een toereikende compensatie is het overigens van belang op te merken dat gemeenten bij bewoners van niet-zelfstandige woonruimten tot op zekere hoogte een discretionaire bevoegdheid hebben bij het bepalen wie voor de lastenverlichting in aanmerking komen. In de telling van woonruimten in het gemeentefonds zitten immers ook woonruimten waarvan de gebruikers elders ook nog een woning hebben waarvoor zij de lokale lastenverlichting krijgen (bijvoorbeeld bij kortverblijvenden in verpleegtehuizen of psychiatrische inrichtingen en bij gedetineerden) of waarvan in alle redelijkheid geen sprake is van een gezinshuishouding waarvoor de lokale lastenverlichting zou moeten worden verleend (bijvoorbeeld kinderen in kindertehuizen). Ook voor de capaciteit van deze instellingen worden gemeenten gecompenseerd met f 100 per plaats. Bij de vraag of gemeenten voldoende middelen krijgen, is het dus van belang niet alleen te kijken naar die categorieën waarvoor gemeenten niet volledig worden gecompenseerd, maar ook naar categorieën waarvoor gemeenten meer compensatie ontvangen dan nodig is. </antwoord>
      <antwoord nummer="2">Op dit moment is er geen goed inzicht. Via de enquête voor de monitor Lokale lasten 1998 hoop ik een dergelijk inzicht wel te kunnen krijgen. Wel heb ik uit signalen van gemeenten begrepen dat, afhankelijk van de lokale situatie, verschillende methoden worden gehanteerd. Te denken valt aan het verstrekken van de f 100 via de verhuurders of beheerders van de woonruimten en door het plaatsen van oproepen in lokale bladen. </antwoord>
      <antwoord nummer="3">De hoogte van de uitvoeringskosten heeft een gemeente voor een deel in eigen hand door de wijze waarop de uitvoering ter hand wordt genomen. Een oordeel over de uitvoeringskosten is voor mij dan ook moeilijk te geven. Wel is het zo dat, omdat de compensatie onderdeel uitmaakt van het gemeentefonds, de middelen dezelfde ontwikkeling doormaken als het gemeentefonds. Omdat de wettelijke maatregel inzake de lastenverlichting uitgaat van een nominaal bedrag, ontstaat er, uitgaande van een positieve ontwikkeling van het gemeentefonds, in de tijd financiële ruimte voor gemeenten, die zij kunnen inzetten voor bijvoorbeeld uitvoeringskosten. </antwoord>
      <antwoord nummer="4">Dergelijke signalen hebben mij tot nu toe niet bereikt. </antwoord>
      <antwoord nummer="5">Mede op basis van de enquête voor de monitor Lokale lasten 1998 probeer ik inzicht te krijgen in de wijze waarop gemeenten omgaan met de lokale lastenverlichting en in eventuele knelpunten. Op de resultaten daarvan wil ik nu niet vooruitlopen. </antwoord>
      <noten afkomstig="antwoord">
         <noot nummer="1">Zie ook de memorie van toelichting bij het belastingplan 1998 (kamerstukken II, 1997/98, 25 691, nr. 3, blz. 8)</noot>
      </noten>
   </antwoorden>
</kvr>
