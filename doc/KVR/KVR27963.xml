<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister en de staatssecretarissen van Onderwijs, Cultuur en Wetenschap over het oppotten van geld door scholen. (Ingezonden 2 april 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27963
</item>
         <item attribuut="Inhoud">Vragen naar aanleiding van bericht in dagblad De Pers van 29 maart 2007, dat scholen in totaal 4,3 miljard euro oppotten. Deze vragen dienen ter aanvulling op eerdere vragen terzake van het lid Dibi (GroenLinks), ingezonden 2 april 2007.</item>
         <item attribuut="Rubriek">Basisonderwijs (Bekostiging basisonderwijs) Beroepsonderwijs en volwasseneneducatie (Bekostiging beroepsonderwijs en volwasseneneducatie) Hoger onderwijs (Bekostiging hoger onderwijs) Speciaal onderwijs (Bekostiging speciaal onderwijs) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Bekostiging basisonderwijs Bekostiging beroepsonderwijs en volwasseneneducatie Bekostiging hbo Bekostiging speciaal onderwijs Bekostiging voortgezet onderwijs</item>
         <item attribuut="Vindplaats">Kamervragen met antwoord 2006-2007, nr. 1395, Tweede Kamer</item>
         <item attribuut="Vraagnr_bij_indiening">2060711180</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-04-26</item>
         <item attribuut="Datum_indiening">2007-04-02</item>
         <item attribuut="Document-id">KVR27963</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2965" allpagenumbers="2965 2966 2967" vetnummer="2060711180" code="0607tkkvr1395" lopendefooter="Tweede Kamer, vergaderjaar 2006–2007, Aanhangsel" filenaam="KVR27963" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1395" onderwerp="" indiendatum="2007-04-2">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister en de staatssecretarissen van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-04-26">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over het feit dat scholen in totaal 4,3 miljard euro oppotten te weten 1,5 miljard in het voortgezet onderwijs, 1,9 miljard in het beroepsonderwijs en volwasseneneducatie en 0,9 miljard in het hoger beroepsonderwijs? <voetnoot nummer="1"/>
      </vraag>
      <vraag nummer="2">Op welke manier gaat u de onderwijsinstellingen aansporen om een groter deel van het gespaarde geld uit te geven aan zaken waar het voor bedoeld is? </vraag>
      <vraag nummer="3">Kunt u aangeven wat er precies met de reserves wordt gedaan? Welk deel staat op een reguliere bankrekening en welk deel is belegd in aandelen en obligaties? </vraag>
      <vraag nummer="4">Kunt u de Kamer inzicht geven in het gespaarde vermogen van scholen in het primair onderwijs? </vraag>
      <vraag nummer="5">Wat is volgens u een aanvaardbare «oppotnorm» voor onderwijsinstellingen? Wat gaat u doen om deze «oppotnorm» beter te handhaven? </vraag>
      <vraag nummer="6">Wat is volgens u de oorzaak van de hoge reserves van scholen? In hoeverre speelt de lumpsumfinanciering hierbij een rol? Ziet u aanleiding om de financieringssystematiek van scholen te heroverwegen? </vraag>
      <noten afkomstig="vraag">
         <noot nummer="1" datum="2007-03-29" bron="Dagblad De Pers">Dagblad De Pers, 29 maart 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Dibi (GroenLinks), ingezonden 2 april 2007 (vraagnummer 2060711100). </toelichting>
   <antwoorden aantal="6">
      <antwoord nummer="1">Het is noodzakelijk dat school- en instellingsbesturen in bovenvermelde sectoren vanuit hun eigen bestuurlijke en maatschappelijke verantwoordelijkheid zorg dragen voor de uitvoering van de wettelijke taken betreffende onderwijs en onderzoek. Daarvoor zijn uitgaven op korte en op langere termijn nodig. Bij de uitgaven op langere termijn gaat het om noodzakelijke investeringen in onderwijsvernieuwing, infrastructuur (investeringen), onderhoud en huisvesting. Hiervoor is het noodzakelijk dat het bestuur reserves kan opbouwen zodat niet alleen de uitgaven op korte maar ook op langere termijn gedekt kunnen worden. Deze reserveringen zijn onderdeel van het vermogen van een instelling, maar dus zeker niet allemaal vrij inzetbaar. In de jaarverslagen leggen schoolbesturen hierover jaarlijks verantwoording af, waarbij een accountant aan de hand van regelgeving vanuit OCW een uitspraak doet over de getrouwheid van de jaarstukken van de instellingen. </antwoord>
      <antwoord nummer="2">De besteding van publiek beschikbaar gestelde onderwijsmiddelen ligt vast in de vigerende regelgeving. Het bestuur draagt verantwoordelijkheid voor de wijze waarop en het tijdstip wanneer deze middelen aangewend worden. Er wordt jaarlijks verantwoording afgelegd over de besteding van de middelen door middel van het jaarverslag van een instelling. Daarnaast worden schoolbesturen in het voortgezet onderwijs met ingang van het verslagjaar 2007 verplicht een toelichting te verstrekken op hun financiële positie. In overleg met de VO-raad zal ik ook een toetsingskader ontwikkelen om de toelichting van besturen op hun financiële positie te beoordelen. Daarnaast zal ik bezien of de checks-and-balances in voldoende mate werken. Mocht blijken dat er onvoldoende werking uitgaat van deze manier van zelfregulering dan worden er voor de reservepositie normen ontwikkeld die in regelgeving omgezet kunnen worden. Hierover heb ik u in mijn brief van 28 februari 2007 (Tweede Kamer, vergaderjaar 2006–2007, 30183, nr. 16) geïnformeerd. </antwoord>
      <antwoord nummer="3">Voor universiteiten, hogescholen en instellingen in het beroepsonderwijs en de volwasseneneducatie en het voortgezet onderwijs geldt dat er sprake is van algemene en bestemmingsreserves (passiva). De bestemmingsreserves zijn over het algemeen geoormerkt voor voorziene en beoogde investeringen. In deze sectoren kan een instelling er voor kiezen een deel van haar middelen te beleggen of te belenen (m.n. financiële vaste activa). Hierbij is de Richtlijn Beleggen en Belenen van toepassing, waarin met name wordt geregeld dat de hoofdsom van de belegging (of belening) gegarandeerd is. Op deze wijze wordt voorkomen dat overheidsmiddelen verloren gaan door risicovol beleggen. Uit de CBS-cijfers (stand ultimo 2005: onderdelen Financiële Vaste activa en Vlottende activa, voorlopige cijfers) blijkt dat in deze onderwijssectoren in 2005 op de volgende wijze is belegd: • Voortgezet onderwijs: obligaties: 338,6 mln.; aandelen: 22,3 mln.; overige effecten: 37,9 mln. • Beroepsonderwijs en volwasseneneducatie: obligaties: 27,1 mln.; aandelen: 1,1 mln.; overige effecten: 6,0 mln. • Hoger beroepsonderwijs: obligaties: 42,7 mln.; aandelen: 4,2 mln.; overige effecten: 2,2 mln. • Wetenschappelijk onderwijs: geen uitsplitsing: 129,6 mln. </antwoord>
      <antwoord nummer="4">Ik kan de Kamer inzicht geven in het gespaarde vermogen van scholen in het primair onderwijs nadat ik de beschikking heb over de jaarrekeningen over 2006 (uiterste inzendtermijn: 1 juli 2007). Zoals u bekend is het primair onderwijs op 1 augustus 2006 overgegaan op de lumpsumbekostiging. Vanaf dat moment zijn schoolbesturen in het primair onderwijs verplicht een jaarrekening in te zenden. Met behulp van deze jaarrekening kan inzicht verkregen worden in de vermogenspositie van deze schoolbesturen. </antwoord>
      <antwoord nummer="5">Voor de universiteiten, hogescholen en instellingen in de bve-sector wordt de met de Tweede Kamer gecommuniceerde signaleringsgrens van 60% gehanteerd (governancebrief van 7 juli 2005, Tweede Kamer, vergaderjaar 2004–2005, 30 183, nr. 1). De instellingen die met hun eigen vermogen boven 60% van het totale vermogen uitkomen, moeten hierover verantwoording afleggen in hun jaarstukken. Uit onderzoek blijkt dat in 2005 6 hogescholen boven de signaleringsgrens van 60% zijn uitgekomen. Op dit moment wordt bezien wat de aanleiding en/of oorzaak hiervoor is. Indien er sprake is van een onvoldoende of ontoereikende verklaring zal over deze overschrijding vanuit OCW een gesprek met het betreffende bestuur worden aangegaan. In de bve-sector blijkt dat 6 ROC’s en 5 vakinstellingen boven de signaleringsgrens van 60% zijn uitgekomen. De analyse van de jaarrekeningen laat zien dat dit veroorzaakt wordt door reserveringen in nieuwbouw en door onzekerheden in de te ontvangen subsidies in het kader van het afschaffen van gedwongen winkelnering (inburgering). Specifiek voor de vakinstellingen geld dat er aan de inkomstenkant naast publieke ook sprake is van private middelen. De 10% grens wordt gehanteerd als ondergrens om te kijken of instellingen met hun eigen vermogen niet in de problemen dreigen te komen en heeft als zodanig geen betrekking op «oppotten». Bij een (dreigende) ongezonde financiële toestand van een ROC en/of vakinstelling wordt vanuit OCW een bestuursgesprek aangegaan met het college van bestuur. Voor het voortgezet onderwijs worden voor de beoordeling van de vermogenspositie andere signaleringsgrenzen gehanteerd dan die in voornoemde brief zijn vermeld. Hierover heb ik u in mijn brief van 28 februari 2007 (Tweede Kamer, vergaderjaar 2006–2007, 30 183, nr. 16) geïnformeerd. In deze brief heb ik u gemeld dat ik met de VO-raad overeenstemming heb bereikt over het verkrijgen van meer transparantie van de financiële positie van schoolbesturen. Schoolbesturen gaan zich over 2006 op vrijwillige basis verantwoorden over hun financiële positie. Vanaf het verslagjaar 2007 zal dat verplicht zijn. Om deze financiële positie te beoordelen heb ik in overleg met de sector signaleringsgrenzen afgesproken. Bij het hanteren van deze grenzen wordt het weerstandvermogen als maat genomen voor de beoordeling van de reservepositie van het schoolbestuur. Tien procent is daarbij de ondergrens, en 40% de bovengrens. </antwoord>
      <antwoord nummer="6">De instellings- en schoolbesturen zijn zelf verantwoordelijk voor een adequate financiële exploitatie en voor het voortbestaan van de instelling. Onderdeel van een goed financieel beheer is dan ook het reserveren van middelen voor noodzakelijke investeringen in de toekomst. Instellingen worden bekostigd op basis van lumpsumfinanciering per begrotingsjaar. De instellingen hanteren echter voor hun eigen bedrijfsvoering het baten-lastenprincipe. De wijze van financieren leidt niet tot reserveren maar de wijze waarop de instelling haar eigen bedrijfsvoering inricht is hiervoor bepalend. Binnen het baten-lastenprincipe (dat ook in het bedrijfsleven wordt gehanteerd) is reserveren voor toekomstige investeringen noodzakelijk. De besturen realiseren, voor zover mogelijk, jaarlijks een exploitatieoverschot als saldo van baten en lasten dat zich vertaalt in een stijging van het eigen vermogen. Dit eigen vermogen wordt, naast de benodigde afschrijvingen, ingezet voor het doen van (uitbreidings-)investeringen in materiële vaste activa. Hierbij hoort een gedegen financieel beleid waarbij niet alleen oog is voor de dagelijkse gang van zaken maar ook een toekomstvisie is ontwikkeld, waarin rekening is gehouden met risico’s, goed bestuur en een investeringsagenda. Er is op basis van het vorengaande dan ook geen aanleiding de wijze van financieren te wijzigen. Wel moet over de reserves en het reservebeleid adequaat verantwoording worden afgelegd. Voor wat betreft het voortgezet onderwijs verwijs ik u naar mijn voornoemde brief van 28 februari 2007. </antwoord>
      <noten afkomstig="antwoord"/>
   </antwoorden>
</kvr>
