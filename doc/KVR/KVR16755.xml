<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Wolfsen (beiden PvdA) aan de ministers van Justitie en van Binnenlandse Zaken en Koninkrijksrelaties over het straffen van daders van kleine delicten. (Ingezonden 10 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16755
</item>
         <item attribuut="Inhoud">Vragen over de plannen om daders van kleine delicten (fiets- of winkeldiefstal) niet meer door de rechter, maar direct door de politie te laten straffen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Straffen)</item>
         <item attribuut="Trefwoorden">Criminaliteit Straffen</item>
         <item attribuut="Vindplaats">Kamervragen met antwoord 2002-2003, nr. 415, Tweede Kamer</item>
         <item attribuut="Vraagnr_bij_indiening">2020301500</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2002-11-27</item>
         <item attribuut="Datum_indiening">2002-10-10</item>
         <item attribuut="Document-id">KVR16755</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="871" allpagenumbers="871 872" vetnummer="2020301500" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16755" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="415" onderwerp="" indiendatum="2002-10-10">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-11-27">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het artikel <voetnoot nummer="1"/>onder de kop «Politie op de stoel van rechter», waarin melding wordt gemaakt van het plan van politie en justitie in Midden- en West-Brabant om de daders van «kleine» delicten (zoals fiets- of winkeldiefstal) die voor de eerste keer worden opgepakt, geen straf te laten geven door de rechter maar direct door de politie? </vraag>
      <vraag nummer="2">Hoever is dit plan gevorderd? </vraag>
      <vraag nummer="3">Hoe is c.q. wordt het inhoudelijk uitgewerkt? </vraag>
      <vraag nummer="4">Houdt het plan een proef in of gaat het om een blijvende voorziening? </vraag>
      <vraag nummer="5">Hoe bereikt u dat in alle regio’s daders min of meer op dezelfde manier worden aangepakt en dat slachtoffers kunnen rekenen op een min of meer gelijke behandeling? </vraag>
      <vraag nummer="6">Waarom is het Openbaar Ministerie in Breda «bijzonder enthousiast» over het plan? </vraag>
      <vraag nummer="7">Hoeveel werk wordt het Openbaar Ministerie hiermee uit handen genomen en waaraan zou de vrijvallende tijd besteed kunnen worden? </vraag>
      <vraag nummer="8">Hoeveel werk levert dit plan extra voor de politie op? </vraag>
      <vraag nummer="9">Deelt u het enthousiasme van het Openbaar Ministerie en waarom? </vraag>
      <vraag nummer="10">Welke stappen zouden moeten worden gezet en wat gaat u doen om het plan per 1 januari aanstaande te kunnen invoeren? </vraag>
      <vraag nummer="11">Hoe verhoudt dit plan zich tot het experiment in Rotterdam waarbij winkeliers die een dief betrappen zelf met de dader tot een oplossing moeten proberen te komen? </vraag>
      <noten afkomstig="vraag">
         <noot nummer="1" datum="2002-10-9" bron="Algemeen Dagblad">Algemeen Dagblad, 9 oktober 2002</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 11">Anders dan het bericht in het Algemeen Dagblad van 9 oktober jl. doet vermoeden, is er geen sprake van een concreet plan of concreet uitgewerkte ideeën. Gelet op de schaarste in de strafrechtelijke keten, die noodzaakt tot het stellen van prioriteiten, zijn de hoofdofficier van justitie te Breda en de korpschef van de regio Midden- en West-Brabant in overleg over nieuwe en effectieve mogelijkheden van vlotte, passende en merkbare strafrechtelijke interventies (onder mandaat en toezicht van het Openbaar Ministerie). In dit kader is de gedachte ontstaan om ideeën te ontwikkelen om lik op stuk afdoeningen aan de voorkant van de keten te versterken met betrekking tot delicten in de sfeer van de veel voorkomende (straat)criminaliteit. Deze gedachten zijn nog niet concreet uitgewerkt, waardoor op dit moment niet te voorspellen valt of het overleg tussen het Openbaar Ministerie te Breda en de politieregio Midden- en West-Brabant uiteindelijk zal uitmonden in een concreet uitgewerkt plan. Hierdoor kan ik de vragen 2, 3, 4, 7, 8, 9, 10 en 11 op dit moment niet beantwoorden. Ik voeg hier aan toe dat binnen het Openbaar Ministerie, zoals ook aangekondigd in het Veiligheidsprogramma «Naar een veiliger samenleving», momenteel de hand gelegd wordt aan een algemene aanwijzing voor de opsporing. De eventuele plannen van Openbaar Ministerie te Breda en de politieregio Midden- en West-Brabant zullen uiteraard moeten sporen met deze aanwijzing. Met deze algemene aanwijzing wordt overigens bereikt dat in alle regio’s daders zoveel als mogelijk op een dezelfde manier worden aangepakt en dat aangevers kunnen rekenen op een gelijke behandeling. Een landelijk uniforme bejegening van slachtoffers is reeds verankerd in de aanwijzing slachtofferzorg. Het Openbaar Ministerie te Breda is «enthousiast», in die zin dat het het nadenken over oplossingen voor de problematiek van schaarste in de strafrechtelijke keten en, in het verlengde daarvan, over nieuwe en effectieve mogelijkheden van snelle, passende en merkbare strafrechtelijke interventies, toejuicht. </antwoord>
      <noten afkomstig="antwoord"/>
   </antwoorden>
</kvr>
