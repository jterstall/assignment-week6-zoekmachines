<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Duyvendak (beiden GroenLinks) aan de minister en staatssecretaris van Volkshuisvesting, Ruimtelijke Ordening en Milieubeheer en de staatssecretaris van Economische Zaken over mogelijke palletfabrieken in woonwijken. (Ingezonden 27 juni 2003); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18330
</item>
         <item attribuut="Inhoud">Vragen naar aanleiding van de brand in een palletfabriek in Maassluis over de risico's van de aanwezigheid van dergelijke bedrijven in woonwijken, de mogelijkheden voor het verlenen van subsidie om deze bedrijven uit te plaatsen naar een andere locatie en het uitblijven van de Grondexploitatiewet die daarvoor een noodzakelijke voorwaarde vormt.</item>
         <item attribuut="Rubriek">Bedrijfsleven en industrie (Vestigingsbeleid) Criminaliteit en openbare orde (Brandpreventie en brandbestrijding)</item>
         <item attribuut="Trefwoorden">Brandpreventie Vestigingsbeleid</item>
         <item attribuut="Vindplaats">Kamervragen met antwoord 2002-2003, nr. 1736, Tweede Kamer</item>
         <item attribuut="Vraagnr_bij_indiening">2020314110</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-08-19</item>
         <item attribuut="Datum_indiening">2003-06-27</item>
         <item attribuut="Document-id">KVR18330</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3629" allpagenumbers="3629 3630" vetnummer="2020314110" code="0203tkkvr1736" lopendefooter="Tweede Kamer, vergaderjaar 2002–2003, Aanhangsel" filenaam="KVR18330" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1736" onderwerp="" indiendatum="2003-06-27">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister en staatssecretaris van Volkshuisvesting, Ruimtelijke Ordening en Milieubeheer en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2003-08-19">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Heeft u kennisgenomen van de grote brand die het afgelopen weekend heeft gewoed bij een pallethandel in de wijk Het Stort in Maassluis? Is het u daarnaast bekend dat deze pallethandel in de buurt van een woonwijk en het oude centrum van Maassluis lag? </vraag>
      <vraag nummer="2">Bent u met ons van mening dat in deze bedrijfstak de risico’s op brand relatief groot zijn, zoals onlangs bijvoorbeeld ook in Venlo bleek? </vraag>
      <vraag nummer="3">Kunt u aangeven tot welke risico-categorie pallethandels behoren? </vraag>
      <vraag nummer="4">Bent u van mening dat een verstedelijkt gebied met woningen in de nabijheid, zoals het geval was in Maassluis maar bijvoorbeeld ook in de gemeente Berkel en Rodenrijs, een acceptabele plek is voor bedrijven met een vergroot brandrisico? Zo ja, waarom? </vraag>
      <vraag nummer="5">Heeft u begrip voor de stelling van Burgemeester en Wethouders van Maassluis dat alles in het werk gesteld moet worden om te voorkomen dat de verwoeste pallethandel zal terugkeren op zijn oude locatie? Zo neen, waarom niet? </vraag>
      <vraag nummer="6">Vindt u dat de gemeente Maassluis voldoende instrumenten heeft om de pallethandel naar een andere, meer perifere locatie uit te plaatsen? Zo ja, welke? </vraag>
      <vraag nummer="7">Kunt u aangeven welk deel van de Tender Investeringsprogramma Provincies (TIPP)-subsidies jaarlijks wordt besteed aan 1) de ontwikkeling van nieuwe bedrijventerreinen, 2) de herstructurering van bestaande terreinen en 3) de uitkoop en verplaatsing van bedrijven? </vraag>
      <vraag nummer="8">Bent u met ons van mening dat uitplaatsing van de verbrande palletfabriek in Maassluis, maar bijvoorbeeld ook de pallethandel in Berkel en Rodenrijs, in aanmerking zouden kunnen komen voor een subsidie uit het TIPP-budget? Zo neen, waarom niet? </vraag>
      <vraag nummer="9">Bent u het met ons eens dat, via herontwikkeling van het oude fabrieksterrein, het wellicht mogelijk is om de uitplaatsing te financieren? Bent u het met ons eens dat de Grondexploitatiewet voor een dergelijke constructie een noodzakelijke voorwaarde is? Wanneer ontvangt de Kamer deze wet? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. Het is mij tevens bekend dat deze pallethandel in de buurt van een woonwijk en het oude centrum van Maassluis ligt. </antwoord>
      <antwoord nummer="2">Brand van de opslag van pallets bij fabrikanten en handelaren komt met enige regelmaat voor. Recent nog op 19 juli in Breda. Binnen de categorie «hout- en meubelindustie/ houten emballagebedrijven zijn er echter meer bedrijven met een overeenkomstig risico. Daarnaast zijn er zowel bedrijfstakken met een groter brandrisicio als met een kleiner. </antwoord>
      <antwoord nummer="3">In de lijst van bedrijfstypen (publicatie «Bedrijven en milieuzonering», VNG, 1992) worden palletfabrieken ingedeeld in de categorie «hout- en meubelindustrie/houten emballageindustrie». In die richtlijn, bedoeld als hulpmiddel bij het opstellen van bestemmingsplannen, worden afstanden genoemd die in geval van nieuwbouw aangehouden zouden moeten worden tussen bedrijven van het genoemde type en een «rustige woonwijk». Wat betreft het gevaarsaspect van dit type bedrijven wordt een afstand van 50 meter aanbevolen. </antwoord>
      <antwoord nummer="4">Het is aan de bevoegde gezagen (gemeenten en provincies) voor de Wet op de Ruimtelijke Ordening en de Wet milieubeheer om concrete gevallen te toetsen aan de wettelijke normen. In de loop van de tijd zijn aanmerkelijk strengere normen gesteld voor nieuwe situaties. Dit verschil in normen impliceert een lager risico op brand op en minder ernstige gevolgen bij brand in deze nieuwe situaties ten opzichte van toen bestaande situaties. Het meest prominent komt dit verschil tot uiting bij de combinatie van bestaande bedrijven omgeven door oude wijken. Er is niet gekozen voor een gedwongen sanering van deze bestaande situaties, maar voor een specifieke lokale aanpak. Daarbij moeten we ons realiseren dat Nederland sterk verstedelijkt is en we er ook naar streven het buitengebied zoveel mogelijk open te houden. </antwoord>
      <antwoord nummer="5">De noodzakelijke nieuwbouw biedt een uitstekende gelegenheid de vestigingsplaats voor de pallethandel opnieuw te bezien. Ik wil geen inhoudelijk oordeel geven over de opstelling van het lokaal bevoegd gezag omdat enige terughoudendheid van de rijksoverheid past bij lokale aangelegenheden. Ik heb er alle vertrouwen in dat BenW van Maassluis tot een goede oplossing komen in deze kwestie, een en ander in lijn met de daarvoor geldende regelgeving. </antwoord>
      <antwoord nummer="6">De gemeente Maassluis is de enige die kan beoordelen of ze voldoende instrumenten heeft. Het betreffende dossier is niet in behandeling bij het ministerie van VROM en daarom onthoud ik mij van een oordeel. </antwoord>
      <antwoord nummer="7">Provincies dienen bij het Tender Investeringsprogramma Provincies (TIPP) van het ministerie van EZ programma’s in voor subsidie. Er zijn op dit moment drie tenders afgerond. De resultaten van deze drie tenders zijn: 1e tender TIPP Hectares Bedrag subsidie Herstructurering 822 18 508 895 Nieuwe terreinen 292 7 833 938 Combinatieprojecten (deels herstructurering, deels nieuw) 667 4 537 801 Totaal 1781 30 880 634 2e tender TIPP Hectares Bedrag subsidie Herstructurering 735 27 851 516 Nieuwe terreinen 136 6 483 901 Combinatieprojecten (deels herstructurering, deels nieuw) 389 5 860 844 Totaal 1260 40 196 261 3e tender TIPP Hectares Bedrag subsidie Herstructurering 940 29 480 761 Nieuwe terreinen 303 7 141 077 Combinatieprojecten (deels herstructurering, deels nieuw) 105 1 386 703 Totaal 1348 38 008 541 In totaal is in de afgelopen drie tenders TIPP bijna 116 miljoen aan subsidie uitgekeerd. Zonder nader onderzoek bij de provincies is het op dit moment niet mogelijk na te gaan welk aandeel de uitgekeerde subsidiebedragen is toe te kennen aan uitkoop dan wel verplaatsing van bedrijven. </antwoord>
      <antwoord nummer="8">Provincies dienen bij TIPP een programma in. Zij doen dit in overleg met (samenwerkingsverbanden van) gemeenten in hun gebied. Via een tender wordt uiteindelijk bepaald welke van de ingediende programma’s worden gehonoreerd. De gemeente Berkel en Rodenrijs zou dus in dit geval via de provincie Zuid-Holland een aanvraag moeten indienen. De provincie zal dit project dan beoordelen ten opzichte van andere projecten en de regionale visie. Hierbij moet ik wel aantekenen dat de kosten niet onbeperkt meegenomen mogen worden en dat de subsidievoorwaarden bijvoorbeeld staatssteun aan individuele bedrijven uitsluit. </antwoord>
      <antwoord nummer="9">Ja, herontwikkeling kan een mogelijkheid zijn om uitplaatsing te financieren. De Grondexploitatiewet is geen noodzakelijke voorwaarde om uitplaatsing van bedrijven te financieren bij de herontwikkeling van oude fabrieksterreinen, maar de Grondexploitatiewet kan wel een bijdrage leveren. Indien in het kader van de herstructurering van een bedrijfsterrein een bedrijf wordt wegbestemd, kunnen de uitplaatsingkosten deel uitmaken van een grondexploitatie voor het exploitatiegebied op grond van de Grondexploitatiewet. Op basis van de grondexploitatie kunnen in de verschillende exploitatievergunningen de kosten van de exploitatie verhaald en verevend worden over de uit te geven percelen in het exploitatiegebied. Als de totale exploitatie een negatief saldo vertoont, kunnen echter niet alle kosten worden verhaald, maar kan het kostenverhaal niet hoger zijn dan de geraamde opbrengsten van de exploitatie. Bij een herstructurering van een bestaand bedrijfsterrein, zullen de kosten, zeker als een groot bedrijf verplaatst moet worden, waarschijnlijk de opbrengsten verre overtreffen. Waarschijnlijk zijn er immers nauwelijks particuliere percelen, waarvoor een exploitatievergunning nodig is. Het wetsvoorstel tot wijziging van de WRO inzake de grondexploitatie wordt eind dit jaar aan de Raad van State aangeboden. </antwoord>
      <noten afkomstig="antwoord"/>
   </antwoorden>
</kvr>
