<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister voor Wonen, Wijken en Integratie over de wijkenselectie. (Ingezonden 28 augustus 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29532
</item>
         <item attribuut="Inhoud">Vragen naar aanleiding van artikel 'Van probleemweek naar prachtwijk' (Tijdschrift voor de Volkshuisvesting, jaargang 2007, nummer 4, blz. 44-50). In het artikel worden vraagtekens gezet bij de wijze van gegevensverzameling waarop de selectie van probleemwijken gebaseerd is. Indiener wijst onder meer op de link die wordt gelegd tussen aantal goedkope (sociale huur)woningen en fysieke achterstand, alsmede het uitsluiten van landelijke/dunbevolkte gebieden van de analyse. Indiner wijst verder op de constatering in het artikel dat de wijkaanpak 'in het beste geval slechts 8,6% van de hulpbehoevenden in Nederland' zal bereiken.</item>
         <item attribuut="Rubriek">Inkomen en rechtspositie (Inkomens) Ruimtelijke ordening en infrastructuur (Steden)</item>
         <item attribuut="Trefwoorden">Kansarmen Stadswijken</item>
         <item attribuut="Vindplaats">Kamervragen met antwoord 2007-2008, nr. 116, Tweede Kamer</item>
         <item attribuut="Vraagnr_bij_indiening">2060723930</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-09-28</item>
         <item attribuut="Datum_indiening">2007-08-28</item>
         <item attribuut="Document-id">KVR29532</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="247" allpagenumbers="247 248" vetnummer="2060723930" code="0708tkkvr116" lopendefooter="Tweede Kamer, vergaderjaar 2007–2008, Aanhangsel" filenaam="KVR29532" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="116" onderwerp="" indiendatum="2007-08-28">
         <vrager partij="SP" oorsprong="parlement">Poppe</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-09-28">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel «Van probleemwijk naar prachtwijk»? <voetnoot nummer="1"/>
      </vraag>
      <vraag nummer="2">Wat is uw algemene eerste reactie op de inhoud van dit artikel? </vraag>
      <vraag nummer="3">Deelt u de mening van de schrijvers van het artikel dat het aantal kleine woningen, het aantal woningen van vóór 1970 en het aantal goedkope (sociale huur)woningen geen indicatoren kunnen zijn die wijzen op fysieke achterstand? Zo neen, waarom niet? </vraag>
      <vraag nummer="3">Is het waar dat de gegevens over het «percentage huishoudens met een lage opleiding» zijn ontleend aan een marktonderzoek uitgevoerd door Geomarktprofiel/WDM, waarin «respondenten wordt gevraagd het aantal mensen met een lage opleiding in de straat te schatten»? Zo ja, vindt u dat deze wijze van gegevensverzameling een basis mag zijn voor de selectie van de 40 probleemwijken? Zo neen, waar zijn deze gegevens dan aan ontleend? </vraag>
      <vraag nummer="4" voetnoot="2">Is de constatering – en de onderbouwing hiervan – waar dat u in uw brief van 24 april 2007 <voetnoot nummer="2"/>een onjuiste bewering doet over het niet veranderen van het beeld als er vanuit wijkniveau wordt ingezoomd op buurtniveau? Zo neen, waarom niet? </vraag>
      <vraag nummer="5">Wat vindt u van de opmerking dat het Woon Onderzoek Nederland 2006 (WoON), waarop een flink aantal (sociale en fysieke) indicatoren zijn gebaseerd, dunbevolkte en dus vooral landelijke gebieden automatisch heeft uitgesloten in de analyse? </vraag>
      <vraag nummer="6">Wat vindt u van de constatering dat u in het beste geval slechts 8,6% van de hulpbehoevenden in Nederland bereikt met deze wijkaanpak? Kunt u dit verdedigen tegenover de resterende 91,4%? </vraag>
      <vraag nummer="7">Wanneer kan de Kamer uw toegezegde informatie over de sloopplannen van de corporaties en de analyse van de oorzaken met betrekking tot de teruggang van de vroeg-naoorlogse wijken verwachten? </vraag>
      <noten afkomstig="vraag">
         <noot nummer="3"/>
         <noot nummer="4"/>
         <noot nummer="1">Tijdschrift voor de Volkshuisvesting, Jaargang 2007, Nummer 4, blz. 44–50</noot>
         <noot nummer="2" documenttype="Kamerstuk" kamerstuk-id="30 800 XI" documentnummer="96">Kamerstuk 30 800 XI, nr. 96</noot>
         <noot nummer="3" documenttype="Kamerstuk" kamerstuk-id="30 800 XI" documentnummer="99" documentpagina="8">Kamerstuk 30 800 XI, nr. 99, blz. 8</noot>
         <noot nummer="4" documenttype="Kamerstuk" kamerstuk-id="30 800 XI" documentnummer="99" documentpagina="9">Kamerstuk 30 800 XI, nr. 99, blz. 9</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik heb kennisgenomen van het artikel «Van probleemwijk naar prachtwijk» in het Tijdschrift voor de Volkshuisvesting, Jaargang 2007, Nummer 4. </antwoord>
      <antwoord nummer="2">Het artikel bevat kritiek op de wijkenselectie en de effectiviteit van de voorgestelde wijkenaanpak. De onderzoekers uiten kritiek op de in Europa dominante gebiedsgerichte benadering om achterstandswijken aan te pakken. Veel onderzoekers delen die kritiek niet. Een gebiedsgerichte aanpak maakt het mogelijk om integraal naar alle problemen te kijken en een daarop afgestemde wijkenaanpak te realiseren. Kritiek op de effectiviteit van de wijkenaanpak, zoals deze nu in samenwerking binnen de gemeente wordt uitgewerkt is bovendien prematuur. De betekenis van cumulatie van problemen en de erkenning dat juist de optelsom van problemen de ernst en urgentie vergroot wordt door de onderzoekers niet onderkend. De onderzoekers focussen op ééndimensionale problemen, zoals de aanpak van de arme huishoudens. Dat deze ééndimensionale problemen relevant zijn, staat vast. Hierop richt het reguliere beleid zoals het armoedebeleid zich. Met het doel het aanpakken van de hardnekkigheid van de problematiek heb ik gekozen voor de cumulatie van problemen, want dat geeft het meest relevante beeld. De onderzoekers gaan voorbij aan het feit dat de wijkenaanpak wordt ingezet als extra middel bovenop het reguliere beleid en alleen in wijken waar juist door deze cumulatie van problemen extra inspanningen vereist zijn. </antwoord>
      <antwoord nummer="3">Ik deel niet de mening van de schrijvers dat het aantal kleine woningen, het aantal woningen van vóór 1970 en het aantal goedkope (sociale huur)woningen geen indicatoren zijn die wijzen op fysieke achterstand. De schrijvers van het artikel interpreteren fysieke achterstand als bouwtechnische achterstand. Bij de indicator fysieke achterstanden gaat het om zogenaamde woontechnische achterstanden. Daarbij gaat het om woningen die minder goed voldoen aan de wensen van bewoners en woningzoekenden. Uit het Woononderzoek Nederland (WoON) blijkt dat op een enkele uitzondering na over de gehele linie een groot aanbodoverschot is van kleine, oude en/of goedkope woningen. Nadrukkelijk geldt, dat de lage kwaliteit van de woningen op zichzelf geen aanduiding is dat er sprake is van achterstanden. Deze indicator krijgt pas betekenis in combinatie met de beleving en de sociale kenmerken. Bij de 40 wijken gaat het om wijken die hoog (negatief) scoren op alle thema’s, het gaat om de cumulatie van de problematiek. Het percentage huishoudens met een lage opleiding is ontleend aan het projectie-onderzoek van Geomarktprofiel/WDM. Gelet op het belang van opleiding als indicator voor kansen van bewoners om hogerop te komen is er voor gekozen om opleidingsniveau als een van de indicatoren op te nemen. Er bestaat er geen andere bron waarin het opleidingsniveau op een laag schaalniveau is vastgelegd. Om alleen op basis van deze bron de 40 wijken te selecteren zou inderdaad onvoldoende robuust zijn. Bij de selectie van de 40 wijken is het opleidingsniveau dan ook de enige indicator die afkomstig is uit deze bron. Alle 18 indicatoren tezamen en het totaalbeeld, dat deze 18 opleveren bepalen of een wijk één van de 40 wijken is. </antwoord>
      <antwoord nummer="4">In mijn brief (TK, 2006–2007, 30 995, nr. 2) bericht ik over de constatering dat het beeld niet verandert als er wordt ingezoomd van wijkniveau naar buurtniveau. Deze constatering is gebaseerd op een aantal analyses die op verzoek van enkele gemeenten op buurtniveau zijn uitgevoerd. De gemeenten hebben zelf een beperkt aantal gegevens op buurtniveau beschikbaar gesteld. Voor een landelijk dekkende analyse op buurtniveau zijn onvoldoende gegevens beschikbaar. In het artikel geven de onderzoekers ook aan dat ze op het lagere buurtniveau alleen beschikken over werk- en inkomensgegevens. Alle overige indicatoren projecteren zij van het wijkniveau op het buurtniveau. </antwoord>
      <antwoord nummer="5">Voor de selectie van de wijken acht ik oordelen van de bewoners over de wijk belangrijke indicatoren. Het oordeel van bewoners is bepaald met behulp van de steekproefonderzoeken WBO en WoON. In het genoemde artikel maken de onderzoekers voor hun wijkenselectie zelf ook gebruik van het WoON. Wijken met onvoldoende respondenten kunnen inderdaad op statistische gronden niet gebruikt worden voor dergelijke analyses. Dat gaat met name over dunbevolkte gebieden. De kans op cumulatie van maatschappelijke problemen is groter, naarmate een gebied dichter bevolkt is. Het gaat hierbij om stedelijke problematiek. In dunbevolkte landelijke gebieden komen veel vormen van sociale overlast en fysieke achterstanden beduidend minder voor. Daarmee zal er in deze gebieden nauwelijks sprake zijn van een cumulatie van problemen en achterstanden. </antwoord>
      <antwoord nummer="6">De wijkenaanpak richt zich niet specifiek op de zogenaamde hulpbehoevenden. Daarop richt zich onder andere het reguliere armoedebeleid. Dit neemt niet weg dat ook met de wijkenaanpak relatief veel mensen met sociaal-economisch zwakke positie aandacht krijgen. Zo woont bijvoorbeeld 17% van de huishoudens die in Nederland afhankelijk zijn van een uitkering (ww en abw) in de 40 wijken terwijl in de wijken in totaal 5% van de bevolking leeft. </antwoord>
      <antwoord nummer="7">In het Algemeen Overleg van 26 april jl. over de wijkenselectie heb ik toegezegd om een analyse te maken hoe het proces van stedelijke herstructurering in de vroegnaoorlogse wijken is verlopen. Ik heb hierbij nadrukkelijk aangegeven dat ik geen analyse uitvoer van alle herstructureringsplannen van woningbouwcorporaties en gemeenten. Ik zal de Kamer over de contouren en de planning van de verdiepende analyse aangaande de teruggang van vroegnaoorlogse wijken informeren in mijn brief over de Midterm Review van het Grote Stedenbeleid 3, eind van dit jaar. </antwoord>
      <noten afkomstig="antwoord">
         <noot nummer="1"/>
         <noot nummer="1" titel="Ruimtelijke concentratie van achterstanden en problemen">De rapportage «Ruimtelijke concentratie van achterstanden en problemen» is ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
