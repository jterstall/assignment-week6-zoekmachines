<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over financiële overboekingen in het betalingsverkeer. (Ingezonden 12 januari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2491
</item>
         <item attribuut="Inhoud">Betreft de fraudegevoeligheid van de overschrijvingsformulieren.</item>
         <item attribuut="Rubriek">Criminaliteit en openbare orde (Fraude) Geld (Betalingsverkeer)</item>
         <item attribuut="Trefwoorden">Bankwezen</item>
         <item attribuut="Vindplaats">Kamervragen met antwoord 1995-1996, nr. 547, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1996-02-05</item>
         <item attribuut="Datum_indiening">1996-01-12</item>
         <item attribuut="Document-id">KVR2491</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1109" allpagenumbers="1109 1110" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="547" onderwerp="" indiendatum="1996-01-12">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="1996-02-5">
         <antwoorder functie="minister" ministerie="Financie¨n">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het onderzoek met betrekking tot financie¨le overboekingen in het betalingsverkeer? <voetnoot nummer="1"/>
      </vraag>
      <vraag nummer="2">Deelt u de mening, dat de controle van banken op de juistheid van gegevens op de overboekings- formulieren onvoldoende is? Wat is uw mening over de fraudegevoeligheid van de overschrijvingsformulieren? </vraag>
      <vraag nummer="3">Hoeveel klachten met betrekking tot dergelijke fraudes zijn er gedurende de laatste vijf jaar door clie¨nten ingediend bij de daarvoor aangewezen instanties? </vraag>
      <vraag nummer="4">Houden banken een overgemaakt bedrag twee tot drie dagen vast om het pas daarna bij te schrijven op de rekening van de begunstigde? Levert deze handelwijze de banken 1,3 miljard gulden per jaar aan rente op? Worden hierdoor de consument en de middenstanders ten onrechte benadeeld? </vraag>
      <vraag nummer="5">Bent u bereid over deze punten in overleg te treden met toezichthouder de Nederlandse Bank, de consumentenorganisaties, MBK-Nederland en de Nederlandse Vereniging van Banken? Zo ja, wilt u de Kamer over het resultaat daarvan zo spoedig mogelijk informeren? </vraag>
      <vraag nummer="6">Is het, gezien deze en eerdere fraudegevallen met o.a. creditcards, maar ook gezien de invoering van de chipcard in het betalingsverkeer, aan te bevelen het betalingsverkeer ook onder toezicht van De Nederlandsche Bank te brengen? </vraag>
      <noten afkomstig="vraag">
         <noot nummer="1" datum="1996-01-11" bron="Deadline">Deadline, 11 januari 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De Nederlandse Vereniging van Banken (NVB) heeft mij meegedeeld dat beneden een relatief laag bedrag (per bank verschillend) bij vele banken geen handtekeningcontrole plaatsvindt. De leesapparatuur constateert wel het ontbreken van bepaalde gegevens, waaronder een handtekening. De reden hiervoor is dat er nog geen betrouwbare apparaten bestaan om massale handtekeningcontroles te verrichten. Boven dit relatief lage bedrag vindt steekproefsgewijs visuele controle plaats. Boven een nog hoger bedrag (tussen de 5 en 10 duizend gulden) wordt alles gecontroleerd. Er is, gegeven de massaliteit van de overboekingen en de omvang van de betrokken bedragen nauwelijks sprake van fouten. Het totale bedrag aan fraudes is beperkt, zeker in verhouding tot de enorme kosten die volledige handmatige controle met zich mee zou brengen. Wanneer er sprake is van klachten, worden deze door de desbetreffende banken in overleg met hun clie¨nt opgelost. Bij geconstateerde vergissingen wordt via nauwkeurige controle van onder meer de handtekening teruggeboekt. Deze overboekingen zijn tenslotte altijd te traceren. Dit verklaart ook waarom er bij een instantie als de Geschillencommissie Banken zelden of nooit een klacht terzake wordt voorgelegd. Op grond van het bovenstaande ben ik van mening dat het samenstel van controle- en correctiemogelijkheden, gegeven de beperkte technische mogelijkheden, een voldoende veilig systeem oplevert. Wat de fraudegevoeligheid van overschrijvingsformulieren betreft meen ik dat deze aanwezig zou zijn als gebruikers deze belangrijke persoonlijke papieren onzorgvuldig zouden bewaren en gebruiken, evenals dat met paspoorten, cheques en bankpasjes het geval is. De in het onderzoek gehanteerde methode (het ter beschikking stellen van overboekingsformulieren, waarbij overigens sprake is geweest van valsheid in geschrifte) behoort normaal gesproken niet tot de mogelijkheden van de fraudeur: deze zal eerst door middel van diefstal de mogelijkheid van fraude moeten verwerven. De banken wijzen er de laatste jaren via de media dan ook nadrukkelijk op dat men overboekingsformulieren met dezelfde zorgvuldigheid moet behandelen als geld. </antwoord>
      <antwoord nummer="4">De NVB stelt dat voor het in rekening brengen aan de clie¨nten van de kosten voor een verrichte betaaldienst de banken de instrumenten van tarifering, valutering en het ontbreken van rentevergoeding tot hun beschikking hebben. De hantering van deze middelen is een zaak van individueel beleid van de banken. Niet alle banken hanteren overigens het instrument van de valutering. Thans wordt aan de particuliere clie¨nten door veel banken een deel van de kosten door middel van tarifering in rekening gebracht. Afhankelijk van de bank wordt het resterende deel van de kosten met de instrumenten valutering en het ontbreken van rentevergoeding gedekt. Valutering betekent het vaststellen op welke dag de renteberekening begint of eindigt. Het is gebruikelijk dat bij debitering het bedrag e´e´n dag voor de dag van verevening uit de renteberekening wordt gehaald en bij creditering het bedrag een dag na de dag van verevening rentedragend wordt. Deze valuteringsperiode is gezien de vereiste administratieve handelingen en het feit dat rente aan clie¨nten alleen vergoed wordt per dag en niet per dagdeel praktisch en niet langer dan noodzakelijk, terwijl zij tegelijkertijd een bijdrage levert aan het dekken van de kosten. Wat de opbrengst van de valutering betreft zijn mij geen cijfers bekend; deze cijfers behoren tot de bedrijfseconomische gegevens van de banken. Het rapport bevat verder onvoldoende gedetailleerde informatie om de daarin genoemde cijfers aan een gedegen analyse te onderwerpen. Gelet op bovenstaande gegevens van de NVB, de concurrentie op de betaalmarkt en het feit dat het Nederlandse betalingsverkeersysteem internationaal bekend is om zijn goede organisatie en tot de meest geavanceerde van de wereld behoort, heb ik geen reden om aan te nemen dat de consument en de middenstander worden benadeeld. </antwoord>
      <antwoord nummer="5">De antwoorden op de vragen 1 tot en met 4 geven mij geen aanleiding te veronderstellen dat er op het gebied van financie¨le overboekingen in het betalingsverkeer misstanden zijn die overheidsingrijpen noodzakelijk maken. Temeer daar de genoemde organisaties deelnemen in de werkgroep «Evaluatie Intentieverklaring Betalingsverkeer», waarin problemen in het betalingsverkeer in goed overleg worden besproken en opgelost. Geen enkele deelnemer aan dit overleg heeft tot op heden een klacht inzake de in het onderzoek betrokken onderwerpen ingebracht. </antwoord>
      <antwoord nummer="6">De Nederlandsche Bank (DNB) heeft van oudsher op grond van de Bankwet een taak met betrekking tot het betalingsverkeer. Voorts is het betalingsverkeer uit de aard der zaak veelal een activiteit van kredietinstellingen die op basis van de Wtk 1992 onder het toezicht van DNB vallen. Dit geldt ook voor de chipcard die door een kredietinstelling wordt uitgegeven. Tenslotte bezie ik bij voortduring of nieuwe ontwikkelingen op het gebied van het betalingsverkeer tot bijstelling van het beleid nopen. </antwoord>
      <noten afkomstig="antwoord"/>
   </antwoorden>
</kvr>
