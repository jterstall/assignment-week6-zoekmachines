<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Huizinga-Heringa en Van Dijke (beiden ChristenUnie) aan de minister van Verkeer en Waterstaat over Scheepswerf Boer te Sliedrecht. (Ingezonden 15 oktober 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16792
</item>
         <item attribuut="Inhoud">Vragen over het bedrijf Scheepswerf L.J. Boer B.V., dat door verscherpte eisen van Rijkswaterstaat in de problemen dreigt te komen. Deze vragen dienen ter aanvulling op eerdere vragen van de leden Van Heemst, Netelenbos en Rehwinkel, ingezonden 10 oktober 2002.</item>
         <item attribuut="Rubriek">Bedrijfsleven en industrie (Industrie) Verkeer, vervoer en waterstaat (Schepen)</item>
         <item attribuut="Trefwoorden">Scheepsbouw</item>
         <item attribuut="Vindplaats">Kamervragen met antwoord 2002-2003, nr. 449, Tweede Kamer</item>
         <item attribuut="Vraagnr_bij_indiening">2020301680</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="ChristenUnie">Huizinga-Heringa</persoon>
            <persoon partij="ChristenUnie">Van Dijke</persoon>
         </item>
         <item attribuut="Datum_reaktie">2002-12-03</item>
         <item attribuut="Datum_indiening">2002-10-15</item>
         <item attribuut="Document-id">KVR16792</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="943" allpagenumbers="943 944 945" vetnummer="2020301680" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16792" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="449" onderwerp="" indiendatum="2002-10-15">
         <vrager partij="ChristenUnie" oorsprong="parlement">Huizinga-Heringa</vrager>
         <vrager partij="ChristenUnie" oorsprong="parlement">Van Dijke</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-12-3">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de inhoud van de brief die door het personeel van Scheepswerf L.J. Boer b.v. te Sliedrecht aan u is verzonden? </vraag>
      <vraag nummer="2">Is het waar dat deze scheepswerf sinds 1988 zonder enige problemen heeft kunnen werken met schepen van 110 meter lang en 11.40 meter breed in haar haven? Zo nee, welke incidenten hebben zich dan voorgedaan? </vraag>
      <vraag nummer="3">Is het waar dat Rijkswaterstaat in mei 2002 plotseling de eis voor de toegestane lengte waarmee schepen uit de haven mogen steken heeft verscherpt tot 3 meter omdat dit de scheepvaart in gevaar zou brengen? Zo ja, kunt u dit staande houden gezien het feit dat voorbijvarende schepen, mede vanwege de specifieke ligging van de haven, nooit op minder dan 40 meter afstand passeren? </vraag>
      <vraag nummer="4">Is het wel redelijk dat Rijkswaterstaat slechts toestaat dat schepen 3 meter uit de haven uitsteken, terwijl 60% van de schepen die door dit bedrijf worden bewerkt simpelweg niet binnen deze lengte vallen? Is bij deze beslissing naar uw oordeel voldoende meegewogen dat bij een dergelijke bepaling desastreuze bedrijfseconomische gevolgen optreden? </vraag>
      <vraag nummer="5">Deelt u de mening dat voorkomen moet worden dat ca. 30 werknemers, die al zo’n 15 jaar in dienst zijn van het bedrijf, alsmede ca. 30 betrokken onderaannemers als gevolg van deze beslissing van Rijkswaterstaat op straat komen te staan, terwijl het bedrijf al 75 jaar zonder enige subsidie operationeel is geweest? </vraag>
      <vraag nummer="6">Geeft het feit dat aan een gelijksoortig bedrijf, dat 4 kilometer verderop aan de Merwede is gevestigd, ontheffing is verleend om aangemeerde schepen tot 25 meter in de rivier toe te staan, terwijl de rivier ter plaatse 40 meter smaller is, u aanleiding om de bepaling inzake het uitsteken uit de haven van Scheepswerf L.J.Boer te heroverwegen? Waarom treedt Rijkswaterstaat in deze vergelijkbare situaties verschillend op? </vraag>
      <vraag nummer="7">Bent u vervolgens bekend met de ontheffing die door Rijkswaterstaat aan Scheepswerf L.J. Boer te Sliedrecht is verleend om slechts tot 12 meter uit de rivierkant schepen te kunnen aanleggen, maar met de beperking dat hier geen werkzaamheden op mogen worden verricht? Bent u bekend met het feit dat de rechter hiertegen een voorlopige voorziening heeft gegeven, waarna de scheepswerf in beroep is gegaan? </vraag>
      <vraag nummer="8">Bent u bereid gebruik te maken van uw bestuurlijke bevoegdheden om de aanvankelijke beslissing ongedaan te maken en een ruimere ontheffing te verlenen, en deze beslissing te nemen alvorens de Raad van State op 22 oktober a.s. uitspraak zal doen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van de leden Van Heemst, Netelenbos en Rehwinkel, ingezonden 10 oktober jl. </toelichting>
   <antwoorden aantal="8">
      <antwoord nummer="1">Ja. Een kopie van de brief van 22 juli 2002 (met de vermelding «strikt persoonlijk» en overigens niet voorzien van een handtekening) is door de scheepswerf recent overgelegd in het kader van de procedure met betrekking tot de opgelegde last onder dwangsom. Het origineel is echter nimmer ontvangen, zo blijkt uit de postregistratie van mijn ministerie. De inhoud van de brief is mij dan ook kort geleden bekend geworden. </antwoord>
      <antwoord nummer="2">Nee, de scheepswerf is weliswaar sinds 1988 ter plaatse gevestigd doch het is pas sinds enkele jaren dat schepen worden ontvangen die uit de haven in de vaarweg steken. Ten gevolge van de schaalvergroting in de binnenvaart zijn de schepen steeds langer geworden. Aanvankelijk waren de schepen korter dan 100 meter. Inmiddels worden echter schepen gebouwd van 100 m, 110 m en 135 m lengte. In verband met de beperkte lengte van de insteekhaven steken schepen van 110 m uit de haven. De Hoofdingenieur-directeur van de Rijkswaterstaat in de Directie Zuid-Holland, als vaarwegbeheerder, heeft die situatie uit nautisch oogpunt onaanvaardbaar geoordeeld. Reden waarom herhaaldelijk aan de scheepswerf te kennen is gegeven dat een en ander niet kan worden getolereerd. Omdat de scheepswerf geen gehoor gaf aan de verzoeken van de vaarwegbeheerder om het afmeren van schepen buiten de haven te beëindigen, is uiteindelijk een last onder dwangsom opgelegd. Er hebben zich vooralsnog geen concrete incidenten voorgedaan, waarmee overigens niet is gezegd dat de veiligheid te water met het illegale handelen van de scheepswerf niet in geding is. </antwoord>
      <antwoord nummer="3">Nee, zoals uit het antwoord op vraag 2 blijkt wordt mijn dienst sinds enkele jaren geconfronteerd met een zodanig gebruik van de insteekhaven dat afbreuk wordt gedaan aan de vlotte en veilige doorvaart van het scheepvaartverkeer op de Beneden-Merwede. Aan de scheepswerf is onmiddellijk te kennen gegeven dat die situatie niet kan worden toegestaan. De vaarwegbeheerder heeft, na een zorgvuldige beoordeling van de situatie ter plaatse, geoordeeld dat schepen maximaal 3 meter uit de insteekhaven in de rivier mogen steken. Indien de schepen verder dan 3 meter in de rivier steken wordt naar het oordeel van mijn dienst ernstig afbreuk gedaan aan de vlotte en veilige doorvaart van het scheepvaartverkeer. Ik heb geen reden aan de juistheid van dat oordeel te twijfelen. </antwoord>
      <antwoord nummer="4">Ja. De Beneden-Merwede is onderdeel van de scheepvaartroute tussen de mainport Rotterdam en het achterland en is om die reden aangemerkt als hoofdtransportas. Het beleid met betrekking tot de hoofdtransportas is gericht op een optimalisering van de vlotte en veilige doorvaart van de scheepvaart ter bevordering van het goederen- en personenvervoer te water. Op die manier wordt een bijdrage geleverd aan de oplossing van het fileprobleem op de weg. Er wordt door de vaarwegbeheerder een restrictief beleid gevoerd met betrekking tot verzoeken om ontheffing van het verbod tot het afmeren van schepen op de vaarweg. In beginsel worden geen activiteiten toegestaan die niet direct aan de primaire functie van de vaarweg gerelateerd zijn. Activiteiten die evengoed of zelfs beter buiten de vaarweg kunnen worden uitgeoefend (b.v. in een haven of op veilige plaatsen binnen de kribben) worden dan ook in beginsel niet vergund. Het repareren van schepen is een activiteit die niet direct is gerelateerd aan de primaire functie van de vaarweg. Het feit dat de insteekhaven door de schaalvergroting in de binnenvaart niet langer geschikt is om alle schepen te ontvangen die ter reparatie worden aangeboden, kan niet worden opgelost door de bedrijfsactiviteiten simpelweg te verplaatsen naar de vaarweg. Daarmee wordt de verantwoordelijkheid voor het probleem door de ondernemer verlegd naar de nautisch beheerder van de vaarweg. De omstandigheid dat thans 60% van de schepen te lang is om in de bestaande insteekhaven te kunnen worden ontvangen is voor mij geen reden in afwijking van het geformuleerde beleid en met voorbijgaan aan het oordeel van de vaarwegbeheerder de met het Binnenvaartpolitiereglement strijdige situatie te gedogen. De bedrijfseconomische gevolgen voor het bedrijf zijn bij de besluitvorming in voldoende mate afgewogen. Alle omstandigheden in aanmerking nemend acht ik de belangen van de scheepswerf ondergeschikt aan het algemeen belang dat is gediend met een adequaat en consistent nautisch beheer op de hoofdtransportas. </antwoord>
      <antwoord nummer="5">Ja. De oplossing voor het probleem waarmee de scheepswerf de laatste jaren in toenemende mate is geconfronteerd kan echter om redenen zoals hiervoor uiteengezet niet worden gevonden in het verplaatsen van de bedrijfsactiviteiten naar de vaarweg. </antwoord>
      <antwoord nummer="6">Nee. Elke situatie dient op zijn eigen merites te worden beoordeeld. Het bedrijf waarop (waarschijnlijk) wordt gedoeld is gesitueerd buiten de vaarweg binnen de kribben en doet om die reden geen afbreuk aan het streven naar een vlotte en veilige doorvaart van het scheepvaartverkeer. </antwoord>
      <antwoord nummer="7">Ja, de ontheffing is mij bekend. De Voorzieningenrechter te Dordrecht heeft zich niet uitgelaten omtrent de ontheffingverlening. De getroffen voorlopige voorziening heeft betrekking op de aan de scheepswerf opgelegde last onder dwangsom met betrekking tot het afmeren van schepen in de insteekhaven. De door de rechter bij voorlopige voorziening gesignaleerde gebreken zijn van formele aard en kunnen bij de beslissing op bezwaar worden hersteld. </antwoord>
      <antwoord nummer="8">Nee. Door mijn ministerie is bij diverse gelegenheden serieus onderzocht en afgewogen of de situatie zoals beschreven aanvaardbaar is uit een oogpunt van vlotte en veilige doorvaart. Herhaaldelijk is men tot de conclusie gekomen dat men geen verantwoordelijkheid wil en kan nemen voor de beschreven situatie. Zie in dit verband het antwoord op vraag 4. Wel heeft er inmiddels op verzoek van het gemeentebestuur van Sliedrecht op 18 november 2002 een bespreking plaatsgevonden met het hoofd van de afdeling Scheepvaartzaken van de directie Zuid-Holland van Rijkswaterstaat, een delegatie van scheepswerf Boer en burgemeester en wethouders van Sliedrecht. In dat gesprek is het standpunt van mijn ministerie nog eens uitvoerig toegelicht en is gemotiveerd uiteengezet waarom de veilige en vlotte doorstroming van het scheepvaartverkeer eraan in de weg staat dat ter plaatse een stevendok wordt afgemeerd en dat schepen worden afgemeerd die verder dan 3 meter uit de haven in de rivier steken. Burgemeester en wethouders van Sliedrecht hebben verklaard zich in te willen spannen om te zoeken naar een structurele oplossing van dit probleem hetzij door fysieke aanpassing van de insteekhaven van Boer, hetzij door het huren van water op een locatie naast het bedrijf van Boer. Het gemeentebestuur zegde toe actief te willen bemiddelen tussen Boer en het naastgelegen bedrijf om te bezien of dat laatste bedrijf bereid kan worden gevonden een perceel water te verhuren aan Boer. Bedoeld perceel water ligt buiten de vaarweg en is mitsdien uit nautisch oogpunt acceptabel. Het hoofd van de afdeling Scheepvaartzaken van de directie Zuid-Holland van Rijkswaterstaat heeft toegezegd zich te willen beraden om – onder nader te bepalen voorschriften – te gedogen dat gedurende een nog te bepalen periode schepen met een maximale lengte van 110 meter worden afgemeerd in de insteekhaven. lndien aan het verzoek van de gemeente wordt meegewerkt betekent dit dat Boer voor enige tijd zal zijn geholpen. Voorwaarde zal echter zijn dat er reëel zicht bestaat op een structurele oplossing. De termijn waarbinnen daarover duidelijkheid moet ontstaan zal naar verwachting niet langer dan ongeveer zes maanden bedragen. Mocht uiteindelijk blijken dat een structurele oplossing onmogelijk is dan zal wederom worden geëist dat het afmeren van schepen in de insteekhaven langer dan 100 meter wordt gestaakt. </antwoord>
      <noten afkomstig="antwoord"/>
   </antwoorden>
</kvr>
