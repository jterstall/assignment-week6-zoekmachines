<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Justitie over «Het straffen van de toekomst - een verkenning». (Ingezonden 18 juni 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20657
</item>
         <item attribuut="Inhoud">Vragen over genoemd discussiestuk, de standpunten die erin worden ingenomen en de aangegeven opties.</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">Straffen</item>
         <item attribuut="Vindplaats">Kamervragen met antwoord 2003-2004, nr. 1875, Tweede Kamer</item>
         <item attribuut="Vraagnr_bij_indiening">2030416120</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-07-07</item>
         <item attribuut="Datum_indiening">2004-06-18</item>
         <item attribuut="Document-id">KVR20657</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3971" allpagenumbers="3971 3972" vetnummer="2030416120" code="0304tkkvr1875" lopendefooter="Tweede Kamer, vergaderjaar 2003–2004, Aanhangsel" filenaam="KVR20657" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1875" onderwerp="" indiendatum="18juni 2004">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-07-7">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het discussiestuk «Het straffen van de toekomst – een verkenning»? <voetnoot nummer="1"/>
      </vraag>
      <vraag nummer="2">Onderschrijft u het in dit stuk ingenomen standpunt dat er een crisis in het straffen bestaat? Zo neen, wat is uw oordeel over de analyse dat er in de afgelopen decennia een verschuiving in het bestraffingsparadigma heeft plaatsgevonden? </vraag>
      <vraag nummer="3">Klopt het dat de parketten van het Openbaar Ministerie en de gerechten kampen met chronische capaciteitsproblemen? Zo ja, kunt u aangeven of het verhoogde aantal strafbare feiten dat het Openbaar Ministerie bij de gerechten aanlevert bijdraagt aan een op termijn afnemende effectiviteit van de strafrechtspleging? Kunt u aangeven op welke wijze een groter beroep op het Openbaar Ministerie en de gerechten op dit moment leidt tot hoger ziekteverzuim? Klopt het dat in 11 procent van de onvoorwaardelijke sepots sprake is van de grond «oud feit» (Goed beschouwd p. 36), mede als gevolg van (zittings)capaciteitsgebrek? Zo ja, om wat voor feiten gaat het, en hoe is dit verdeeld over de afzonderlijke parketten en gerechten? Bent u van mening dat dit een belangrijk signaal is dat er sprake is van een capaciteitsgebrek bij het Openbaar Ministerie en de gerechten? </vraag>
      <vraag nummer="4">Onderschrijft u het in het discussiestuk verwoorde standpunt dat straffen zowel een reactieve als een preventieve doelstelling kunnen hebben en dat straffen moeten voldoen aan de eisen proportionaliteit, «vormvrijheid», procedurele rechtvaardigheid en kosteneffectiviteit? </vraag>
      <vraag nummer="5">Wat vindt u van de in het discussiestuk aangegeven opties die de contouren schetsen van een denkbaar strafprogramma voor de toekomst? Kunt u ten aanzien van optie 2 aangeven hoe een eventuele differentiatie naar draagkracht zich verhoudt tot het voorstel van de Commissie Vermogensstraffen tot invoering van het dagboetestelsel? </vraag>
      <noten afkomstig="vraag">
         <noot nummer="1">Bijlage in: Goed beschouwd, Openbaar Ministerie 2004, p. 49 e.v</noot>
      </noten>
   </vragen>
   <antwoorden aantal="5">
      <antwoord nummer="1">Ja, het discussiestuk is een onderdeel van Goed Beschouwd 2004, de bijlage van het Jaarverslag OM 2003 dat ik 26 mei van dit jaar ter kennisneming naar de Tweede Kamer heb gezonden (NDS just04-0559). Goed Beschouwd moet bezien worden als een beschouwing van grotendeels wetenschappelijke aard en bevat geen standpunten van het College van procureurs-generaal of van de Minister van Justitie. De artikelen worden dan ook onder de namen van de auteurs of onder de naam van de afdeling van de auteurs geplaatst. </antwoord>
      <antwoord nummer="2">In het artikel wordt de term «crisis in de bestraffing» gebruikt voor een situatie, waarin – volgens de auteurs – een chronisch capaciteitsprobleem in de detentiecapaciteit bestaat, een lappendeken aan strafmogelijkheden met niet heldere onderlinge afbakeningen en geen eenduidigheid in de visie op wat met straf wordt beoogd. Deze analyse deel ik niet volledig en de kwalificatie met «crisis» laat ik dan ook voor rekening van de auteurs. Over de capaciteitstekorten in de sanctietoepassing heb ik de Tweede Kamer bij brieven van 16 september 2003 (Tweede Kamer, 24 587, nr. 91) en 8december 2003 (Tweede Kamer 24 587, nr. 94) geïnformeerd. Daarin heb ik toegelicht langs welke wegen de capaciteitstekorten zullen worden verminderd. Op 12 februari 2004 heeft daarover een overleg plaatsgevonden met de vaste commissie voor Justitie. Vervolgens heb ik de Tweede Kamer bij brief van 7 juni 2004 (Kamerstuk 29 200 VI, nr. 167) mijn visie geschetst op de modernisering van de sanctietoepassing. In mijn visie heb ik aangegeven dat de sanctietoepassing het sluitstuk is van het veiligheidsbeleid dat het Kabinet voert. De stelling van de auteurs van het bedoelde artikel in Goed beschouwd dat het bestraffingsparadigma de laatste jaren verschuift naar de beveiliging van de samenleving is te beschouwen als een ondersteuning van die visie. Deze visie zoals neergelegd in de brief van 7 juni jl. zal leidraad zijn bij de verdere modernisering van de sanctietoepassing in de richting van een situatie waarin het aanbod aan sancties toereikend moet zijn voor de maatschappelijke vraag aan strafrechtelijke interventies. </antwoord>
      <antwoord nummer="3">Het is niet juist dat momenteel sprake is van een chronisch en substantieel capaciteitsprobleem bij het OM en de gerechten. De inkomende zaken kunnen nog steeds adequaat worden behandeld wat zich tevens vertaalt in relatief stabiele werkvoorraden en doorlooptijden. Wel wordt op het voorgaande uitdrukkelijk de vinger aan de pols gehouden, zeker nu in het verlengde van de prestatieafspraken met de politie het volume aan de te behandelen zaken sterk is gestegen en ook nu nog blijft toenemen. Door een verhoging van het niveau van de opsporing wordt beoogd dat vaker actie wordt ondernomen op gepleegde misdrijven, en dat het overheidsgezag in de openbare ruimte sterker wordt gevestigd. Dit draagt bij aan meer veiligheid en leefbaarheid en dus tot een grotere effectiviteit van de strafrechtspleging. Omdat steeds meer zaken moeten worden afgedaan zonder dat dit met navenant meer middelen tegemoet kan worden getreden, moet een hogere productiviteit worden gerealiseerd. Dit heeft zich evenwel niet vertaald in een hoger ziekteverzuim. Zo lag het percentage van dat verzuim binnen het OM in 2002 op 6,0 en in 2003 op 5,6. Binnen de ZM was het arbeidsverzuim in 2003 voor rechterlijke ambtenaren 3,6% en voor gerechtsambtenaren 6,1%. Dit wijkt niet af van het beeld bij de rest van de rijksoverheid. Het is juist dat 11% van de sepots geschiedt op grond van dat er sprake is van een «oud feit». Dat kan het geval zijn indien om wat voor reden dan ook pas zeer lang nadat het strafbare feit is gepleegd een verdachte bekend is geworden en de zaak in behandeling is bij het OM. Ook kan het zijn dat het niet lukt om een zaak met enige voortvarendheid ter zitting te brengen. De mate waarom op deze grondslag wordt geseponeerd, mag dan niet als een directe indicator voor gebrek aan zittingscapaciteit worden gezien. Wel is het uiteraard zo, dat er alle aanleiding is om nadere analyse indien het niveau van dit soort van sepots sterk zou stijgen. Uit de omstandigheid dat slechts bij 1% van de behandelde zaken vanwege ouderdom wordt geseponeerd, gecombineerd met het gegeven dat dit zich niet concentreert bij specifieke feiten of in specifieke arrondissementen, blijkt geen noodzaak tot grote zorg. Wel wordt eens per vier maanden gekeken naar de ontwikkelingen in doorlooptijden en voorraden, opdat tijdig maatregelen kunnen worden genomen indien daartoe aanleiding bestaat. </antwoord>
      <antwoord nummer="4">In het antwoord op vraag 2 heb ik verwezen naar de brief van 7 juni 2004 (Kamerstuk 29 200 VI, nr. 167) aan uw Kamer, waarin ik mijn visie met betrekking tot de modernisering van de modernisering van de sanctietoepassing heb geschetst. Daarin ben ik uitvoerig ingegaan op de doelen van het strafrecht, welke zowel reactief als preventief zijn, alsmede op de aan sancties te stellen eisen, met name vanuit de noodzaak van selectiviteit en differentiatie in de oplegging en tenuitvoerlegging. De eisen van «vormvrijheid» (in de zin van duidelijkheid over de zwaarte van straffen) en van kosteneffectiviteit liggen in die eisen mede besloten. De eisen van proportionaliteit en procedurele rechtvaardigheid zijn niet zozeer eisen die aan de afzonderlijke sancties in het sanctiestelsel sui generis moeten worden gesteld, maar eisen die de bestraffing van daders in individuele gevallen door de rechter betreffen. </antwoord>
      <antwoord nummer="5">De in het artikel genoemde opties voor straffen in de toekomst acht ik een interessante en nuttige bijdrage aan de discussie over de vraag hoe de effectiviteit van sancties kan worden verbeterd. De opties bieden aanknopingspunten voor aanvullingen op de mogelijkheden die ik in mijn brief van 7 juni jl. met mijn visie op de modernisering van de sanctietoepassing heb genoemd. Ik zal die opties bij de verdere uitwerking van mijn visie betrekken. Wat betreft optie 2 is op te merken dat een dagboetetelsel, zoals de Commissie Vermogensstraffen (1966) voorstelt, één van de mogelijke vormen van differentiatie naar draagkracht is. </antwoord>
      <noten afkomstig="antwoord"/>
   </antwoorden>
</kvr>
