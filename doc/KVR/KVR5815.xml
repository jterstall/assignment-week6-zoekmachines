<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Grol-Overling, Hirsch Ballin en Boorsma (allen CDA) Inzake: Standpunt van de Koninkrijksregering op vijfde rapportage van de commissie-Aarts. (Ingezonden 17 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5815
</item>
         <item attribuut="Rubriek">Staats- en bestuursrecht (Koninkrijk)</item>
         <item attribuut="Trefwoorden">Aruba Nederlandse Antillen</item>
         <item attribuut="Vindplaats">Kamervragen met antwoord 1997-1998, nr. 2, Eerste Kamer</item>
         <item attribuut="Afkomstig_van">Nederlands Antilliaanse en Arubaanse Zaken</item>
         <item attribuut="Indiener">
            <persoon partij="CDA">Grol-Overling</persoon>
            <persoon partij="CDA">Hirsch Ballin</persoon>
            <persoon partij="CDA">Boorsma</persoon>
         </item>
         <item attribuut="Datum_reaktie">1997-10-17</item>
         <item attribuut="Datum_indiening">1997-09-17</item>
         <item attribuut="Document-id">KVR5815</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="3" allpagenumbers="3 4" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR5815" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="2" onderwerp="" indiendatum="1997-09-17">
         <vrager partij="CDA" oorsprong="parlement">Grol-Overling</vrager>
         <vrager partij="CDA" oorsprong="parlement">Hirsch Ballin</vrager>
         <vrager partij="CDA" oorsprong="parlement">Boorsma</vrager>
         <vraagt-aan/>
      </vraagdata>
      <antwoorddata antwoorddatum="1997-10-17">
         <antwoorder functie="minister" ministerie="Nederlands-Antilliaanse en Arubaanse Zaken">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Herinnert u zich uw toezegging (Handelingen Eerste Kamer 4 februari 1997, p. 16–641) de Kamer te informeren over de tijdschema’s betreffende de onderzoeken van de Arubaanse Rekenkamer ter uitvoering van het rapport-De Ruiter c.s. en betreffende de reeds in het in 1993 overeengekomen Protocol door Aruba toegezegde regeling van de financiering van politieke partijen en de voorlopige mededelingen die u vervolgens in uw brief van 9 juni jl. (Eerste Kamer, 25 000 IV, nr. 39d) deed? </vraag>
      <vraag nummer="2">Waarom bevat het in uw brief van 29 augustus 1997 neergelegde standpunt van de Koninkrijksregering op deze beide punten geen nadere mededelingen maar integendeel slechts vage aanduidingen van de voortgang? </vraag>
      <vraag nummer="3">Kunt u thans wel een duidelijk tijdschema geven, en zo nee, acht u deze gang van zaken in overeenstemming met het Protocol en de afspraken naar aanleiding van het rapport-De Ruiter c.s.? </vraag>
      <vraag nummer="4">In hoeverre heeft u zich bij de behandeling van deze onderwerpen rekenschap gegeven van het verstrijken van de zittingsduur van de Staten van Aruba en het naderen van de (inmiddels, als gevolg van de kabinetscrisis, vermoedelijk te vervroegen) verkiezingen? </vraag>
      <vraag nummer="5">Welke uitvoering heeft de minister van Binnenlandse Zaken gegeven aan de in uw brief van 9 juni jl. toegezegde opstelling van een op artikel 38 van het Statuut te baseren rijkswet inzake de financiering van politieke partijen? Sinds wanneer is zijn ministerie bij dit onderwerp betrokken? </vraag>
      <vraag nummer="6">Welke resultaten heeft het in uw brief van 5 maart 1997 aangekondigde overleg over een rijkswet voor de interregionale rechtshulp en over een gezamenlijk Nederlands-Antilliaans/Arubaans/- Nederlands rechercheteam opgeleverd? </vraag>
      <vraag nummer="7">Waarop baseert u het mede door u in het standpunt van de Koninkrijksregering uitgesproken vertrouwen «welk onderwerp het ook moge betreffen, dat de regering van Aruba serieus omgaat met commentaar van de Raad van Advies en de Algemene Rekenkamer van Aruba»? Is dit in overeenstemming met de bevindingen van de commissie-Aarts bij de onderwerpen «Staten-leden», «Ministers» en «Politieke Pensioenen»? </vraag>
      <vraag nummer="8">Kunt u berekenen welk inkomen – bij ontbreken van een cumulatiebeperking en rekening houdend met de terugwerkende kracht van de nieuwe verordeningen – uit de landkas toekomt aan Arubaanse politieke ambtsdragers uit hoofde van huidige en vroegere politieke ambten? </vraag>
      <vraag nummer="9">Zijn de rapporten van de Algemene Rekenkamer van Aruba over de jaarrekeningen 1987–1995 overeenkomstig de verwachtingen van de commissie-Aarts inmiddels gepubliceerd? Hoe beoordeelt u in het licht daarvan de uitvoering van het Protocol van 1993? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2, 3 en 5">De genoemde tijdsaanduiding in mijn brief van 9 juni 1997, kenmerk 971548, met betrekking tot de afronding door de Arubaanse Rekenkamer van de vier rapportages als bedoeld in het rapport van de commissie-De Ruiter is nog steeds van toepassing. Voor de openbaarheid ten aanzien van de financiering van politieke partijen achten mijn ambtgenoot van Binnenlandse Zaken en ik een regeling op koninkrijksniveau gewenst. Dit vergt een zorgvuldige procedure met name omdat de feitelijke omstandigheden betreffende aard en werkwijze van politieke partijen in de drie landen van het Koninkrijk nogal uiteenlopen. De Minister van Binnenlandse Zaken heeft inmiddels zijn verdere voorstellen voor een wettelijke regeling op koninkrijksniveau inzake de financiering van politieke partijen schriftelijk aan de beide regeringen in de West voorgelegd. Ook de Nederlandse politieke partijen zijn van dit voornemen in kennis gesteld. Zodra de gevraagde reacties zijn ontvangen, zal de Minister van Binnenlandse Zaken een voorstel ontwikkelen. Het ministerie van Binnenlandse Zaken is sinds medio 1995 bij dit onderwerp betrokken, namelijk vanaf het moment dat wordt gewerkt aan een wettelijke grondslag voor subsidiëring van politieke partijen, hetgeen raakvlakken heeft met de problematiek van de openbaarheid van de financiering van politieke partijen. </antwoord>
      <antwoord nummer="4">De behandeling van beide onderwerpen is niet afhankelijk van het verstrijken van de zittingsduur van de Staten en gaat ook daarna door. </antwoord>
      <antwoord nummer="6">Er wordt naar gestreefd het voorstel van Rijkswet interregionale rechtshulp voor het einde van 1997 in de Rijksministerraad te behandelen. Ten behoeve van de totstandkoming van een Nederlands-Antilliaans/Arubaans/- Nederlands rechercheteam is een werkgroep in het leven geroepen. Deze werkgroep heeft medio 1997 een eerste rapport vervaardigd, dat thans onderwerp van gesprek is tussen de drie ministers van Justitie van het Koninkrijk. </antwoord>
      <antwoord nummer="7">Uit de betreffende passage spreekt de overtuiging dat in een rechtsstaat mag worden verwacht dat de regering aldaar serieus omgaat met adviezen van hoge colleges zoals de Raad van Advies en de Algemene Rekenkamer en bevat een aansporing aan de regering van Aruba zich daarvan ook met betrekking tot het onderwerp «rechtspositie politiek ambtsdragers» rekenschap te geven. </antwoord>
      <antwoord nummer="8">Het is voor mij niet mogelijk deze vraag te beantwoorden, aangezien ik niet in het bezit ben van de daarvoor noodzakelijke gegevens. Het is een aangelegenheid die tot de autonomie van Aruba behoort. </antwoord>
      <antwoord nummer="9">De Jaarrekeningen van Aruba betreffende 1987–1989 zijn door de Rekenkamer van Aruba afgehandeld en klaar voor behandeling door de Staten. De Arubaanse Rekenkamer heeft de Jaarrekeningen 1990–1995 aangeboden aan de minister van Financiën. Vanwege de kabinetscrisis wordt niet verwacht dat deze jaarrekeningen nog dit jaar aan de Staten van Aruba zullen worden aangeboden, hetgeen wel de bedoeling was. In het licht van het Protocol van 1993 neem ik aan dat de betreffende Arubaanse autoriteiten dit zo spoedig mogelijk na de verkiezingen zullen afronden. De commissie-Aarts zal daarop in haar slotrapportage ongetwijfeld nader ingaan. </antwoord>
      <noten afkomstig="antwoord"/>
   </antwoorden>
</kvr>
