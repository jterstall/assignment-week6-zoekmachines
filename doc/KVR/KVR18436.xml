<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders (PvdA) en Wilders (VVD) aan de staatssecretarissen van Buitenlandse Zaken (Europese Zaken) en van Financiën over de mogelijk onregelmatige toepassing van de handelsakkoorden EG-Israël. (Ingezonden 24 juni 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18436
</item>
         <item attribuut="Inhoud">Vragen over invoerrechten op producten uit de Israëlische nederzettingen, naar aanleiding van een verklaring van de Europese Commissie.</item>
         <item attribuut="Rubriek">Handel en economie (Import) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Import Israël Vrede en veiligheid</item>
         <item attribuut="Vindplaats">Kamervragen met antwoord 2002-2003, nr. 1851, Tweede Kamer</item>
         <item attribuut="Vraagnr_bij_indiening">2020313730</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="VVD">Wilders</persoon>
         </item>
         <item attribuut="Datum_reaktie">2003-09-02</item>
         <item attribuut="Datum_indiening">2003-06-24</item>
         <item attribuut="Document-id">KVR18436</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3887" allpagenumbers="3887 3888 3889" vetnummer="2020313730" code="0203tkkvr1851" lopendefooter="Tweede Kamer, vergaderjaar 2002–2003, Aanhangsel" filenaam="KVR18436" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1851" onderwerp="" indiendatum="2003-06-24">
         <vrager partij="PvdA" oorsprong="parlement">Koenders</vrager>
         <vrager partij="VVD" oorsprong="parlement">Wilders</vrager>
         <vraagt-aan>de staatssecretarissen van Buitenlandse Zaken (Europese Zaken) en van Financiën</vraagt-aan>
      </vraagdata>
      <antwoorddata antwoorddatum="2 september 2003), zie ook Aanhangsel Handelingen nr. 1642, vergaderjaar 2002–2003">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister van Financiën en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Betekent de verklaring van de Europese Commissie <voetnoot nummer="1"/>dat de door Israël afgegeven bewijzen van oorsprong voor producten afkomstig uit de Israëlische nederzettingen niet door de douaneautoriteiten van de Gemeenschap kunnen worden aanvaard, dat Nederland over invoerzendingen uit Israël die dergelijke producten bevatten, invoerrechten moet heffen? </vraag>
      <vraag nummer="2">Tast Israël’s praktijk om bewijzen van oorsprong af te geven voor producten die uit de Israëlische nederzettingen afkomstig zijn, het vermogen van de Nederlandse douaneautoriteit aan om vast te stellen wanneer dergelijke producten in Nederland worden ingevoerd en om de daarover verschuldigde douanerechten op correcte wijze te heffen? </vraag>
      <vraag nummer="3">Kunnen de Nederlandse douaneautoriteiten aan de hand van de bewijzen van oorsprong afgegeven door de Israëlische douane c.q. middels inspectie van de betrokken producten een correct onderscheid maken tussen rechtsgeldige en niet-rechtsgeldige vaststellingen omtrent de oorsprong van de producten? </vraag>
      <vraag nummer="4">Dient de douane van het land van invoer volgens de regels van Europees recht de rechtsgeldig totstandgekomen vaststellingen van de autoriteiten van het land van uitvoer te accepteren? </vraag>
      <vraag nummer="5">Heeft Nederland verificatie-antwoorden aanvaard van de Israëlische douaneautoriteiten, waarin deze autoriteiten verklaarden dat de betreffende producten verkregen of vervaardigd zijn in specifieke nederzettingen, terwijl vastgehouden werd aan de aanspraak op preferentiële behandeling? Is de betreffende importen preferentiële behandeling verleend? </vraag>
      <vraag nummer="6">Heeft Israël medegedeeld dat zij de oorsprong van alle producten die naar de EU worden uitgevoerd, vaststelt op basis van haar eigen regels van openbare orde en wetgeving, waaronder de regels die toestemming geven voor delen van de sinds 1967 bezette gebieden en voor de vestiging van nederzettingen in die bezette gebieden? </vraag>
      <vraag nummer="7">Kan Nederland ervan uitgaan, gezien het feit dat alle overeenkomsten tussen de EU en derden krachtens internationaal publiekrecht worden aangegaan en volgens de eisen van dat recht dienen te worden uitgelegd en uitgevoerd, dat de vaststellingen van de Israëlische douane omtrent de oorsprong van producten «rechtsgeldig tot stand zijn gekomen»? </vraag>
      <vraag nummer="8">Leidt de informatie vervat in de Kennisgevingen van de Europese Commissie aan de importeurs van </vraag>
      <vraag nummer="1997" voetnoot="2 3">
         <voetnoot nummer="2"/>en 2001 <voetnoot nummer="3"/>, tot twijfel omtrent de rechtsgeldigheid c.q. rechtmatigheid van alle door Israël afgegeven certificaten? Ontstaat hierdoor ook twijfel omtrent de oorsprong van alle daarbij betrokken producten? </vraag>
      <vraag nummer="9">Zal de regering een beroep doen op de Europese Commissie om de lidstaten in dit verband formeel mede te delen dat de vaststellingen van oorsprong door Israël volgens het Europese recht niet rechtsgeldig tot stand zijn gekomen? </vraag>
      <noten afkomstig="vraag">
         <noot nummer="1">Gemeenschappelijk antwoord van de Europese Commissie van 13 mei 2003 op de mondelinge vragen H-0266/03 van de heer Lipietz, H-0268/03 van mevrouw Banotti, H-0270/03 van de heer Cushnahan, H-0272/03 van mevrouw Morgantini, H-0278/03 van de heer Pronk, H-0283/03 van de heer Dhaene en H-0287/03 van mevrouw Sandbaek: Voor producten afkomstig uit de Israëlische nederzettingen op de westelijke Jordaanoever en in de Gazastrook en voor producten afkomstig uit Oost-Jeruzalem en de Golanhoogten kan bij invoer binnen de Gemeenschap derhalve geen aanspraak worden gemaakt op een preferentiële tariefbehandeling ingevolge de overeenkomst tussen de EG en Israël, en de bewijzen van oorsprong die met het oog op een preferentiële behandeling voor deze producten door Israël zijn afgegeven, kunnen dan ook niet door de douaneautoriteiten van de Gemeenschap worden geaccepteerd</noot>
         <noot nummer="2" titel="dat de effectieve administratieve samenwerking waarin de verschillende preferentiële akkoorden tussen de Gemeenschap en Israël voorzien, ontbreekt en dat zich bij de toepassing van die overeenkomsten bepaalde fundamentele tekortkomingen voordoen, zodanig dat de echtheid van alle door Israël afgegeven preferentiële certificaten in twijfel wordt getrokken.">Kennisgeving van 8 november 1997 van de Europese Commissie aan de importeurs: ..... er zijn verschillende feiten aan het licht gekomen die bevestigen «dat de effectieve administratieve samenwerking waarin de verschillende preferentiële akkoorden tussen de Gemeenschap en Israël voorzien, ontbreekt en dat zich bij de toepassing van die overeenkomsten bepaalde fundamentele tekortkomingen voordoen, zodanig dat de echtheid van alle door Israël afgegeven preferentiële certificaten in twijfel wordt getrokken.»</noot>
         <noot nummer="3" titel="Wat de ernstige fouten in de toepassing van de overeenkomsten betreft, worden de importeurs ervan in kennis gesteld dat op grond van de resultaten van de uitgevoerde controleprocedures thans wordt bevestigd dat Israël bewijzen van oorsprong afgeeft voor producten die afkomstig zijn van plaatsen die sinds 1967 onder Israëlisch bestuur zijn geplaatst en die volgens de Gemeenschap niet in aanmerking komen voor een preferentiële behandeling op grond van de overeenkomsten.">Kennisgeving van 23 november 2001 van de Europese Commissie aan de importeurs: «Wat de ernstige fouten in de toepassing van de overeenkomsten betreft, worden de importeurs ervan in kennis gesteld dat op grond van de resultaten van de uitgevoerde controleprocedures thans wordt bevestigd dat Israël bewijzen van oorsprong afgeeft voor producten die afkomstig zijn van plaatsen die sinds 1967 onder Israëlisch bestuur zijn geplaatst en die volgens de Gemeenschap niet in aanmerking komen voor een preferentiële behandeling op grond van de overeenkomsten.»</noot>
      </noten>
   </vragen>
   <antwoorden aantal="9">
      <antwoord nummer="1">Volgens het oorsprongsprotocol van de overeenkomst tussen de EG en Israël komen goederen uit Israël onder bepaalde voorwaarden in aanmerking voor preferentie bij invoer in de EU. Volgens de verklaring van de EU vallen goederen uit de Bezette Gebieden niet onder de toepassing van het oorsprongsprotocol. Dit betekent inderdaad dat Nederland invoerrechten moet heffen bij de invoer van dergelijke producten. </antwoord>
      <antwoord nummer="2">Neen. Zie verder het antwoord op vraag 4. </antwoord>
      <antwoord nummer="3">Ja. In het algemeen beschikt de douane over voldoende gegevens om de rechtsgeldigheid van de door Israël afgegeven certificaten van oorsprong te kunnen vaststellen. Bij gerede twijfel over de rechtsgeldigheid van de afgegeven certificaten van oorsprong treedt het bij vraag 4 genoemde controlemechanisme in werking. </antwoord>
      <antwoord nummer="4">Ja. Indien de douane van het land van invoer echter gerede twijfel heeft over de oorsprong van de goederen, voorziet artikel 32 van het oorsprongsprotocol in een controlemechanisme. Certificaten van oorsprong kunnen dan voor controle worden teruggezonden naar de douaneautoriteit van het land van uitvoer. Een dergelijk mechanisme is ook in andere vrijhandelsakkoorden opgenomen. Volgens artikel 32, zesde lid, van het oorsprongsprotocol kan de door de autoriteiten van het land van uitvoer aanvankelijk vastgestelde oorsprong worden geweigerd, als bij gegronde twijfel binnen tien maanden geen antwoord is ontvangen of als het antwoord niet voldoende gegevens bevat om de echtheid van het document of de werkelijke oorsprong van de producten vast te stellen. </antwoord>
      <antwoord nummer="5">Neen. Naar aanleiding van de kennisgeving van de Europese Commissie, 23 november 2001 heeft de Nederlandse douane oorsprongscertificaten van goederen voor controle gestuurd naar de Israëlische autoriteit, indien gerede twijfel bestond over de oorsprong van deze goederen. De Israëlische autoriteit heeft in een aantal gevallen verklaard dat «our verification has proven that the goods in question originate in an area that is under Israeli Customs responsibility. As such, they are originating products pursuant to the Israel-EU Association Agreement and are entitled to preferential treatment under that Agreement». Omdat op basis van deze reactie de oorsprong niet voldoende vastgesteld kon worden, heeft de douane aanvullende vragen gesteld. De antwoordtermijn op deze vragen is inmiddels verstreken zonder dat Israël duidelijke antwoorden heeft gegeven op basis waarvan de oorsprong kan worden bepaald. Overigens hebben de Israëlische autoriteiten noch in de oorsprongscertificaten, noch in de antwoorden op de gestelde vragen verklaard dat de betreffende producten uit specifieke nederzettingen afkomstig zijn. Volgens artikel 32, zesde lid van het oorsprongsprotocol dient de douane de tariefpreferenties niet toe te kennen als de oorsprong van de goederen niet kan worden vastgesteld, behalve in het geval van overmacht of buitengewone omstandigheden. Van de toepasselijkheid van deze uitzonderingen is in de hier bedoelde gevallen niet gebleken. De douane is de procedure gestart voor de navordering van de rechten bij invoer op de geverifieerde goederen in de gevallen waarin gegronde twijfel is blijven bestaan over de oorsprong. </antwoord>
      <antwoord nummer="6">Voor zover bij de Nederlandse regering bekend heeft Israël nooit officieel een dergelijke mededeling gedaan. </antwoord>
      <antwoord nummer="7">Voor het overgrote deel van de producten met een Israëlisch oorsprongscertificaat kan Nederland ervan uitgaan, dat de vaststellingen van de Israëlische douane omtrent de oorsprong «rechtsgeldig tot stand zijn gekomen», dat wil zeggen dat zij voldoen aan alle voorwaarden van het oorsprongsprotocol. Voor producten uit de Bezette Gebieden is de EU van mening dat de Israëlische oorsprongscertificaten ten onrechte worden afgegeven, omdat de overeenkomst tussen de EG en Israël niet op deze gebieden van toepassing is. Zie antwoord op vraag 5 voor de procedure die Nederland volgt voor deze producten. </antwoord>
      <antwoord nummer="8">De kennisgeving van 1997 is destijds gepubliceerd voor een andere kwestie dan onderhavige. Dat betrof twijfels over de juistheid van de Israëlische oorsprongscertificaten van sinaasappelsap komende uit Israël; het vermoeden bestond dat vermenging met Braziliaans sinaasappelsap had plaatsgevonden. Nederland en de overige Lidstaten hebben er daarom in 2001 bij de Commissie op aangedrongen om een nieuwe kennisgeving te publiceren voor de onderhavige kwestie. De Commissie heeft op 23 november 2001 hieraan gehoor gegeven. De kennisgeving uit 2001 leidt niet tot twijfel omtrent alle Israëlische certificaten van oorsprong. Bij het overgrote deel van de door Israël afgegeven certificaten bestaat geen twijfel over de oorsprong van de producten. Zie verder antwoord op vraag 7. </antwoord>
      <antwoord nummer="9">De Nederlandse regering zal geen beroep doen op de Europese Commissie om de lidstaten in dit verband formeel mede te delen dat de vaststellingen van oorsprong door Israël volgens Europees recht niet rechtsgeldig tot stand zijn gekomen. De Nederlandse douane is de procedure gestart voor de navordering van de rechten bij invoer op goederen in de gevallen waarin gegronde twijfel is blijven bestaan over de oorsprong. De navordering van rechten bij invoer zal met terugwerkende kracht plaatsvinden en van toepassing zijn op alle geverifieerde producten die sinds de publicatie van de Kennisgeving aan importeurs in het Publicatieblad van de EU (C328, 23 november 2001) in Nederland zijn ingevoerd, en waarvoor een ontwijkend antwoord van de Israëlische autoriteiten is ontvangen. De Nederlandse regering voldoet daarmee aan de verplichtingen zoals die rechtstreeks voortvloeien uit de overeenkomst tussen de EG en Israël. In Europees verband is gebleken dat alle betrokken lidstaten tot naheffing zullen overgaan. Enkele lidstaten zijn hier al mee begonnen. </antwoord>
      <noten afkomstig="antwoord"/>
   </antwoorden>
</kvr>
