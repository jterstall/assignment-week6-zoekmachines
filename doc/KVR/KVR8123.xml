<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser en Dittrich (beiden D66) aan de ministers van Economische Zaken, van Verkeer en Waterstaat en van Volkshuisvesting, Ruimtelijke Ordening en Milieubeheer over een zendmast voor de kust van Walcheren. (Ingezonden 15 september 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8123
</item>
         <item attribuut="Inhoud">Vragen over het voornemen van Delta Radio om in het voorjaar van 1999 een zendmast te plaatsen buiten de 12 mijls zone voor de kust van Walcheren.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Zendstations</item>
         <item attribuut="Vindplaats">Kamervragen met antwoord 1998-1999, nr. 282, Tweede Kamer</item>
         <item attribuut="Vraagnr_bij_indiening">2989900130</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">1998-11-05</item>
         <item attribuut="Datum_indiening">1998-09-15</item>
         <item attribuut="Document-id">KVR8123</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="571" allpagenumbers="571 572 573" vetnummer="2989800130" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8123" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="282" onderwerp="" indiendatum="1998-09-15">
         <vrager partij="D66" oorsprong="parlement">Augusteijn-Esser</vrager>
         <vrager partij="D66" oorsprong="parlement">Dittrich</vrager>
         <vraagt-aan>de ministers van Economische Zaken, van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1998-11-5">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Economische Zaken en de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Kent u het voornemen van Delta Radio, om in het voorjaar van 1999 een zendmast te plaatsen buiten de 12 mijls zone voor de kust van Walcheren? </vraag>
      <vraag nummer="2">Hoe verhoudt zich deze plaatsing met het internationaal zeerecht en met het toezicht van de Nederlandse overheid op ingrepen in gebieden buiten de territoriale wateren? </vraag>
      <vraag nummer="3">Heeft de Nederlandse overheid voor deze plaatsing vergunning afgegeven in het kader van de «afspraak beheersgebied continentaal plat»? </vraag>
      <vraag nummer="4">Aan welke regels moet Delta Radio voldoen nu het gaat om een in de zeebodem verankerde installatie waarvoor naar onze mening de Nederlandse overheid vergunning moet verlenen? </vraag>
      <vraag nummer="5">Op welke wijze zijn belangen van mariene ecosystemen en scheepvaart betrokken bij de plannen en welke inspraak/bezwaarprocedures staan particulieren en organisaties ten dienste? </vraag>
      <vraag nummer="6">Wat zijn precies de risico’s van een dergelijke mast voor mens en natuur; is een risico-analyse gemaakt? </vraag>
      <vraag nummer="7">Past een dergelijke installatie binnen de natuurfunctie die de Noordzee heeft? De Noordzee maakt immers deel uit van de Ecologische Hoofdstructuur? Zou plaatsing bovendien niet strijdig zijn met de Vogelrichtlijn en de Habitatrichtlijn? </vraag>
      <vraag nummer="8">Is overwogen voor deze plaatsing een mer-procedure te volgen? Zo neen, waarom niet? </vraag>
      <vraag nummer="9">Waarom wordt een dergelijke mast, als hij al opgericht moet worden, voor de Nederlandse kust geplaatst terwijl de zender bedoeld is voor radio uitzendingen in Engeland? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De rechtsmacht van de Nederlandse overheid op ingrepen in gebieden buiten de territoriale zee is mede afhankelijk van de instelling van de Exclusieve Economische Zone. De rechten van de kuststaat in de Exclusieve Economische Zone (EEZ) zijn tweeledig. Enerzijds bezit de kuststaat soevereine rechten als het gaat om de exploratie en exploitatie, het behoud en het beheer van de levende en niet-levende natuurlijke rijkdommen, van de wateren boven de zeebodem en van de zeebodem en de ondergrond daarvan en met betrekking tot andere activiteiten voor de economische exploitatie en exploratie van de EEZ. Anderzijds oefent de kuststaat rechtsmacht uit ten aanzien van onder andere de bouw en gebruik van kunstmatige eilanden, installaties en inrichtingen en de bescherming en behoud van het marine milieu. Artikel 60 van het VN-Zeerechtverdrag bepaalt dat de kuststaat het uitsluitende recht heeft om te bouwen en activiteiten te machtigen en te regelen die betrekking hebben op de bouw, de werkzaamheden en het gebruik van kunstmatige eilanden, installaties en inrichtingen. Er dient echter een onderscheid gemaakt te worden tussen installaties verband houdende met de exploratie en exploitatie van delfstoffen op het continentaal plat en installaties, buiten de territoriale zee, die verband houden met overige gebruiksfuncties. Wat betreft de eerste categorie heeft Nederland volledige jurisdictie. Met betrekking tot de tweede categorie, bestaan er, met uitzondering van de Wet Installaties Noordzee (WIN), geen Nederlandse juridische instrumenten die uitvoering kunnen geven aan het EEZ-regime (en het daaraan gerelateerde regime voor andere installaties dan die verband houdende met de exploratie en exploitatie van het continentaal plat). Een wetsvoorstel tot instelling van de EEZ is ingediend (Rijkswet instelling exclusieve economische zone, TK 1996–1997, 25 446 (R1594), nrs. 1–2). </antwoord>
      <antwoord nummer="3">Nee. Zoals hierboven reeds aangegeven, is op dit moment uitsluitend de WIN van toepassing op de plaatsing van deze installatie. Deze wet kent geen vergunningsplicht, maar een meldingsplicht. De melding op grond van de WIN heeft inmiddels plaatsgevonden. Met uitzenden kan overigens pas begonnen worden na de verkrijging van een zendmachtiging op grond van de Wet op de telecommunicatievoorzieningen (Wtv) (zie ook het antwoord op vraag 4). De procedure op grond van de Wtv is nog niet afgerond. </antwoord>
      <antwoord nummer="4">Aangezien het gaat om de plaatsing van een installatie buiten de territoriale wateren dient Delta Radio op grond van de WIN het voornemen een installatie te plaatsen schriftelijk te melden aan het bevoegd gezag (de minister van Defensie). De installatie moet voldoen aan een aantal veiligheidseisen, die vastgelegd zijn in algemene regels. De minister van Defensie kan in overeenstemming met de Minister van Verkeer en Waterstaat nadere regels stellen omtrent de uitvoering van de in de Amvb gestelde eisen. De Mijnwet continentaal plat is niet van toepassing, aangezien deze uitsluitend ziet op activiteiten die verband houden met het onderzoek naar en de winning van delfstoffen. De werkzaamheden in de zeebodem voor de verankering van de zendmast vallen dus niet binnen de reikwijdte van de Mijnwet continentaal plat. De Wet op de telecommunicatievoorzieningen (Wtv) biedt een juridisch kader in het licht waarvan de zender van Delta Radio wordt beoordeeld. Op grond van de Wtv is een machtiging vereist voor de aanleg, het aanwezig hebben en het gebruik van een radio elektrische zendinrichting. Aan de machtiging kunnen voorschriften en beperkingen worden verbonden ter voorkoming van storing in het gebruik van andere apparatuur, bijvoorbeeld aan boord van scheep- en luchtvaartuigen. Voor wat betreft de ongewenste (stoor)signalen moet de zender van Delta Radio t(type)goedgekeurd zijn. Ten behoeve van de energievoorziening van de installatie is voorzien dat een elektriciteitskabel gelegd zal worden in de Noordzeebodem. Voor het leggen van de kabel is een vergunning op grond van de Wet Beheer Rijkswaterstaatswerken (Wbr) nodig. Dit geldt alleen voor het traject binnen de territoriale wateren. </antwoord>
      <antwoord nummer="5">Zoals uit de omschrijving hierboven blijkt, is er geen juridisch kader waarin de belangen van de mariene ecosystemen kunnen worden afgewogen. Voor de belangen van de scheepvaart ligt dit anders. De WIN stelt eisen met het oog op de veiligheid voor scheep- en luchtvaart, zoals adequate verlichting van de mast en radarreflectoren. Daarnaast worden risico’s van storing op apparatuur aan boord van zee- en luchtvaartuigen en andere installaties onderzocht in het kader van de procedure tot verlening van een machtiging op grond van de Wet op de telecommunicatievoorzieningen (Wtv). Uiteraard is bij de locatiekeuze in goed overleg tussen initiatiefnemer en overheid zoveel mogelijk rekening gehouden met andere gebruiksfuncties van de Noordzee, zoals scheepvaart- en vogeltrekroutes. Daarbij is onder andere gebruik gemaakt van de resultaten van de in opdracht van Delta Radio en van Rijkswaterstaat uitgevoerde studies naar omgevingseffecten van de zendinstallatie. Tegen de besluiten op grond van de Wtv (zendmachtiging), de WIN (veiligheidsaspecten installatie) en de Wbr (aanleg kabel) staan de wettelijke bezwaar- en beroepsprocedures open. Daarnaast is door de overheid, juist vanwege het onvolledige afwegingskader, een voorlichtingsbijeenkomst georganiseerd waarbij belangengroepen en geïnteresseerden in de gelegenheid zijn gesteld hun standpunt naar voren te brengen. </antwoord>
      <antwoord nummer="6">Er is geen risico-analyse gemaakt. Wel is op basis van beschikbare kennis en literatuurgegevens een zo goed mogelijke inschatting gemaakt van de te verwachten effecten. Berekend is dat de blootstelling aan elektromagnetische straling van werknemers en derden (bijvoorbeeld bemanningsleden van passerende schepen) binnen de door de Gezondheidsraad voorgestelde limieten blijft. Wel dient de scheepvaart, inclusief de visserij en de pleziervaart, zich te houden aan de in te stellen veiligheidszone van 500 m. rond de installatie. Op basis van de huidige kennis is geconcludeerd dat met name voor vogels een dergelijke hoge zendmast in de kustzone een gevaarlijk obstakel zal vormen. </antwoord>
      <antwoord nummer="7">De Noordzee maakt in beleidsmatige zin deel uit van de Ecologische Hoofdstructuur. Voor de gekozen locatie (buiten de 12-mijlszone) kan het afwegingskader met betrekking tot de Ecologische Hoofdstructuur (nee, tenzij-principe en compensatiebeginsel) echter niet gehanteerd worden daar het momenteel ontbreekt aan een adequaat juridisch kader om de initiatiefnemer op korte termijn te houden aan de uitkomsten van een dergelijke brede afweging. Ook de werkingssfeer van de Vogelrichtlijn en de Habitatrichtlijn strekt zich in beginsel niet uit voorbij de 12-mijlszone. Om een uitspraak te kunnen doen over de vraag of een dergelijke installatie past binnen de natuurfunctie van de Noordzee zou een brede afweging, gebaseerd op adequaat onderzoek met betrekking tot effecten op het ecosysteem en het landschap, op zijn plaats zijn. Bij het bepalen van de mogelijke effecten op de omgeving dienen ook nadrukkelijk de effecten bij aanleg en verwijderen van de zendinstallatie te worden betrokken. Pas wanneer deze belangrijke effecten bekend zijn, naast uiteraard de effecten ten aanzien van scheepvaart, recreatie, visserij en volksgezondheid, kan een adequate afweging gemaakt worden tussen het algemeen en individueel belang. </antwoord>
      <antwoord nummer="8">Het volgen van een mer-procedure voor de plaatsing is niet mogelijk, aangezien de mer-procedure gekoppeld moet zijn aan een besluit. Nu er voor de plaatsing van de zendinstallatie geen vergunning verleend hoeft te worden, is er ook geen basis voor een mer-procedure. Overigens is het plaatsen van een dergelijke zendinstallatie op het land volgens de huidige regelgeving ook geen mer-plichtige activiteit. </antwoord>
      <antwoord nummer="9">Voor het doen van uitzendingen maakt Delta Radio gebruik van de frequentie 171 kHz. Deze frequentie is op grond van het Internationaal Telecommunicatie Verdrag voor gebruik aan Nederland toegewezen. Delta Radio heeft voor deze frequentie een machtiging aangevraagd. Het feit dat Delta Radio een programma verzorgt primair gericht op het Verenigd Koninkrijk is geen grond om de machtiging te weigeren mits uiteraard is voldaan aan de bij of krachtens de Wtv gestelde eisen. </antwoord>
      <noten afkomstig="antwoord"/>
   </antwoorden>
</kvr>
