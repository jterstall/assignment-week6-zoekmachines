<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Cornielje (VVD) over de inzet van brandweerlieden voor politietaken (Ingezonden 14 februari 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1256
</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Politie)</item>
         <item attribuut="Trefwoorden">Brandweer Politie</item>
         <item attribuut="Vindplaats">Kamervragen met antwoord 1994-1995, nr. 620, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Cornielje</persoon>
         </item>
         <item attribuut="Datum_reaktie">1995-04-03</item>
         <item attribuut="Datum_indiening">1995-02-14</item>
         <item attribuut="Document-id">KVR1256</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1263" allpagenumbers="1263 1264" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="620" onderwerp="" indiendatum="1995-02-14">
         <vrager partij="VVD" oorsprong="parlement">Cornielje</vrager>
         <vraagt-aan/>
      </vraagdata>
      <antwoorddata antwoorddatum="3 april 1995), zie ook aanhangsel Handelingen nr. 538, vergaderjaar 1994–1995">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Kent u het voorstel van burgemeester Weierink van Bathmen (Overijssel) om brandweerlieden in te zetten als reservepolitie? </vraag>
      <vraag nummer="2">Wat zijn de gevolgen voor het platteland van de sterkte- herverdelingsoperatie van de politie, waartoe het vorige kabinet besloten heeft? </vraag>
      <vraag nummer="3">Hoeveel reserve-politieagenten zijn er beschikbaar om de terugloop van het aantal beschikbare agenten voor het platteland op te vangen? </vraag>
      <vraag nummer="4">Wordt de reserve-politie ook daadwerkelijk ingezet om de veiligheid van de burgers op het platteland te vergroten? Voor welke taken kunnen ze worden ingezet? </vraag>
      <vraag nummer="5">Welke opleiding moeten de leden van de (vrijwillige) brandweer volgen om reserve-politietaken te mogen uitvoeren? </vraag>
      <vraag nummer="6">Is de minister van Binnenlandse Zaken bereid steun te verlenen aan het (proef-)project in de regio Salland om brandweerlieden in te zetten als reserve-politie? </vraag>
      <vraag nummer="7">Zijn de ministers van Binnenlandse Zaken en Justitie bereid in het kader van integraal veiligheidsbeleid een visie te ontwikkelen op de inzet van reserve-politie al dan niet met een brandweer-achtergrond? </vraag>
      <vraag nummer="8">Zo ja, wanneer zal de Kamer hierover worden geı¨nformeerd? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uitgangspunt bij de toedeling van budget aan de politie zijn de criteria van het Project Kwantificering Politiewerk (PKP), aangevuld met enige specifieke (gerichte) toevoegingen, bijvoorbeeld ten behoeve van asielzoekerscentra. In het algemeen kan worden gesteld, dat dit leidt tot een verschuiving van budget van de zogenoemde plattelandsregio’s naar de meer verstedelijkte regio’s. Overigens merk ik op dat het regionaal college verantwoordelijk is voor de sterkteverdeling binnen het regionaal politiekorps. De besluitvorming binnen dit college kan ertoe hebben geleid dat binnen de regio een verschuiving van politiepersoneel in plattelandsgebieden naar de steden heeft plaatsgevonden. Het PKP-systeem zal worden vervangen door een nieuw verdeelsysteem. De criteria van dit nieuwe systeem worden thans ontwikkeld. Zodra hierover meer bekend is, zal ik de Kamer daarover informeren. </antwoord>
      <antwoord nummer="3 en 4" voetnoot="1">Met de inwerkingtreding van de Politiewet 1993 is de vrijwillige politie ingevoerd. De vrijwillige politie is de opvolger van de onder het oude politiebestel bestaande reserve-politie. Over de invoering van de vrijwillige politie en de opheffing van de reserve-politie hebben de toenmalige ministers van Justitie en van Binnenlandse Zaken de Kamer op 6 april 1993 een brief gezonden <voetnoot nummer="1"/>. In die brief is aangegeven dat de vrijwillige politie wordt ingezet bij piekbelastingen. Van een structurele inzet van vrijwilligers teneinde een eventuele terugloop van het aantal beschikbare politie-ambtenaren op het platteland op te vangen, kan derhalve geen sprake zijn. De taak van de vrijwillige politie is vooral gelegen in de sfeer van (preventief) toezicht en van de handhaving van de openbare orde. Gelet op deze taakstelling kan de inzet van de vrijwillige politie een bijdrage leveren aan het wegnemen van gevoelens van onveiligheid bij de burger. De taken van de vrijwillige politie zijn limitatief aangegeven in artikel 1 van het Besluit taken vrijwillige ambtenaren van politie (Staatsblad 1994, 341). Het regionaal college bepaalt welke werkzaamheden de vrijwillige politie binnen dit kader uitoefent. Ten aanzien van de beschikbaarheid en de daadwerkelijke inzet van vrijwillige politie heb ik ambtsberichten bij de korpsbeheerders opgevraagd. Na ontvangst van alle ambtsberichten zal ik u zo spoedig mogelijk nader berichten. </antwoord>
      <antwoord nummer="5">Op basis van het Besluit rechtspositie vrijwillige ambtenaren van politie zal een regeling worden vastgesteld, die de opleidingseisen voor de vrijwillige politie bevat. De opleidingseisen zullen dezelfde zijn als die voor de surveillanten van politie. </antwoord>
      <antwoord nummer="6">Neen. In het geval in de regio IJsselland een proef-project wordt gestart om vrijwillige brandweerlieden in te zetten als vrijwillige ambtenaar van politie, vindt dit plaats onder gezamenlijke verantwoordelijkheid van de korpsbeheerder en van burgemeester en wethouders als werkgever van deze brandweervrijwilligers. Overigens komt het mij voor dat de aanstelling van brandweerlieden tot vrijwillige ambtenaar van politie een aantal problemen kan opleveren. De taakstelling van de brandweer vereist een grote mate van bereikbaarheid en beschikbaarheid, hetgeen onverenigbaar kan zijn met een taakuitoefening als vrijwillige ambtenaar van politie. Verder neemt voor de vrijwilliger bij de brandweer de belasting toe voor wat betreft het volgen van opleidingen, het doen van oefeningen en het daadwerkelijk optreden. Als gevolg daarvan dreigt het gevaar dat de grenzen van de arbeidstijdenwetgeving worden overschreden. Daarbij komt dat de huidige belasting van brandweervrijwilligers al zwaar is en het aantal vrijwilligers dat beschikbaar is voor de brandweer, in sommige gebieden terugloopt. Bovendien rijst de vraag of een werkgever, waarbij de vrijwilliger zijn hoofdberoep uitoefent, zijn medewerking zal verlenen aan het feit dat hij twee nevenfuncties uitoefent die tot een optreden kunnen leiden tijdens de werktijden van het hoofdberoep. </antwoord>
      <antwoord nummer="7 en 8">Ja. In de nota integraal veiligheidsbeleid die binnenkort zal verschijnen, wordt onder meer aandacht besteed aan de maatregelen die het kabinet wil nemen om te voorzien in de behoefte aan meer toezichthouders op straat. </antwoord>
      <noten afkomstig="antwoord">
         <noot nummer="1">Kamerstukken II 1992/93, 22 801, nr. 14</noot>
      </noten>
   </antwoorden>
</kvr>
