<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heteren (PvdA) aan de minister van Binnenlandse Zaken en Koninkrijksrelaties over de werving voor de vrijwillige brandweer. (Ingezonden 10 februari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25223
</item>
         <item attribuut="Inhoud">Vragen naar aanleiding van uitslag enquête onder 170 brandwerkorpsen in Algemeen Dagblad van 3 februari 2006, waaruit blijkt dat de helft klaagt over het steeds moeilijker vinden van vrijwiligers.</item>
         <item attribuut="Rubriek">Arbeid (Overig) Criminaliteit en openbare orde (Brandpreventie en brandbestrijding)</item>
         <item attribuut="Trefwoorden">Brandweer Vrijwilligerswerk</item>
         <item attribuut="Vindplaats">Kamervragen met antwoord 2005-2006, nr. 1143, Tweede Kamer</item>
         <item attribuut="Vraagnr_bij_indiening">2050607900</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Van Heteren</persoon>
         </item>
         <item attribuut="Datum_reaktie">2006-03-24</item>
         <item attribuut="Datum_indiening">2006-02-10</item>
         <item attribuut="Document-id">KVR25223</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2427" allpagenumbers="2427 2428" vetnummer="2050607900" code="0506tkkvr1143" lopendefooter="Tweede Kamer, vergaderjaar 2005–2006, Aanhangsel" filenaam="KVR25223" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1143" onderwerp="" indiendatum="2006-02-10">
         <vrager partij="PvdA" oorsprong="parlement">Van Heteren</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-03-24">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de enquête, uitgevoerd door het Algemeen Dagblad onder 170 brandweerkorpsen? <voetnoot nummer="1"/>
      </vraag>
      <vraag nummer="2">Wat is uw reactie op het daar geconstateerde gegeven dat de helft van de brandweerkorpsen klaagt over het steeds moeilijker vinden van vrijwilligers? </vraag>
      <vraag nummer="3" voetnoot="2">Deelt u de conclusie dat hierdoor de stilzwijgende norm van acht minuten uitruktijd bij woningbranden steeds vaker niet wordt gehaald? Welke maatregelen heeft u genomen sinds afgelopen najaar de NVBR <voetnoot nummer="2"/>haar jaarcongres ook aan het thema vrijwilligers heeft gewijd? </vraag>
      <vraag nummer="4">Op welke wijze stimuleert u additionele maatregelen om ook werkgevers tegemoet te komen waar werknemers als brandweervrijwilliger werken? </vraag>
      <vraag nummer="5">Wat is uw oordeel over de door een NVBR-bestuurder in de AD-enquête aangehaalde suggestie om extra verlofdagen voor vrijwilligers financieel te ondersteunen? </vraag>
      <noten afkomstig="vraag">
         <noot nummer="1" datum="2006-02-3" bron="het Algemeen Dagblad">het Algemeen Dagblad, 3 februari 2006</noot>
         <noot nummer="2">Nederlandse vereniging voor brandweerzorg en rampenbestrijding</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">BZK heeft in 2005 onderzoek naar vrijwilligers bij de brandweer laten verrichten en hieruit blijkt dat de brandweerkorpsen steeds meer moeite moeten doen om brandweervrijwilligers te vinden. Tegelijkertijd blijkt dat er momenteel geen tekort aan brandweervrijwilligers bestaat. In toenemende mate melden zich jongeren en vrouwen aan als vrijwilliger bij de brandweer. Samen vormen zij ongeveer 30 % van de nieuwe instroom. Brandweerkorpsen zullen in de toekomst veel aandacht aan de werving van brandweervrijwilligers moeten blijven besteden. De meeste aandacht vergt de potentiële groep die overdag beschikbaar is. </antwoord>
      <antwoord nummer="3">Nee. Uit de laatste CBS-brandweerstatistiek 2004 blijkt dat de opkomsttijden in 2004 vrijwel gelijk zijn aan het jaar ervoor. Naar aanleiding van de resultaten van het onderzoek: «Vinden en binden van vrijwilligers in 2005» en het jaar congres van de NVBR zijn de volgende maatregelen genomen: – uit dit onderzoek blijkt dat het relatiebeheer tussen brandweerkorpsen en werkgevers in het hoofdberoep verbeterd dient te worden. Momenteel wordt op initiatief van BZK samen met het CvA/VNG en de Nederlandse Vereniging voor Brandweer en Rampenbeheersing (NVBR) enkele pilots gestart met als doel om communicatie- en informatiemiddelen en best-practices over het verbeteren van het relatiebeheer aan de brandweerkorpsen beschikbaar te stellen. – om het aantal jongeren, vrouwen en minderheden nog meer te laten toenemen is het cultuurveranderingstraject bij de brandweer «Van binnen naar buiten»gestart. BZK participeert samen met elf andere partners, waaronder zeven gemeenten en de brancheorganisaties in dit project. Dit project richt zich onder andere op het aantrekkelijker maken van het werken bij de brandweer voor jongeren, vrouwen en leden van minderheden. Bijkomend voordeel kan zijn dat hierdoor de beschikbaarheid overdag stijgt. – uit het rapport «Samenwerken van vrijwilligers in de veiligheid» blijkt dat landelijke veiligheidscampagnes over vrijwilligers in de veiligheid gezamenlijk kunnen worden uitgevoerd. Maar vanwege het belang van het hebben van een eigen identiteit dient voor iedere organisatie met vrijwilligers in de veiligheid een apart wervingstraject plaats te vinden op regionaal en lokaal niveau. Naar aanleiding van dit advies wil BZK aansluitingen bij landelijke veiligheidscampagnes met aanvullende opties voor regionale en lokale wervingsacties voor brandweervrijwilligers bewerkstelligen. </antwoord>
      <antwoord nummer="4">Naast het verbeteren van de communicatie en informatievoorziening door de brandweer aan werkgevers in het hoofdberoep wordt een overleg voorbereid met werkgeversorganisaties in de private en in de publieke sector (VNO/NCW, MKB Nederland, VSO en VNG) over maatschappelijk betrokken ondernemen in relatie tot de inzet van brandweervrijwilligers gedurende kantoortijden. Daarnaast heeft BZK eind 2005 bij het CvA/VNG aandacht gevraagd voor de gevolgen van stelselherzieningen in de sociale zekerheid voor de hoofdwerkgevers van brandweervrijwilligers. Momenteel wordt door het CvA/VNG in het kader van de modernisering van de rechtspositieregeling stappen gezet om minimumeisen te ontwikkelen voor het verzekeringspakket van brandweervrijwilligers. Veel gemeenten hebben hun ongevallenverzekering voor brandweervrijwilligers onlangs geactualiseerd. </antwoord>
      <antwoord nummer="5">Het voorstel van de NVBR in het AD van vrijdag 3 februari 2006 om verlofuren in te kopen bij werkgevers in het hoofdberoep om hiermee de (over)belasting van brandweervrijwilligers en hun hoofdwerkgevers te verlichten verdient nader onderzoek en zou kunnen passen in het moderniseren van het hulpverleningsconcept bij de brandweer. Ik zal dit onderzoek samen met VNG/CvA en NVBR gaan uitvoeren. Daarnaast zal ik het voorstel om verlofuren in te kopen bij werkgevers in het hoofdberoep in mijn overleg met de werkgeversorganisaties aan de orde stellen om hun opvattingen hierover te peilen. </antwoord>
      <noten afkomstig="antwoord"/>
   </antwoorden>
</kvr>
