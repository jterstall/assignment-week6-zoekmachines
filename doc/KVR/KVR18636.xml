<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Samsom (PvdA) aan de minister van Landbouw, Natuur en Voedselkwaliteit over zijn mogelijke uitspraken in de media ten aanzien van het invoeren van een heffing op vlees. (Ingezonden 16 september 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18636
</item>
         <item attribuut="Rubriek">Belastingen (Algemeen) Veeteelt (Vlees)</item>
         <item attribuut="Trefwoorden">Belastingen Vlees</item>
         <item attribuut="Vindplaats">Kamervragen met antwoord 2003-2004, nr. 97, Tweede Kamer</item>
         <item attribuut="Vraagnr_bij_indiening">2030400050</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Samsom</persoon>
         </item>
         <item attribuut="Datum_reaktie">2003-10-07</item>
         <item attribuut="Datum_indiening">2003-09-16</item>
         <item attribuut="Document-id">KVR18636</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="209" allpagenumbers="209 210" vetnummer="2030400050" code="0304tkkvr97" lopendefooter="Tweede Kamer, vergaderjaar 2003–2004, Aanhangsel" filenaam="KVR18636" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="97" onderwerp="" indiendatum="2003-09-16">
         <vrager partij="PvdA" oorsprong="parlement">Samsom</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-10-7">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bereid uw uitspraak in Trouw <voetnoot nummer="1"/>te concretiseren en op korte termijn de Tweede Kamer te informeren over de mogelijkheid tot het invoeren van een heffing op vleesproducten? Zo ja, op welke termijn? Zo neen, waarom niet? </vraag>
      <vraag nummer="2">Kan de heffing ingevoerd worden via de in het Hoofdlijnenakkoord overeengekomen vergroening van het belastingstelsel? Zo ja, hoe wilt u dit vormgeven? Zo neen, waarom niet? </vraag>
      <vraag nummer="3">Past een dergelijke heffing binnen internationaal gemaakte handelsafspraken? </vraag>
      <vraag nummer="4">Bent u bereid om op Europees niveau afspraken te maken over het invoeren van een dergelijke heffing? </vraag>
      <noten afkomstig="vraag">
         <noot nummer="1" datum="2003-09-11" bron="Trouw" titel="Veerman: heffing op onverantwoord vlees">Trouw, 11 september 2003: «Veerman: heffing op onverantwoord vlees»</noot>
      </noten>
   </vragen>
   <antwoorden aantal="1">
      <antwoord nummer="1 t/m 4">In Trouw heb ik mijn ongenoegen uitgesproken over consumenten die veilige, en op diervriendelijke wijze geproduceerde producten willen, maar weigeren daarvoor ook de juiste prijs te betalen. Dit is voor mij een belangrijk thema in het maatschappelijk debat over de intensieve veehouderij. Ik heb ook gezegd dat als liberalisering van de wereldhandel betekent dat de consument toch weer in de verleiding komt voor het goedkoopste product te kiezen, we wellicht moeten denken aan een heffing. Dit om het prijsverschil met diervriendelijke producten te verkleinen. Ik heb daar ook bij gezegd dat dit lastig wordt en dat ik dit niet zomaar zelf kan bepalen. Bij een heffing denk ik met name aan gedifferentieerde invoerrechten bij invoer van producten in de EU. Dergelijk beleid moet op Europees niveau worden afgesproken en bovendien moet worden voldaan aan de WTO-handelsregels. Tijdens de WTO-onderhandelingen in Cancún is gebleken dat het erg moeilijk is onderwerpen van zorg te bespreken, die buiten de onmiddellijke sfeer van de handelsafspraken liggen, zoals dierenwelzijn en voedselveiligheid. Op zich biedt de WTO wel ruimte om dergelijke onderwerpen te betrekken in wet- en regelgeving. Voor gespecialiseerde organisaties, zoals de wereldvoedselorganisatie (FAO) en de Office International des Epizooties (OIE) is er overigens ook een rol weggelegd om overeenstemming te bereiken over (het belang van) de wijze van productie. Tenslotte, de technische uitwerking van een dergelijke heffing zal niet eenvoudig zijn, omdat veilige en op diervriendelijke wijze geproduceerde producten op enigerlei wijze kenbaar moeten zijn. Dit vergt bijvoorbeeld door de EU erkende certificering van deze producten in die derde landen waaruit de producten worden betrokken. Een andere mogelijkheid zou zijn om bilaterale overeenkomsten te sluiten met derde landen die veilige en op diervriendelijke wijze geproduceerde producten voortbrengen. Ik ben bereid deze thematiek op Europees niveau aan de orde te stellen. Als het mogelijk is een gedifferentieerd invoerrecht in te stellen, dan moeten we wel denken aan de lange termijn. De hier bedoelde heffing van invoerrecht heeft een heel ander karakter en dient ook een heel ander doel dan een consumentenheffing waarop in de motie-Atsma wordt gedoeld (Kamerstuk 28 600 XIV, nr. 44) en waarover ik de Kamer inmiddels separaat heb bericht. </antwoord>
      <noten afkomstig="antwoord"/>
   </antwoorden>
</kvr>
