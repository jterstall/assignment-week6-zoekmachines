<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de staatssecretaris van Financiën over het besluit inzake de nieuwe reiskostenvergoeding. (Ingezonden 18 maart 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20220
</item>
         <item attribuut="Inhoud">In de praktijk blijkt de nieuwe reiskostenvergoedingsregeling voor woon-werkverkeer niet echt tot minder administratieve lasten en regels te leiden.</item>
         <item attribuut="Rubriek">Inkomen en rechtspositie (Loontoeslagen) Verkeer, vervoer en waterstaat (Overig)</item>
         <item attribuut="Trefwoorden">Reiskostenvergoedingen Woon-werkverkeer</item>
         <item attribuut="Vindplaats">Kamervragen met antwoord 2003-2004, nr. 1486, Tweede Kamer</item>
         <item attribuut="Vraagnr_bij_indiening">2030410800</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-03-18</item>
         <item attribuut="Document-id">KVR20220</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3143" allpagenumbers="3143 3144 3145" vetnummer="2030410800" code="0304tkkvr1486" lopendefooter="Tweede Kamer, vergaderjaar 2003–2004, Aanhangsel" filenaam="KVR20220" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1486" onderwerp="" indiendatum="2004-03-18">
         <vrager partij="PvdA" oorsprong="parlement">Crone</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="6 mei 2004), zie ook Aanhangsel Handelingen nr. 1314, vergaderjaar 2003–2004">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Vindt u de term «administratief eenvoudiger» in het persbericht over het Besluit <voetnoot nummer="1"/>in aangaande de nieuwe reiskostenvergoeding niet misleidend nu blijkt dat dat Besluit pas na maanden na de aangenomen wetswijziging gereed is en uit 14 A-4tjes bestaat? </vraag>
      <vraag nummer="2">Staat u nog achter de door u tijdens de behandeling van de nieuwe reiskostenvergoeding in de Tweede Kamer beloofde forse vooruitgang van de vrije vergoeding voor woon-werk-verkeer, nu blijkt dat de oude regeling voor vaste vergoedingen was gebaseerd op 260 reisdagen en het besluit op 206 reisdagen? </vraag>
      <vraag nummer="3">Hoeveel werknemers in Nederland maken gebruik van 54 ziekte- en verlofdagen? </vraag>
      <vraag nummer="4">Betekent het rekening houden in het Besluit met een gemiddeld «kort» ziekteverzuim van 16 dagen, hetgeen neerkomt op een gemiddeld ziekteverzuim van 7,2%, dat u vindt dat ziek zijn meer de norm is dan niet ziek zijn? Is het waar dat bij de vaststelling van een vaste onkostenvergoeding rekening wordt gehouden met ziektedagen? </vraag>
      <vraag nummer="5">Kunt u de zin van de in het Besluit opgenomen aparte regeling voor een enkele reisafstand voor woon-werkverkeer van meer dan 75 kilometer, aangeven? Hoe verhoudt zich dit met de roep om minder regels? </vraag>
      <vraag nummer="6">Hoe verhoudt de regeling dat voor de saldering van ondermatige en bovenmatige kilometervergoedingen voor de loonheffing van een ander tijdvak wordt uitgegaan dan voor de premieheffing werknemersverzekeringen, zich tot minder regels en minder administratieve lasten? </vraag>
      <vraag nummer="7">Hoe werkt de regeling dat op het moment dat een langdurige afwezigheid in redelijkheid is te voorzien, de vaste reiskostenvergoeding de lopende en de eerstvolgende kalendermaand nog vrijgesteld mag worden uitbetaald, uit bij 4-wekenloners? </vraag>
      <vraag nummer="8">Kunt u aangeven hoe moet worden omgegaan met een werknemer die een vaste vergoeding voor woon-werk-verkeer en een andersoortige zakelijke rit krijgt, zonder voor- en achteraf op de arbeidsplaats te komen? </vraag>
      <vraag nummer="9">Heeft u overwogen om de reiskostenvergoedingen te beperken tot hoofdlijnen zodat werkgevers in staat zijn dergelijke regelingen af te stemmen op hun eigen bedrijf, waardoor meer recht wordt gedaan aan de situatie van de werknemers in dat bedrijf? </vraag>
      <noten afkomstig="vraag">
         <noot nummer="1">Besluit van 12 maart 2004, nr. CPP203/3015M</noot>
      </noten>
   </vragen>
   <antwoorden aantal="8">
      <antwoord nummer="1">Nee. De aanduiding «administratief eenvoudiger» heeft betrekking op de praktische regeling die in het besluit is opgenomen. De praktische regeling bespaart inhoudingsplichtigen veel rekenwerk en administratie. De omvang en mede daardoor de voorbereidingstijd van het besluit waren onvermijdelijk om zo duidelijk mogelijk, inclusief voorbeelden, antwoord te geven op de concrete vragen en knelpunten die mij door inhoudingsplichtigen waren voorgelegd. </antwoord>
      <antwoord nummer="2">Ja. De oude regeling ging uit van het begrip «pleegt te reizen». Zolang dat «plegen» niet werd doorbroken kon het reiskostenforfait worden toegepast. De tabel van het reiskostenforfait was, anders dan de vragensteller veronderstelt, niet gebaseerd op 260 reisdagen. Bij de berekening van de bedragen in die tabel werd – evenals bij de praktische regeling in het besluit – rekening gehouden met afwezigheid door verlof en ziekte. Voorts kwam de kilometerprijs ingevolge de forfaitaire tabel van het reiskostenforfait uit op gemiddeld € 0,15 tegenover € 0,18 in de huidige regeling. Bovendien werd de maximale vrijstelling bij toepassing van de forfaitaire tabel al bereikt bij een afstand van meer dan 20 kilometer. Het onbelaste vergoedingsbedrag was derhalve vrijwel altijd lager dan in de nieuwe regeling, waar een vergoeding van € 0,18 per kilometer geldt, ongeacht de reisafstand. In de nieuwe systematiek wordt niet meer uitgegaan van het «plegen te reizen», maar van het daadwerkelijke aantal afgelegde kilometers. Inhoudingsplichtigen verzochten mij om een praktische regeling waarbij per tijdvak steeds hetzelfde vergoedingsbedrag belastingvrij mag worden verstrekt. Ik ben aan die wens tegemoet gekomen door het bieden van een praktische regeling voor een vaste vergoeding, zoals vermeld in het genoemde besluit. Over dat besluit heeft vooroverleg plaatsgevonden met leden van de werkgroep Fiscaal Uitvoeringsbeleid, waarin ook de inhoudingsplichtigen zijn vertegenwoordigd. Bij het opstellen van de praktische regeling is het vermoedelijke aantal reisdagen zo goed mogelijk ingeschat op basis van een aantal arbeidsvoorwaardenregelingen uit het bedrijfsleven en de overheid, rekening houdend met vakantie- en ouderschapsverlof, ziekte, en dergelijke. Dit leidde tot een uitkomst van 206 reisdagen. Zoals in het besluit is aangegeven kunnen inhoudingsplichtigen die op basis van ervaringscijfers tot een wezenlijk verschil in inschatting van het aantal reisdagen op jaarbasis komen, uiteraard – bij voorkeur in overleg met de inspecteur – de berekeningsformule voor hun werknemers dienovereenkomstig aanpassen. Ik wijs er overigens op dat een inhoudingsplichtige niet verplicht is deze praktische werkwijze te volgen; het staat hem vrij de wettelijke regeling (werkelijke aantal reisdagen x aantal kilometers x maximaal € 0,18) toe te passen bij de vaststelling van de per loontijdvak belastingvrij te vergoeden bedragen. </antwoord>
      <antwoord nummer="3 en 4">Hoeveel werknemers exact van 54 ziekte- en verlofdagen per jaar gebruik maken, is mij niet bekend. Het aantal verlof- en ADV-dagen dat in het besluit is gehanteerd, is gebaseerd op arbeidsvoorwaardenregelingen uit het bedrijfsleven en bij de overheid. Voor het aantal ziektedagen is een indicatie gevonden in de kerncijfers ziekteverzuim over het jaar 2002 van het Centraal Bureau voor de Statistiek voor bedrijfsleven en (rijks)overheid. Het gemiddelde daarvan komt uit op 6,4%. Voor de berekening van het aantal reisdagen is niet relevant of ziek zijn dan wel niet-ziek zijn als norm wordt beschouwd. Bij de vaststelling van een vaste kostenvergoeding wordt uitgegaan van de vermoedelijke kosten. Afhankelijk van de kostensoort kunnen omstandigheden als ziekte en verlof invloed hebben op de hoogte van de uitgaven. De invloed daarvan moet zo goed mogelijk worden ingeschat bij het bepalen van de hoogte van de onbelaste vaste vergoeding. Het gaat om het vaststellen van een gemiddelde. Zoals in het antwoord op vraag 2is aangegeven bestaat bovendien de mogelijkheid de berekeningsformule in voorkomende gevallen aan te passen. Deze benadering sluit aan bij het bepaalde in artikel 47 van de Uitvoeringsregeling loonbelasting 2001. </antwoord>
      <antwoord nummer="5">Bij grote reisafstanden zou het verschil tussen de praktische regeling en de wettelijke regeling te ver uiteen kunnen gaan lopen als het werkelijke aantal reisdagen al te zeer gaat afwijken van het vooraf ingeschatte aantal reisdagen. Ik heb daartoe een grens getrokken bij een enkele reisafstand van 75 km per dag. Daarbij gaat het per dag om een vergoedingsbedrag van minimaal (150 km x € 0,18 =) € 27. Om te voorkomen dat de praktische regeling te ver kan gaan afwijken van de wettelijke regeling, heb ik aangegeven dat in zulke situaties nacalculatie dient plaats te vinden. Per inhoudingsplichtige zal het daarbij meestal niet om een groot aantal werknemers gaan, waardoor de daaraan verbonden administratieve last naar mijn mening aanvaardbaar blijft. </antwoord>
      <antwoord nummer="6">De tijdvakken voor het afrekenen van fiscaal bovenmatige reiskostenvergoedingen lopen in beginsel synchroon. In artikel 10f van het Uitvoeringsbesluit loonbelasting 1965 is echter een versoepeling van de afrekenplicht per loontijdvak opgenomen. Deze bepaling biedt de mogelijkheid (doch niet de verplichting) de afrekening van bovenmatige kilometervergoedingen voor de heffing van de loonbelasting uit te stellen tot eenmaal per jaar en komt inhoudingsplichtigen tegemoet in het streven naar vermindering van administratieve lasten. Op dit moment is een dergelijke bepaling niet mogelijk binnen het wettelijke kader van de premieheffing werknemersverzekeringen. Over dit verschil in behandeling is reeds contact gelegd met het ministerie van Sociale Zaken en Werkgelegenheid. Aldaar wordt thans in afstemming met de uitvoering bezien of de wetgeving nauwer op elkaar kan worden afgestemd. </antwoord>
      <antwoord nummer="7">In het besluit is er impliciet van uitgegaan dat zowel het loontijdvak als de periode waarover de reiskostenvergoeding wordt betaald een kalendermaand is. Bij een ander tijdvak dan een maand (bijvoorbeeld vier weken) kan deze regeling per tijdvak mutatis mutandis worden toegepast. </antwoord>
      <antwoord nummer="8">Ja. De vaste vergoeding heeft betrekking op de reizen die doorgaans naar een vaste arbeidsplaats worden gemaakt. Ingeval de werknemer niet op de vaste arbeidsplaats komt, is geen sprake van woon-werkverkeer in de zin van de praktische regeling. Als deze situatie zich incidenteel voordoet, heeft dat nog niet direct gevolgen voor de op basis van de praktische regeling toe te kennen vrije vaste reiskostenvergoeding. Voor de in de vraag bedoelde rit mag de inhoudingsplichtige over de gehele afstand een vergoeding van € 0,18 per kilometer onbelast verstrekken op declaratiebasis. Ik heb het voornemen te zijner tijd op basis van concrete vragen uit de praktijk het besluit te verduidelijken. </antwoord>
      <antwoord nummer="9">Ja. De wettelijke regeling zoals deze per 1 januari 2004 luidt, strekt daartoe. De inhoudingsplichtigen stuitten bij de uitvoering daarvan echter op praktische problemen die zij mij hebben voorgelegd met het verzoek om duidelijkheid en praktisch werkbare oplossingen. Met het in de vragen genoemde besluit heb ik – na vooroverleg met de inhoudingsplichtigen, vertegenwoordigd in de Werkgroep Fiscaal Uitvoeringsbeleid – daaraan voldaan. Ik erken overigens dat er altijd een spanningsveld zal zijn tussen enerzijds de behoefte aan een zo groot mogelijke vrijheid van handelen en anderzijds een maximale behoefte aan duidelijkheid en rechtszekerheid voor de praktijk. Van geval tot geval zal dan ook een afweging moeten worden gemaakt welke factor het zwaarste weegt. Gelet op de aandrang vanuit de inhoudingsplichtigen is in casu uiteindelijk gekozen voor een zo groot mogelijke mate van duidelijkheid, rechtszekerheid en praktische uitvoerbaarheid. Door deze regeling vorm te geven als een keuzemogelijkheid en niet als een verplichting, leidt deze niet tot een beperking van de vrijheid van handelen. </antwoord>
      <noten afkomstig="antwoord"/>
   </antwoorden>
</kvr>
