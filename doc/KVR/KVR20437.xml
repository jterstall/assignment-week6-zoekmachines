<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Visser (beiden VVD) aan de ministers van Binnenlandse Zaken en Koninkrijksrelaties en voor Vreemdelingenzaken en Integratie over aanvragen voor verblijfsvergunning in gemeente Roermond. (Ingezonden 31 maart 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20437
</item>
         <item attribuut="Inhoud">Vragen naar aanleiding van bericht over verstrekking door de gemeente Roermond van 'aanmeldstickers' aan vreemdelingen (ook bij ontbreken machtiging). De vragen hebben ook betrekking op het kennelijke feit dat gemeenten geen bevoegdheid hebben om valse paspoorten in te nemen.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Vreemdelingenrecht)</item>
         <item attribuut="Trefwoorden">Gemeenten Vreemdelingen</item>
         <item attribuut="Vindplaats">Kamervragen met antwoord 2003-2004, nr. 1681, Tweede Kamer</item>
         <item attribuut="Vraagnr_bij_indiening">2030411760</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Vreemdelingenzaken en Integratie (VI)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Visser</persoon>
         </item>
         <item attribuut="Datum_reaktie">2004-06-07</item>
         <item attribuut="Datum_indiening">2004-03-31</item>
         <item attribuut="Document-id">KVR20437</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3563" allpagenumbers="3563 3564" vetnummer="2030411760" code="0304tkkvr1681" lopendefooter="Tweede Kamer, vergaderjaar 2003–2004, Aanhangsel" filenaam="KVR20437" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1681" onderwerp="" indiendatum="2004-03-31">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Visser</vrager>
         <vraagt-aan>de ministers van Binnenlandse Zaken en Koninkrijksrelaties en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-06-7">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Asielplek terrorist te koop»? <voetnoot nummer="1"/>
      </vraag>
      <vraag nummer="2">Is het waar dat in de gemeente Roermond de afgelopen weken tientallen aanvragen voor een vergunning tot verblijf zijn gedaan door personen afkomstig uit Egypte, Algerije, Marokko en Tunesië die niet in het bezit waren van de vereiste MVV (machtiging voorlopig verblijf) maar zich bij de gemeente meldden met de mededeling: «Ik wil een sticker», waarmee werd gedoeld op de zogenaamde «aanmeldsticker»? Hoe vaak heeft dit plaatsgevonden in Roermond en hoe vaak is dit gebeurd in andere gemeenten? </vraag>
      <vraag nummer="3">Is het waar dat onder de huidige regelgeving – ondanks dat een aanvraag voor verblijf kansloos is wegens het ontbreken van een MVV – gemeenten verplicht zijn een zogenaamde aanmeldsticker te verstrekken? Bent u inderdaad van mening dat het hier een «lacune in de wetgeving» betreft en het Vreemdelingenbesluit dient te worden aangepast? Zo ja, bent u bereid ervoor te zorgen dat de desbetreffende regels onmiddellijk worden aangepast? Zo neen, waarom niet? </vraag>
      <vraag nummer="4">Is het waar dat, zoals de gemeente Roermond heeft gesteld, de Egyptische paspoorten vervalst waren en dat de gemeenteambtenaren niet de bevoegdheid hebben valse paspoorten in te houden? Acht u dit wenselijk? Heeft de Vreemdelingendienst wel de bevoegdheid verdachte paspoorten in te nemen? </vraag>
      <vraag nummer="5">Wat heeft u gedaan met de brief van de gemeente Roermond van 16 maart 2004? Bent u bereid zoals de gemeente Roermond ook heeft gevraagd de AIVD te laten onderzoeken voor welk doel betrokkenen in groten getale deze vergunning tot verblijf aanvragen en of hier sprake is van het «legaliseren» van valse papieren ten behoeve van criminele of zelfs terroristische activiteiten? </vraag>
      <vraag nummer="6">Wilt u deze vragen binnen een week beantwoorden? </vraag>
      <noten afkomstig="vraag">
         <noot nummer="1" datum="2004-03-30" bron="De Telegraaf">De Telegraaf, 30 maart 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ongeveer 35 vreemdelingen van hoofdzakelijk Egyptische nationaliteit, maar daarnaast ook van Tunesische, Algerijnse en Marokkaanse nationaliteit, hebben bij de gemeente Roermond een aanvraag ingediend voor een verblijfsvergunning, zonder dat zij in het bezit waren van een geldige machtiging tot voorlopig verblijf (mvv). Op dit moment kan niet aangegeven worden hoe vaak dergelijke aanvragen ook elders bij frontoffices van de gemeenten worden ingediend. </antwoord>
      <antwoord nummer="3">Het is juist dat onder de huidige regelgeving met het indienen van een aanvraag ingevolge artikel 3.1 van het Vreemdelingenbesluit 2000 ( Vb 2000) rechtmatig verblijf wordt verkregen in de zin van artikel 8, onder f, van de Vreemdelingenwet 2000 ( Vw 2000). Het gaat hierbij om aanvragen die zowel met als zonder geldige mvv worden ingediend. Voor de aanvragen die zonder geldige mvv worden ingediend, terwijl dit wel vereist is, geldt dat dit in veel gevallen geen kansrijke aanvragen zijn, terwijl desondanks tijdelijk rechtmatig verblijf wordt gekregen. Artikel 3.1 Vb 2000 bepaalt namelijk dat de beslissing op de reguliere aanvraag mag worden afgewacht, tenzij er naar het voorlopig oordeel sprake is van een herhaalde aanvraag of gevaar voor de openbare orde of nationale veiligheid. De behandeling van een bezwaarschrift, nadat de aanvraag wegens het ontbreken van een machtiging tot voorlopig verblijf is afgewezen, mag niet in Nederland worden afgewacht (artikel 73, tweede lid, onder a, Vw 2000). Het verzoek om een voorlopige voorziening mag in beginsel wel in Nederland worden afgewacht. Bij de indiening van een reguliere aanvraag wordt dan in principe in het paspoort een zogeheten aanmeldsticker aangebracht, met daarop aangegeven de termijn van het (tijdelijk) rechtmatige verblijf. Naar aanleiding van de gesignaleerde problematiek heeft overleg plaatsgevonden tussen de diverse interne en externe ketenpartners. Inmiddels wordt gewerkt aan een samenstel van maatregelen (maatregelen die direct mogelijk zijn en maatregelen waarvoor eerst aanpassingen van de regelgeving nodig zijn) dat er toe moet leiden dat oneigenlijk gebruik van de reguliere verblijfsprocedure wordt tegengegaan en voorkomen wordt. In de uitvoering is waar mogelijk een aantal korte termijn maatregelen al actief ter hand genomen. Zo worden aanvragen die uitsluitend tot doel hebben rechtmatig verblijf te verkrijgen hangende de behandeling van de aanvraag door de IND met voorrang afgedaan en eindigt daarmee in principe het rechtmatig verblijf. Daarnaast worden momenteel flankerende maatregelen getroffen, zoals de aanpassing van het Vreemdelingenbesluit 2000, waarbij het niet meer hebben van een geldige mvv meer consequenties heeft voor de behandeling van aanvraag dan nu het geval is. Dit moet er toe leiden dat bedoelde sticker, die deze categorie vreemdelingen met het indienen van een aanvraag wil verkrijgen, in het vervolg zeer restrictief zal worden verstrekt. De aanpassing van het Vb 2000 zal een langere termijn vergen. </antwoord>
      <antwoord nummer="4">De gemeente Roermond heeft vraagtekens geplaatst bij de authenticiteit van bepaalde aangeboden paspoorten. Inmiddels wordt nader onderzoek verricht naar de authenticiteit van deze documenten. Hoewel gemeenteambtenaren niet de bevoegdheid hebben om valse paspoorten in te houden, is de gemeenteambtenaar, werkzaam bij de frontoffice, bij constatering van een vals/vervalst paspoort gehouden om aangifte te doen (artikel 162Sv) van een strafbaar feit (artikel 231 Sr). Daarnaast kan de gemeente bij het aantreffen van valse of vervalste documenten met de (vreemdelingen)politie in contact treden voor nader onderzoek. De (vreemdelingen)politie kan eventueel maatregelen treffen in het kader van vreemdelingentoezicht, waaronder de inname van paspoorten ten behoeve van nader onderzoek (in geval van twijfel met betrekking tot de authenticiteit van het document) maar ook andere maatregelen in het kader van vreemdelingentoezicht, zoals vreemdelingenbewaring, zijn mogelijk. </antwoord>
      <antwoord nummer="5">Bij de beantwoording van de brief aan de gemeente Roermond is ingegaan op de door de gemeente gesignaleerde problematiek met betrekking tot oneigenlijk gebruik van de reguliere verblijfsprocedure. De gemeente Roermond heeft in dit verband bijstand gekregen van de vreemdelingenpolitie, Koninklijke Marechaussee en Immigratie- en Naturalisatiedienst (IND). In zijn algemeenheid geldt overigens dat in voorkomend geval een gemeente via de (vreemdelingen)politie of korpschef een eigen ingang heeft om de AIVD in te schakelen. In dit specifieke geval is de AIVD door middel van bovengenoemde brief geïnformeerd en zal onderzoek door deze dienst worden verricht indien daartoe aanleiding bestaat. </antwoord>
      <antwoord nummer="6">Gelet op het aantal betrokken interne en externe ketenpartners dat ten behoeve van een zorgvuldige beantwoording betrokken diende te worden bij de aanpak van de gesignaleerde problematiek als ook bij het samenstel van maatregelen dat hiertoe ter hand is genomen, heeft de beantwoording van uw vragen een iets langere termijn gevergd dan gebruikelijk is. </antwoord>
      <noten afkomstig="antwoord"/>
   </antwoorden>
</kvr>
