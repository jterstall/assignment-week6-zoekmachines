<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bruls (CDA) aan de staatssecretaris van Sociale Zaken en Werkgelegenheid over een banenplan van de streekraad Oost-Groningen. (Ingezonden 24 mei 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20514
</item>
         <item attribuut="Inhoud">Een banenplan in Oost-Groningen heeft 3 miljoen gekost, en heeft als resultaat dat na een jaar van de 1800 deelnemers vier personen een baan hebben.</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding)</item>
         <item attribuut="Trefwoorden">Arbeidsbemiddeling Werkloosheidsbestrijding</item>
         <item attribuut="Vindplaats">Kamervragen met antwoord 2003-2004, nr. 1750, Tweede Kamer</item>
         <item attribuut="Vraagnr_bij_indiening">2030414680</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Bruls</persoon>
         </item>
         <item attribuut="Datum_reaktie">2004-06-11</item>
         <item attribuut="Datum_indiening">2004-05-24</item>
         <item attribuut="Document-id">KVR20514</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3707" allpagenumbers="3707 3708" vetnummer="2030414680" code="0304tkkvr1750" lopendefooter="Tweede Kamer, vergaderjaar 2003–2004, Aanhangsel" filenaam="KVR20514" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1750" onderwerp="" indiendatum="2004-05-24">
         <vrager partij="CDA" oorsprong="parlement">Bruls</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-06-11">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de resultaten van een banenplan van de Streekraad Oost-Groningen voor 1800 werkzoekenden in Oost-Groningen? <voetnoot nummer="1"/>
      </vraag>
      <vraag nummer="2">Wat is uw oordeel over de «schandalige» resultaten van dit banenplan (kosten 3 miljoen euro), waarmee na ruim een jaar slechts 4 personen van de 1800 deelnemende werkzoekenden naar een reguliere baan zijn bemiddeld? Wat is de verklaring voor deze resultaten? </vraag>
      <vraag nummer="3">Wat zijn landelijk de ervaringen en resultaten bij gemeenten die reïntegratiebedrijven hebben ingeschakeld ter uitvoering van het gemeentelijke reïntegratiebeleid? </vraag>
      <vraag nummer="4">Onderschrijft u de stelling van de wethouder van Sociale Zaken van Vlagtwedde die een relatie legt tussen de wettelijke aanbestedingsverplichting van reïntegratieactiviteiten door gemeenten en dit project? Deelt u de mening dat het de voorkeur verdient dat gemeenten zelf volledig de ruimte verkrijgen met betrekking tot het reïntegratiebeleid? In hoeverre verplicht de Wet Werk en Bijstand gemeenten en/of samenwerkende gemeenten nog tot dergelijke grootschalige aanbestedingen? </vraag>
      <noten afkomstig="vraag">
         <noot nummer="1" datum="2004-05-16" bron="Radio Noord">Radio Noord, 16 mei 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Volgens informatie van de Streekraad Oost-Groningen moeten bij de tussentijdse resultaten enkele kanttekening worden gemaakt. De beoordeling van de resultaten kan pas plaatsvinden na afloop van de contractperiode en gerelateerd aan de in de contracten gemaakte afspraken. • Het betreft geen banenplan maar een opdracht aan 8 reïntegratiebedrijven voor het uitvoeren van 1800 trajecten voor uitkeringsgerechtigden. • De betreffende resultaten zijn afkomstig uit een tussentijdse evaluatie. De looptijd van de contracten is twee jaar zodat er over de resultaten nu nog niet zoveel gezegd kan worden. • Het ging hierbij om de stand per 31-12-2003, van contracten die begin 2003 zijn afgesloten. Veel trajecten waren en zijn nog niet afgesloten. Een deel van de trajecten is bovendien pas in de loop van 2003 gestart. • Van de 1800 uitkeringsgerechtigden is voor minder dan de helft een contract gesloten gericht op uitstroom naar een reguliere baan. De overige trajecten hebben als einddoel diagnose van het bestand of activering/doorstroom van de klanten (fase 4). • De deelnemers worden door de gemeenten individueel aangeleverd met verschillende start- en doorlooptijden van trajecten. </antwoord>
      <antwoord nummer="3">Ervaringen van opdrachtgevers met betrekking tot reïntegratiebedrijven zijn ondermeer gepubliceerd door de RWI. Dit tevredenheidsonderzoek wordt periodiek geactualiseerd. Met ingang van 2005 start de RWI met een contracten-database, waarin naast de afspraken die met reïntegratiebedrijven gemaakt worden ook de resultaten van die contracten gepubliceerd zullen worden. De UWV publiceert de resultaten van reïntegratiebedrijven, die door de UWV zijn gecontracteerd, reeds op haar site. De brancheorganisatie van reïntegratiebedrijven Borea publiceert ook halfjaarlijks op haar site de gemiddelde resultaten van reïntegratiebedrijven die deelnemen aan het Borea-keurmerk reïntegratie. Deze resultaten worden uitgesplitst naar soort opdrachtgevers. Borea publiceert bovendien de tevredenheidscijfers van de individuele bedrijven die aan het keurmerk deelnemen. Dit najaar ontvangt de Tweede Kamer het trendrapport editie 2004; daarin verwacht ik actuele gegevens over plaatsingsresultaten, prijzen en ervaringen van gemeenten en andere opdrachtgevers met reïntegratiebedrijven te kunnen verstrekken. </antwoord>
      <antwoord nummer="4">Ik zie geen relatie tussen de uit- en aanbestedingsverplichting en de tussentijdse (en mogelijk tegenvallende) projectresultaten. De uit- en aanbestedingsverplichting is juist bedoeld om de beste prijs-kwaliteitverhouding uit de markt te halen. Factoren die een rol spelen bij de resultaten zijn ondermeer: afspraken die tussen opdrachtgever en opdrachtnemer gemaakt worden over te behalen resultaten (zowel in aantal als het soort resultaat), prikkels in de financiering en uiteraard ook de regionale arbeidsmarktsituatie. Tijdens de parlementaire behandeling van de WWB in de tweede helft van 2003 heb ik aangegeven dat de uit- en aanbestedingsregels kunnen vervallen op het moment dat de voorwaarden voor een goed werkende reïntegratiemarkt voldoende vervuld zijn. In 2006 zal dit geëvalueerd worden. Het is niet zo dat de WWB of het Besluit SUWI, gemeenten verplichten tot grootschalige aanbestedingen. Gemeenten zijn vrij om voor kleine groepen reïntegratiedienstverlening in te kopen en kunnen dit zelfs op individuele basis doen. Ten aanzien van de procedure gelden er weliswaar vanuit het Besluit SUWI enkele randvoorwaarden (zoals meerdere offertes en objectieve selectiecriteria) maar opdrachtgevers hebben veel ruimte om hun aanbestedingsprocedure naar eigen voorkeur in te vullen. De aanbestedingsregels van het Besluit SUWI zijn van toepassing voor 70 procent van het vrij besteedbare reïntegratiebudget. Dit is het totale reïntegratiebudget verminderd met een aantal componenten, zoals de kosten voor vrijgestelde voorzieningen en kosten in het kader van het overgangsregime voor gesubsidieerde arbeid, alsmede een drempel van € 100 000 (zie artikel 6, vierde lid, van de Regeling WWB, zoals laatstelijk gewijzigd bij ministeriële regeling van 27 januari 2004). Dit drempelbedrag van € 100 000 plus 30 procent van het vrij besteedbare reïntegratiebudget vormt de zogenaamde vrije ruimte. Gemeenten kunnen ervoor kiezen om binnen dit deel van het budget reïntegratieactiviteiten zelf uit te voeren. </antwoord>
      <noten afkomstig="antwoord"/>
   </antwoorden>
</kvr>
