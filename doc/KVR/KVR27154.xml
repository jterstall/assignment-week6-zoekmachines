<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de staatssecretaris van Volkshuisvesting, Ruimtelijke Ordening en Milieubeheer over Nederlandse subsidies aan vervuilende chemiebedrijven in China. (Ingezonden 5 januari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27154
</item>
         <item attribuut="Inhoud">Vragen naar aanleiding van een bericht in De Volkskrant van 4 januari 2007. Vragensteller vraagt zich af in hoeverre Nederland met deze subsidies bijdraagt aan de internationale afspraken over het uitbannen van zachte cfk's.</item>
         <item attribuut="Rubriek">Bedrijfsleven en industrie (Industrie) Bedrijfsleven en industrie (Subsidies) Internationale betrekkingen (Overig) Milieu (Luchtverontreiniging)</item>
         <item attribuut="Trefwoorden">Chemische industrie China Luchtverontreiniging Subsidies</item>
         <item attribuut="Vindplaats">Kamervragen met antwoord 2006-2007, nr. 674, Tweede Kamer</item>
         <item attribuut="Vraagnr_bij_indiening">2060705100</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-01-23</item>
         <item attribuut="Datum_indiening">2007-01-05</item>
         <item attribuut="Document-id">KVR27154</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1449" allpagenumbers="1449 1450" vetnummer="2060705100" code="0607tkkvr674" lopendefooter="Tweede Kamer, vergaderjaar 2006–2007, Aanhangsel" filenaam="KVR27154" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="674" onderwerp="" indiendatum="2007-01-5">
         <vrager partij="D66" oorsprong="parlement">Van der Ham</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-01-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het bericht «Nederland subsidieert vervuiling in China» uit de Volkskrant van 4 januari 2007? Kunt u bevestigen dat Nederland bijdraagt aan het in standhouden van twee sterk vervuilende chemiebedrijven in China? Zo ja, waarom doet Nederland dit? </vraag>
      <vraag nummer="2">Kunt u aangeven of het mogelijk is dat deze sterk vervuilende chemiebedrijven, juist langer open blijven door de Nederlandse subsidies en de Nederlandse subsidies voor bestaande bedrijven China prikkelen om meer van dergelijke fabrieken neer te zetten? </vraag>
      <vraag nummer="3">Op welke manier voldoet Nederland met deze subsidies aan internationale afspraken om zachte cfk’s uit te bannen? </vraag>
      <vraag nummer="4">Bent u van plan de betreffende subsidies te heroverwegen? Zo ja, waarom? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="2 2">Het bedoelde artikel in de Volkskrant is mij bekend. De Nederlandse projecten betreffen chemiebedrijven die opereren binnen de internationaal afgesproken kaders met betrekking tot bescherming van de ozonlaag. Dit zijn afspraken waarmee ook de Tweede Kamer in het verleden heeft ingestemd. De betrokken bedrijven produceren HCFK-22. HCFK-22 is een van de stoffen die onder het Montreal Protocol (inzake stoffen die de ozonlaag aantasten) gereguleerd worden. Het is een alternatief voor CFK’s die de ozonlaag zeer sterk aantasten en waarvan het gebruik als koelmiddel in geïndustrialiseerde landen sinds 1996 verboden is. Ook in ontwikkelingslanden mogen CFK’s na 2010 niet meer worden gebruikt. HCFK-22 is een stof met een veel kleiner ozonlaag aantastend vermogen dan CFK’s (ruim 18 keer zo klein). Ongeveer 60% van de productie wordt gebruikt als koelmiddel in airconditioners en koelinstallaties en 40% wordt gebruikt als grondstof voor polymeren, zoals teflon. Een heel klein gedeelte wordt gebruikt voor andere doeleinden. In Nederland vindt productie van HCFK-22 ook plaats. Bij de productie van HCFK-22 komt HFK-23 vrij als bijproduct. HFK-23 is een zeer sterk broeikasgas (11.700 keer zo sterk als CO <voetnoot nummer="2"/>). Emissiereductie van dit gas is een belangrijke maatregel om klimaatverandering te beperken. In Nederland heeft het betrokken bedrijf om die reden sinds 1995 een installatie in gebruik om de vrijgekomen HFK-23 direct bij de productie te vernietigen. Vanaf 1999 is na enkele opstartjaren deze installatie verder verbeterd. In China gelden geen wettelijke eisen om de uitstoot van HFK-23 bij deze fabrieken te beperken. Tot voor kort kwam de gevormde HFK-23 rechtstreeks in de atmosfeer terecht. Met haar CDM (Clean Development Mechanism) aankoopprogramma draagt Nederland financieel bij aan het vrijwillig elimineren van de uitstoot van HFK-23 door de betrokken twee bedrijven. In ruil daarvoor mag Nederland de gerealiseerde emissiereducties – in totaal begroot op 16 miljoen ton CO <voetnoot nummer="2"/>-equivalenten – als eigen reductie bijschrijven. Zo wordt een deel van de Nederlandse Kyoto doelstelling gerealiseerd en tegelijkertijd de productie in China schoner. </antwoord>
      <antwoord nummer="2">In het Montreal Protocol is vastgelegd dat ontwikkelingslanden hun productie van HCFK-22 tot 2015 mogen uitbreiden. Vanaf 2016 mag de jaarlijkse productie die van 2015 niet overschrijden om uiterlijk in 2040 geheel te worden beëindigd. Voor de geïndustrialiseerde landen is een veel sneller uitfaseertraject afgesproken voor deze stoffen. De productie van HCFK-22 voor het gebruik als grondstof voor polymeren zoals teflon is wel toegestaan onder het Montreal Protocol. Omdat de HCFK-22 in het product wordt vastgelegd, waardoor er geen emissies zijn, mag HCFK-22 ook in de toekomst overal nog geproduceerd worden. Er is dus geen sprake van, dat deze fabrieken zouden moeten sluiten. De ontwikkeling van het productievolume hangt uiteindelijk af van de vraag op de (internationale) markt, eventuele internationale afspraken en nationaal beleid. Nederland heeft uitsluitend HFK-23 reducties aangekocht van reeds bestaande productiefaciliteiten. De looptijd van de aankoopcontracten is tot eind 2013, dat is dus ruim vóór de datum waarop de landen volgens internationale afspraken hun productie moeten bevriezen en uiteindelijk staken. De Nederlandse aankoop – geen subsidie – draagt niet bij aan het langer open blijven van bedoelde bestaande productiefaciliteiten. Door de economische groei in ontwikkelingslanden en daarmee samenhangende toenemende vraag naar airconditioning en koelinstallaties bestaat er in die landen ook zonder CDM een grote markt voor HCFK-22 als koelmiddel, die tot en met 2015 conform de internationale afspraken nog kan groeien. Wel kunnen de CDM opbrengsten van de HFK-23 substantieel zijn in vergelijking met de kosten van de daarmee samenhangende HCFK-22 productie. Dit zou dan een perverse prikkel kunnen opleveren om nieuwe productiecapaciteit bij te bouwen of bestaande uit te breiden. Om die reden is met de Chinese overheid afgesproken dat 65% van deze CDM inkomsten niet vloeien naar de betreffende productie-eenheid, maar in een landelijk klimaatfonds zullen worden gestort. Nederland is vertegenwoordigd in de CDM Executive Board die regels uitvaardigt voor de CDM projecten en scherp toeziet op de naleving ervan. De internationale gemeenschap – en dus ook de CDM Executive Board – verzet zich tegen het accepteren van nieuwe productiecapaciteit onder het CDM. Hiermee worden wereldwijd zowel nieuwe installaties als uitbreiding van productiecapaciteit van bestaande installaties buiten de werkingssfeer van CDM gehouden. Nederland handelt met deze projecten in lijn met de regels van CDM projecten en met de afspraken die onder het Montreal Protocol zijn gemaakt. </antwoord>
      <antwoord nummer="3">De internationale afspraken over de uitfasering van HCFK’s (in de volksmond ook wel zachte cfk’s) zijn vastgelegd in het Montreal Protocol. Noch de productie van HCFK-22 in China, noch de aankoop van de reducties van HFK-23 door Nederland is strijdig met deze afspraken. Door de toenemende welvaart in landen als China en India neemt het aantal airconditioners en koelinstallaties in deze ontwikkelingslanden in rap tempo toe. De daarmee gepaard gaande uitbreiding van de productie van het koelmiddel HCFK-22, leidt wel tot verontrusting van de internationale gemeenschap vanwege de milieubelastende effecten van deze stof. De partijen van het Montreal Protocol hebben daarom besloten vanaf 2007 de snel groeiende productie van HCFK’s op de agenda te zetten. Nederland wil de productie van HCFK’s afbouwen en zal zich er internationaal voor inzetten om te komen tot een versnelling van het uitfaseringstraject voor ontwikkelingslanden. </antwoord>
      <antwoord nummer="4">Ik ben niet voornemens de betreffende aankopen van reducties van broeikasgassen te heroverwegen. Zij dragen in belangrijke mate bij aan het met voldoende zekerheid nakomen van de Nederlandse verplichtingen onder het Kyoto Protocol. CDM projecten in ontwikkelingslanden kennen zekere risico’s, waardoor met enige uitval rekening dient te worden gehouden. Deze risico’s zijn bij HFK-23 projecten aanzienlijk kleiner, waardoor opname van deze projecten in de CDM portfolio wenselijk is. Gezien de toepassing van HCFK-22 als grondstof voor polymeren, is het verder zo dat een flink deel van de productie van HCFK-22 zal blijven bestaan en dus ook het bijproduct HFK-23 (als broeikasgas). De CDM projecten leveren een belangrijke bijdrage aan de reductie van HFK-23 emissies die anders rechtstreeks in de atmosfeer terecht zouden komen. </antwoord>
      <noten afkomstig="antwoord"/>
   </antwoorden>
</kvr>
