<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eurlings (CDA) aan de minister van Buitenlandse Zaken over de evaluatie van EU-sancties tegen Zimbabwe. (Ingezonden 10 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16428
</item>
         <item attribuut="Inhoud">Is toelating van de Zimbabwaanse president, politici en hoge functionarissen een schending van de EU-sancties tegen Zimbabwe?</item>
         <item attribuut="Rubriek">Handel en economie (Handelsbelemmeringen)</item>
         <item attribuut="Trefwoorden">Economische sancties Zimbabwe</item>
         <item attribuut="Vindplaats">Kamervragen met antwoord 2002-2003, nr. 131, Tweede Kamer</item>
         <item attribuut="Vraagnr_bij_indiening">2010215170</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Eurlings</persoon>
         </item>
         <item attribuut="Datum_reaktie">2002-10-08</item>
         <item attribuut="Datum_indiening">2002-09-10</item>
         <item attribuut="Document-id">KVR16428</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="271" allpagenumbers="271 272" vetnummer="2010215170" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16428" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="131" onderwerp="" indiendatum="2002-09-10">
         <vrager partij="CDA" oorsprong="parlement">Eurlings</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-10-8">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat de heer Augustine Chihuri, hoofd van de Zimbabwaanse politie, vorige week in het Franse Lyon een vergadering van Interpol heeft bijgewoond? <voetnoot nummer="1"/>
      </vraag>
      <vraag nummer="2" voetnoot="2">Bent u er tevens van op de hoogte dat dit niet de eerste keer is dat aan een hoge Zimbabwaanse functionaris toegang tot de EU wordt verleend? <voetnoot nummer="2"/>
      </vraag>
      <vraag nummer="3">Deelt u de mening dat toelating van de Zimbabwaanse president, politici en hoge functionarissen een schending van de EU-sancties tegen Zimbabwe is? Zo nee, waarom niet? </vraag>
      <vraag nummer="4">Deelt u de mening dat dit soort schendingen de bedoelde uitwerking van de sancties, te weten het politiek isoleren van Zimbabwe, onder druk zet? Zo nee, waarom niet? </vraag>
      <vraag nummer="5">Bent u bereid op korte termijn het functioneren van de werking van de Europese sancties tegen Zimbabwe te evalueren? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-09-4" bron="Volkskrant">Volkskrant, 4 september 2002</noot>
         <noot nummer="2">President Mugabe reisde in mei via Europa naar New York en begin juni was hij aanwezig in Rome</noot>
      </noten>
   </vragen>
   <antwoorden aantal="3">
      <antwoord nummer="1 t/m 3">Ik ben er van op de hoogte dat de heer Augustine Chihuri, hoofd van de Zimbabwaanse politie, een vergadering van Interpol in Frankrijk heeft bijgewoond. Het verlenen van toegang aan vertegenwoordigers van Zimbabwe tot de EU, ondanks de voor hen geldende Europese visarestricties, is gebaseerd op verplichtingen, voortvloeiend uit zetelverdragen die Frankrijk en Italië zijn aangegaan met respectievelijk Interpol en de FAO. Deze verdragen bepalen dat Frankrijk en Italië geen visa mogen weigeren aan vertegenwoordigers van lidstaten van respectievelijk Interpol en de FAO voor het bijwonen van een vergadering in het gastland van de desbetreffende internationale organisatie. </antwoord>
      <antwoord nummer="4">Er is geen sprake van schending van de sanctiemaatregelen. Overigens ben ik van mening dat de gerichte sancties, waaronder de visa-restricties en het bevriezen van financiële tegoeden, effectief zijn en bijdragen aan het politiek isolement van president Mugabe en zijn regering. Zo heeft Duitsland minister van Buitenlandse Zaken Mudenge onlangs een visum geweigerd om het huwelijk van zijn dochter bij te wonen. Voorts werd in juli jl. onderminister voor Gehandicapten Malinga, die op weg was naar New York om aldaar een vergadering bij te wonen, een transitvisum in Londen geweigerd. Ook Zweden heeft korte tijd terug vier ZANU-PF parlementariërs de toegang tot het land geweigerd. Naar aanleiding van deze voorvallen heeft het Zimbabwaanse Ministerie van Buitenlandse Zaken alle reizen naar Europa van de inmiddels 79 personen op de lijst «bevroren», zo meldde de Financial Gazette op 29 augustus jl. </antwoord>
      <antwoord nummer="5">Tijdens de Raad voor Algemene Zaken en Externe Betrekkingen (RAZEB) wordt de situatie in Zimbabwe, alsmede de effectiviteit van het sanctiebeleid jegens de Zimbabwaanse regering, regelmatig aan de orde gesteld. Zo is in EU-verband recentelijk besloten de namen van de nieuwe ministers, die eind augustus zijn benoemd tijdens de recente kabinetswisseling, aan de sanctielijst toe te voegen. De effectiviteit van de gerichte sancties is een onderwerp dat eveneens in regelmatige contacten met de Zimbabwaanse oppositiepartij, MDC, aan de orde komt. De MDC geeft in deze gesprekken aan de effecten van de gerichte sancties positief te evalueren. Door de visa-restricties wordt het politieke isolement van president Mugabe vergroot. </antwoord>
      <noten afkomstig="antwoord"/>
   </antwoorden>
</kvr>
