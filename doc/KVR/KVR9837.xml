<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Barth (PvdA) aan de minister van Onderwijs, Cultuur en Wetenschappen over het lerarentekort. (Ingezonden 12 juli 1999); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9837
</item>
         <item attribuut="Inhoud">Vragen over de problemen bij de inzet van oudere leerkrachten.</item>
         <item attribuut="Rubriek">Basisonderwijs (Onderwijspersoneel) Speciaal onderwijs (Onderwijspersoneel) Voortgezet onderwijs (Onderwijsmethoden)</item>
         <item attribuut="Trefwoorden">Onderwijsgevenden</item>
         <item attribuut="Vindplaats">Kamervragen met antwoord 1998-1999, nr. 1793, Tweede Kamer</item>
         <item attribuut="Vraagnr_bij_indiening">2989915950</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Barth</persoon>
         </item>
         <item attribuut="Datum_reaktie">1999-07-20</item>
         <item attribuut="Datum_indiening">1999-07-12</item>
         <item attribuut="Document-id">KVR9837</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3599" allpagenumbers="3599 3600" vetnummer="2989915950" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9837" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1793" onderwerp="" indiendatum="1999-07-12">
         <vrager partij="PvdA" oorsprong="parlement">Barth</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-07-20">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het fenomeen dat het lerarentekort onnodig hoog blijft omdat oudere leerkrachten moeilijk aan de slag komen, daar zij voor scholen te duur zijn? </vraag>
      <vraag nummer="2">Zo ja, kunt u inzicht geven in de omvang en de oorzaak van dit probleem? </vraag>
      <vraag nummer="3">Hoeveel oudere wachtgelders zijn er, en hoeveel hiervan hebben een bevoegdheid in tekortvakken? </vraag>
      <vraag nummer="4">Wat is de stand van zaken betreffende de bemiddeling van de oudere wachtgelders? </vraag>
      <vraag nummer="5">Kunt u aangeven hoe de voortgang is van de uitvoering van het seniorenbeleid, zoals dat indertijd in «De Jaren Tellen» is aangekondigd? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Dat oudere leerkrachten moeilijk aan de slag komen vanwege het feit dat zij te duur zijn, is mij niet bekend en lijkt mij ook niet waarschijnlijk. Op grond van de declaratiesystematiek in het primair onderwijs worden de feitelijke personeelskosten vergoed, terwijl in de lump sum voor het voortgezet onderwijs rekening wordt gehouden met leeftijdsopbouw van het personeel. </antwoord>
      <antwoord nummer="2">Zie mijn antwoord op vraag 1. </antwoord>
      <antwoord nummer="3">Er zijn in het wachtgeldbestand (peildatum 1 mei 1999) 2841 personen ouder dan 50 jaar en afkomstig uit het primair onderwijs. Van deze groep zijn er 1998 personen ouder dan 57,5 jaar. Voor wat betreft het voortgezet onderwijs betreft het 3470 personen waarvan 2572 personen ouder dan 57,5 jaar. Hoeveel van deze personen bevoegd zijn in tekortvakken vergt nader onderzoek, dat overigens reeds wordt uitgevoerd. Niet alleen de bevoegdheid speelt namelijk een rol. De tekortvakken verschillen per regio. Ook zijn de wachtgelders naar aantal en bevoegdheid niet evenwichtig gespreid. Daarnaast dienen onder meer aspecten als omvang van de betrekking, denominatie en de afstand tot de arbeidsmarkt van betrokkene in ogenschouw genomen te worden. </antwoord>
      <antwoord nummer="4">Er loopt een aantal projecten die zich in het bijzonder richten op reïntegratie van oudere wachtgelders. Hieruit blijkt dat bemiddeling niet eenvoudig is. Naast de aspecten genoemd in mijn antwoord op vraag 3 zijn er nog andere – al dan niet vermeende – belemmeringen voor reïntegratie. Te noemen zijn de omvang en de duur van de aanstelling mede in relatie tot de beperkte beschikbaarheid van wachtgelders die voor een deel ook werkzaam zijn (gedeeltelijk werkloos), de – vermeende – vrees voor verlies aan wachtgeldrechten bij hernieuwde werkloosheid en het niet voldoen aan referte-eisen om gebruik te maken van bepaalde seniorenregelingen. Ik ben in overleg met sociale partners om bedoelde belemmeringen binnen de beschikbare middelen voor zover mogelijk weg te nemen. </antwoord>
      <antwoord nummer="5">In het kader van de Jaren Tellen is voor het primair onderwijs onder meer afgesproken dat vanaf 1 augustus 1998 wachtgelders de tijdens de wachtgeldperiode opgelopen pensioennadelen naar rato krijgen gerepareerd en dat het bestuur dat bedoelde wachtgelders in dienst neemt een financiële tegemoetkoming krijgt. Tevens is afgesproken dat vanaf genoemde datum de BAPO-regeling aanzienlijk wordt verbeterd waardoor ouder onderwijspersoneel flexibeler en tegen een lagere eigen bijdrage voor taakvermindering kan kiezen. Deze afspraken zijn met sociale partners uitgewerkt. Voor het voortgezet onderwijs is budget beschikbaar gesteld om een vergelijkbare of alternatieve voorziening ter zake te treffen (zie akkoorden over de Jaren Tellen). Sociale partners hebben deze afspraak in combinatie met andere afspraken uitgewerkt in de cao-voortgezet onderwijs, hetgeen heeft geleid tot – eveneens – een verbeterde BAPO-regeling en afspraken over leeftijdsbewust personeelsbeleid onder meer door vermindering van de lestaak. Bedoelde afspraken uit De Jaren Tellen zijn namelijk gemaakt in een reeks van afspraken gericht op leeftijdsbewust personeelsbeleid en werkdrukvermindering die de afgelopen jaren zijn gemaakt. In vervolg hierop bevat de laatste cao Onderwijs ter zake opnieuw aanvullende afspraken. Dit beleid zal met in achtneming van de beschikbare middelen ook naar de toekomst worden voortgezet. Voor een uitgebreid overzicht van de laatste stand van zaken op dit gebied verwijs ik u naar hetgeen hierover in de Nota Maatwerk voor morgen is opgenomen. Daarnaast wijs ik in dit kader naar het pakket maatregelen dat in voorbereiding is om onder meer bepaalde belemmeringen die het gebruik van seniorenregelingen in de weg kunnen staan voor zover mogelijk weg te nemen (zie antwoord op vraag 4). </antwoord>
      <noten afkomstig="antwoord"/>
   </antwoorden>
</kvr>
