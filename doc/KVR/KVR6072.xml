<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over het werken met oud (teer)asfalt. (Ingezonden 23 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6072
</item>
         <item attribuut="Inhoud">Vragen naar aanleiding van het rapport 'Asfalteren en gezondheid: de risico's van het werken met oud (teer)asfalt' van de Bouw- en Houtbond FNV.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen) Verkeer, vervoer en waterstaat (Wegen)</item>
         <item attribuut="Trefwoorden">Arbeidsbescherming Bouwmaterialen Gevaarlijke stoffen Wegen</item>
         <item attribuut="Vindplaats">Kamervragen met antwoord 1997-1998, nr. 346, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-11-26</item>
         <item attribuut="Datum_indiening">1997-10-23</item>
         <item attribuut="Document-id">KVR6072</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="707" allpagenumbers="707 708" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6072" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="346" onderwerp="" indiendatum="1997-10-23">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-11-26">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennis genomen van de conclusies van het rapport «Asfalteren en gezondheid. De risico’s van het werken met oud (teer)asfalt» van de Bouw- en Houtbond FNV? </vraag>
      <vraag nummer="2">Welke maatregelen kunt u treffen om de blootstelling van werknemers in de wegenbouw aan teer te minimaliseren? </vraag>
      <vraag nummer="3">Deelt u de mening dat het bouwstoffenbesluit zodanig moet worden aangepast dat blootstelling aan teer in de praktijk onmogelijk wordt? </vraag>
      <vraag nummer="4">Welke stappen overweegt u om de blootstelling aan kwartsstof te verminderen? Tot welke concrete maatregelen kunt u overgaan opdat ook in de asfaltwegenbouw werkzame werknemers niet langer aan een te hoge waarde kwartsconcentratie worden blootgesteld? </vraag>
      <vraag nummer="5">Welke initiatieven zult u ontwikkelen in de richting van de werkgevers in de asfaltwegenbouw, zodat de betreffende branche beter geïnformeerd raakt over de risico’s waar werknemers aan worden blootgesteld? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Teer bevat een hoog gehalte aan kankerverwekkende polyaromatische koolwaterstoffen (PAK). Teerhoudend asfalt wordt vanwege dit hoge gehalte aan PAK niet meer als nieuw materiaal toegepast in de bouwnijverheid en de weg- en waterbouw, zoals afgesproken door de sociale partners in de thans lopende Bouw-CAO. Wat het hergebruik van asfalt betreft is er in het Bouwstoffenbesluit (van de Wet Bodembescherming) – mede uit het oogpunt van gezondheid van werknemers – voor gekozen uitsluitend koud hergebruik van dit materiaal toe te staan en dat alleen onder bepaalde voorwaarden. Uit onderzoek bleek dat hiermee de blootstellingsrisico’s worden gereduceerd. Een andere mogelijke blootstelling aan teer doet zich voor bij het frezen van (oud) teerhoudend asfalt. De verantwoordelijkheid voor gezonde arbeidsomstandigheden ligt primair bij de betreffende werkgever. Bij het werken met (oud) teerhoudend asfalt zijn de stringente voorschriften uit het Arbeidsomstandighedenbesluit voor kankerverwekkende stoffen van toepassing. Dit betekent dat de werkgever dient te streven naar een minimalisatie van de blootstelling van de werknemers, met name door kankerverwekkende stoffen te vervangen waar dat technisch mogelijk is. Als vervanging niet mogelijk is, dient de werkgever in het kader van de verplichte risico-inventarisatie en -evaluatie volgens het genoemde besluit gegevens te verzamelen met betrekking tot de aard, mate en duur van mogelijke blootstelling aan kankerverwekkende stoffen. Werkgevers dienen dus over gegevens te beschikken of en zo ja, in welke mate de bij hen uitgevoerde werkzaamheden leiden tot blootstelling aan PAK. Als blootstelling blijkt op te treden moeten vervolgens maatregelen getroffen worden om blootstelling te voorkomen of te beperken tot een zo laag mogelijk niveau. De Arbeidsinspectie treedt, wanneer de feitelijke werkomstandigheden niet als toereikend kunnen worden beschouwd, handhavend op. Uit metingen blijkt dat de maximaal toelaatbare concentratie voor PAK in de lucht overschreden kan worden bij gangbare werkmethoden. Vanwege de gezondheidsrisico’s van PAK-blootstelling zal ik de vigerende niet-wettelijke grenswaarde omzetten in een wettelijke grenswaarde. Het advies van de Gezondheidsraad, als eerste stap in de vaststelling van een wettelijke grenswaarde, komt binnenkort beschikbaar (daarna adviseert de SER over de haalbaarheid). Daarnaast zal met de betrokken branche worden overlegd om te komen tot afspraken hoe de blootstelling aan PAK (verder) kan worden gereduceerd. De Arbeidsinspectie zal in haar inspecties in de wegenbouw in 1998 bijzondere aandacht besteden aan de blootstellingsproblematiek van teerhoudend asfalt. </antwoord>
      <antwoord nummer="3">Het Bouwstoffenbesluit, dat per 1 juli 1998 volledig in werking treedt, ziet primair toe op de bescherming van het milieu. Zoals vermeld in het antwoord op vraag 2, is het hergebruik van koud asfalt hierin aan voorwaarden gebonden, dit mede ter reductie van gezondheidsrisico’s. Aanpassing van dit besluit in de toekomst – in verband met mogelijke blootstellingsrisico’s – zal afhankelijk zijn van de ervaringen met dit nieuwe besluit in verband met hergebruik en de gevolgen van de door mij in antwoord op vraag 2 genoemde, in gang gezette resp. nog in gang te zetten acties. </antwoord>
      <antwoord nummer="4">Momenteel zijn sociale partners in de SER, in het kader van advisering over een wettelijke grenswaarde voor kwarts in de bouwnijverheid, in overleg over een plan van aanpak om de kwartsstofproblematiek in de bouw aan te pakken. De problematiek van kwartsstof in de wegenbouw is onderdeel van dit plan. Ik heb de SER medio dit jaar laten weten dat ik, bij uitblijven van een advies per 1 januari 1998, per die datum de wettelijke grenswaarde voor de bouw zonder tussenkomst van de SER zal vaststellen. </antwoord>
      <antwoord nummer="5">Zoals gezegd vormt de problematiek van kwartsstof in de bouw (inclusief de wegenbouw) onderdeel van het bovengenoemde plan van aanpak van sociale partners. De risico’s inzake PAK-blootstelling zal ik in mijn voorgenomen overleg met de werkgevers (zie vraag 2) aan de orde stellen. Met betrekking tot voorlichting aan werknemers zal de Arbeidsinspectie in haar inspecties in de wegenbouw in 1998 (zie vraag 2) ook specifiek aandacht besteden aan de naleving van werkgevers van de verplichting om doelmatig voorlichting te geven aan werknemers (uit het FNV-onderzoek blijkt dat werknemers slecht op de hoogte zijn van de risico’s van het werken met teerhoudend asfalt). </antwoord>
      <noten afkomstig="antwoord"/>
   </antwoorden>
</kvr>
