<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over de verwerking van chemisch afval uit Taiwan in Rotterdam. (Ingezonden 22 maart 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11425
</item>
         <item attribuut="Inhoud">Vragen over verwerking van chemisch afval van het Taiwanese bedrijf Formosa Plastics bij AVR in Rotterdam.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Taiwan Vervoer gevaarlijke stoffen</item>
         <item attribuut="Vindplaats">Kamervragen met antwoord 1999-2000, nr. 1035, Tweede Kamer</item>
         <item attribuut="Vraagnr_bij_indiening">2990008750</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-04-04</item>
         <item attribuut="Datum_indiening">2000-03-22</item>
         <item attribuut="Document-id">KVR11425</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2245" allpagenumbers="2245 2246" vetnummer="2990008750" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11425" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1035" onderwerp="" indiendatum="2000-03-22">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-04-4">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Heeft het Taiwanese bedrijf Formosa Plastics chemisch afval naar Rotterdam verscheept <voetnoot nummer="1"/>en wordt het afval op dit moment verwerkt bij AVR? <voetnoot nummer="2"/>
      </vraag>
      <vraag nummer="2">Klopt het dat dit afval eerder naar Cambodja is gestuurd en vervolgens door het bedrijf is teruggenomen wegens beschuldigingen dat het een arm land misbruikte om overtollige afvalstoffen te lozen? Zo ja, om welk soort afval ging het? Wat zijn de hoeveelheden? </vraag>
      <vraag nummer="3">Zal het giftige afval, dat eerder naar Cambodja is gestuurd, van het Taiwanese bedrijf Formosa Plastics op dit moment bij de AVR worden verwerkt? Zo neen, welke hoeveelheid verwerkt AVR op dit moment en waar is het overige afval gebleven? </vraag>
      <vraag nummer="4">Welke emissies ontstaan bij de verwerking van dit chemische afval? </vraag>
      <vraag nummer="5">Blijven bij de verwerking van dit afval ook gevaarlijke reststoffen over? Zo ja, worden deze reststoffen ook in Nederland opgeslagen en waar? </vraag>
      <vraag nummer="6">Is het opslaan van reststoffen van buitenlands afval in Nederland in overeenstemming met internationale en nationale wetgeving? Zo neen, welke maatregelen gaat u nemen tegen deze mogelijke opslag? Klopt het dat het verwerken en het opslaan van het afval door de AVR in strijd is met het verdrag van Basel? </vraag>
      <vraag nummer="7">Is het waar dat Taiwan zelf de mogelijkheden heeft om het desbetreffende afval in eigen land milieuverantwoord te verwerken en dat de verwerking bij AVR dus niet nodig is? </vraag>
      <vraag nummer="8">Zo ja, bent u van mening dat Rotterdam als wereldhaven een voorbeeldfunctie moet hebben en zich niet moet inlaten met het vervoer van gevaarlijk afval van land naar land? </vraag>
      <noten afkomstig="vraag">
         <noot nummer="1" datum="2000-03-4" bron="Rotterdams Dagblad">Rotterdams Dagblad, 4 maart 2000</noot>
         <noot nummer="2" datum="2000-03-21" bron="Algemeen Dagblad">Algemeen Dagblad, 21 maart 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. Het bedrijf EMC Services Taiwan branch Tredi heeft op 1 oktober 1999 vergunning gekregen voor de invoer van 300 ton met kwikhoudende restfractie verontreinigde lege stalen vaten ten behoeve van verwerking bij AVR. Inmiddels is 246 ton ontvangen en bij AVR in opslag in afwachting van verwerking. </antwoord>
      <antwoord nummer="2">In 1998 is in Sihanoukville, Cambodja, een partij illegaal gedumpte afvalstoffen in vaten ontdekt afkomstig van het bedrijf Formosa Plastics in Taiwan. In maart 1999 is een overeenkomst gesloten tussen de overheid in Cambodja en genoemd bedrijf om de afvalstoffen weer naar Taiwan over te brengen. De afvalstoffen (ongeveer 5000 ton) bevatten zeer hoge concentraties aan kwik (tot 4000 mg/kg). De vaten waren ongeschikt voor het retourtransport. Om die reden zijn de afvalstoffen omgepakt in nieuwe vaten. Vervolgens zijn de lege vaten en de nieuwe vaten met de kwikhoudende afvalstoffen en een hoeveelheid verontreinigde grond van de illegale stortplaats in Cambodja overgebracht naar Kaohsiung in Taiwan. De invoer naar AVR heeft alleen betrekking op de verontreinigde lege vaten en niet op de afvalstoffen zelf. </antwoord>
      <antwoord nummer="3">AVR verwerkt maximaal 300 ton verontreinigde lege vaten. Het overige afval, vaten gevuld met kwikhoudend afval en verontreinigde grond, is voor zover mij bekend nog in Taiwan. </antwoord>
      <antwoord nummer="4">Het is niet aan te geven welke emissies toe te rekenen zijn aan de verbranding van deze specifieke partij afvalstoffen. De emissies van de verbranding van onderhavige afvalstoffen zullen binnen de (strenge) vergunningseisen van AVR Chemie C.V. blijven. </antwoord>
      <antwoord nummer="5" voetnoot="2 3">Ja. Het rookgasreinigingsresidu van de AVR Chemie draaitrommelovens wordt gestort in de C <voetnoot nummer="2"/>-deponie; de slakken worden gestort op de C <voetnoot nummer="3"/>-stortplaats VBM, Maasvlakte. </antwoord>
      <antwoord nummer="6">Ja, de verwerking van de onderhavige afvalstoffen bij AVR is in overeenstemming met het geldende nationale en internationale recht. </antwoord>
      <antwoord nummer="7">Van de State Environmental Protection Agency van de Volksrepubliek China is de op grond van het Verdrag van Bazel vereiste verklaring ontvangen dat er geen verwerkingsmogelijkheden zijn in Taiwan. </antwoord>
      <antwoord nummer="8">Het Verdrag van Bazel nodigt partijen expliciet uit tot internationale samenwerking bij de verwerking van gevaarlijke afvalstoffen als deze niet in het land zelf verwerkt kunnen worden. In de afgelopen jaren hebben enkele OESO-landen projecten gesteund waarbij afvalstoffen voor vernietiging zijn overgebracht van niet-OESO-landen naar OESO-landen, waaronder Nederland en Engeland. Het gaat hierbij bijvoorbeeld om onbruikbaar geworden medicijnen en gewasbeschermingsmiddelen. Omdat een dergelijke overbrenging ertoe kan bijdragen dat milieuschade in een niet-OESO-land kan worden voorkomen, ben ik van mening dat invoer van gevaarlijke afvalstoffen vanuit niet-OESO-landen naar OESO-landen, en dus naar Rotterdam, niet in alle gevallen geweigerd zou moeten worden. </antwoord>
      <noten afkomstig="antwoord"/>
   </antwoorden>
</kvr>
