<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Buitenlandse Zaken over geheime CIA-gevangenissen. (Ingezonden 8 september 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26365
</item>
         <item attribuut="Inhoud">Vragen over het aantal personen dat in geheime gevangenschap wordt gehouden, waar zij zich bevinden, sinds wanneer zij gevangen zijn en wat hun juridische status is. Tevens wordt, naar aanleiding van een bericht op NOS Teletekst van 7 september 2006, gevraagd naar het oordeel van de minister over uitlatingen van de Australische regering dat de geheime gevangenissen 'veel baten hebben opgeleverd bij de strijd tegen het terrorisme'. Deze vragen dienen als aanvulling op eerdere vragen van de Tweede Kamerleden Bakker en Koser Kaya, eveneens ingezonden op 8 september 2006.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Inlichtingen- en veiligheidsdiensten) Internationale betrekkingen (Overig)</item>
         <item attribuut="Trefwoorden">Gedetineerden Inlichtingen- en veiligheidsdiensten Internationale betrekkingen Verenigde Staten</item>
         <item attribuut="Vindplaats">Kamervragen met antwoord 2005-2006, nr. 2134, Tweede Kamer</item>
         <item attribuut="Vraagnr_bij_indiening">2050618800</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-09-12</item>
         <item attribuut="Datum_indiening">2006-09-08</item>
         <item attribuut="Document-id">KVR26365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4537" allpagenumbers="4537 4538" vetnummer="2050618800" code="0506tkkvr2134" lopendefooter="Tweede Kamer, vergaderjaar 2005–2006, Aanhangsel" filenaam="KVR26365" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2134" onderwerp="" indiendatum="2006-09-8">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-09-12">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Welke veertien personen worden door de Verenigde Staten in geheime gevangenschap gehouden? Waar bevinden deze personen zich en sinds wanneer zijn zij gevangenen? </vraag>
      <vraag nummer="2">Waar bevinden de geheime gevangenissen zich? </vraag>
      <vraag nummer="3">Is de Nederlandse regering op enigerlei wijze betrokken geweest bij de gevangenschap, bijvoorbeeld doordat deze gevangenen door het Nederlandse luchtruim of over Nederlands grondgebied zijn vervoerd? Zo ja, om hoeveel gevallen ging het en wanneer gebeurde dat? </vraag>
      <vraag nummer="4">Wat is de juridische status van deze gevangenen? </vraag>
      <vraag nummer="5">Waarin verschilt dit programma van geheime gevangenissen van Guantanamo Bay, waar nog veel meer gevangenen in strijd met de Conventies van Genève worden vastgehouden? </vraag>
      <vraag nummer="6">Deelt u de mening dat een voorgenomen wet van de Amerikaanse regering om de nu toegegeven praktijken van illegale verhoormethoden te legaliseren moet worden afgekeurd? </vraag>
      <vraag nummer="7">Bent u bereid er bij de Amerikaanse regering op aan te dringen alleen wetgeving in te voeren die conform de regels van de Conventies van Genève is? Indien neen, waarom niet? </vraag>
      <vraag nummer="8">Hebben uw EU-ambtgenoten expliciet uitgesloten dat hun landen niet aan dit CIA-programma van geheime gevangenissen deelnemen? Indien neen, welke ministers hebben dit niet gedaan? </vraag>
      <vraag nummer="9" voetnoot="1">Wat is uw oordeel over de uitlatingen van de Australische regering dat CIA-gevangenissen veel baat hebben opgeleverd voor de strijd tegen het terrorisme? <voetnoot nummer="1"/>Kunt u uw antwoord toelichten? </vraag>
      <vraag nummer="10">Deelt u de conclusie dat u in eerdere instantie door de Amerikaanse regering bent voorgelogen met betrekking tot het bestaan van geheime CIA-gevangenissen? Zo ja, wat is uw politieke conclusie ten aanzien van de erkenning van de Amerikaanse regering, van het bestaan van deze gevangenissen? Deelt u de mening dat hierover ook twijfel ontstaat aan andere beweringen van de Amerikaanse regering over belangrijke onderwerpen? </vraag>
      <noten afkomstig="vraag">
         <noot nummer="1" datum="2006-09-7" bron="NOS Teletekst" titel="Australië prijst CIA-gevangenissen">NOS Teletekst, 7 september 2006: «Australië prijst CIA-gevangenissen»</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Bakker en Kos¸er Kaya, ingezonden 8 september 2006, (vraagnummer 2050618790). </toelichting>
   <antwoorden aantal="9">
      <antwoord nummer="1">Volgens opgave van het Amerikaanse ministerie van Defensie gaat het om de navolgende personen: – Ali Abd al Aziz Ali – Ahmed Khalfan Ghailani – Hambali – Mustafa Ahmad al-Hawsawi – Lillie – Majid Khan – Abd al-Rahim al-Nashiri – Abu Faraj al-Libi – Zayn alAbidin Abu Zubaydah – Ramzi Bin al-Shibh – Zubair – Walid Bin’Attash – Khalid Shaykh Muhammad – Gouled Hassan Dourad Volgens het Amerikaanse ministerie van Defensie is deze groep onlangs overgebracht naar Guantánamo Bay. Over het moment, plaats en wijze van arrestatie zijn geen gegevens bekend gemaakt. </antwoord>
      <antwoord nummer="2">Over de plaatsen waar de betreffende personen werden gedetineerd zijn door de Amerikaanse regering geen mededelingen gedaan. Van de VS is wel de verzekering ontvangen dat op dit moment geen verdere personen door de CIA in hechtenis worden gehouden op geheime locaties. </antwoord>
      <antwoord nummer="3">Neen. </antwoord>
      <antwoord nummer="4">De Amerikaanse regering stelt dat de gevangenen door de CIA zijn gedetineerd als «enemy combatants» op grond van de National Security Act en de Authorisation for Use of Military Force van 18 september 2001. </antwoord>
      <antwoord nummer="5">De VS lijken voor de detentie van deze groep eenzelfde juridische grondslag te hebben gekozen als voor de detentie in Guantánamo Bay. Waar ten aanzien van de gedetineerden in Guantánamo Bay wel bekend was welke personen gedetineerd waren en er sprake was van – weliswaar beperkte – toegang van internationale waarnemers – was dit programma tot dusverre geheim. </antwoord>
      <antwoord nummer="6 en 7">De «draft military commission legislation» die President Bush op 6 september aan het Congres stuurde en het nieuwe «Directive on the DoD Detainee Programme» en het nieuwe «Field Manual on interrogation» die op dezelfde dag verschenen, dienen nog nader te worden bestudeerd. Dat niet tegenstaande, is de Nederlandse van mening dat terrorismeverdachten in overeenstemming met internationale mensenrechtenstandaarden dienen te worden behandeld. Vanuit dat perspectief zal de Nederlandse regering zich een oordeel vormen en in dialoog met de VS treden. </antwoord>
      <antwoord nummer="8">Zoals bericht aan de Kamer heb ik dit onderwerp het afgelopen jaar meermalen met mijn EU-collega’s besproken. Ik heb van hen de verzekering ontvangen dat in hun respectievelijke landen geen sprake was van dergelijke detentiecentra. Ook uitgebreid onderzoek van Raad van Europa en Europees Parlement naar mogelijke aanwezigheid van zulke gevangenissen heeft op dit punt geen tastbare bewijzen opgeleverd. </antwoord>
      <antwoord nummer="9">De groep personen, waarvan nu bekend is geworden dat zij door de CIA werden vastgehouden, wordt verdacht van ernstige terroristische misdrijven. Naar verluidt, zou het gaan om personen die een essentiële rol speelden in het Al Qaida-netwerk als leider, organisator en/of liaison tussen verschillende delen van de organisatie of als drager van essentiële technische kennis. Het Australische oordeel is hier waarschijnlijk door ingegeven. Dat laat onverlet dat de Nederlandse regering in de ernst van de verdenkingen geen rechtvaardiging ziet voor de wijze waarop deze personen – naar zich laat aanzien – soms jarenlang zonder deugdelijke procesgang werden vastgehouden. </antwoord>
      <antwoord nummer="10">Vertegenwoordigers van de Amerikaanse regering hebben voorheen te kennen gegeven dat er zaken waren waarover zij geen volledige openheid konden geven. De regering heeft geen reden om te menen dat zij is voorgelogen en beschikt niet over informatie die aanleiding vormt om te twijfelen aan de geloofwaardigheid van de Amerikaanse regering. De regering wil niet speculeren over de beweegredenen van de VS om hierover tegenover de Nederlandse regering niet eerder en ruimer openheid te willen betrachten. Wel is duidelijk dat het omstreden programma de afgelopen jaren duidelijk met de grootst mogelijke geheimhouding is omgeven. De VS kennen voorts het consequente standpunt van de Nederlandse regering ten aanzien het respect voor de mensenrechten in de strijd tegen het terrorisme. </antwoord>
      <noten afkomstig="antwoord"/>
   </antwoorden>
</kvr>
