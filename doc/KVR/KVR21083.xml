<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Verkeer en Waterstaat en van Justitie over het overschrijven van gestolen voertuigen. (Ingezonden 15 juli 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21083
</item>
         <item attribuut="Inhoud">Gevraagd wordt onder meer hoeveel gestolen auto's er jaarlijks worden verkocht en overgeschreven.</item>
         <item attribuut="Rubriek">Criminaliteit en openbare orde (Fraude) Strafrecht en strafprocesrecht (Misdrijven) Verkeer, vervoer en waterstaat (Motorrijtuigen)</item>
         <item attribuut="Trefwoorden">Diefstal Fraude Motorrijtuigen</item>
         <item attribuut="Vindplaats">Kamervragen met antwoord 2003-2004, nr. 2251, Tweede Kamer</item>
         <item attribuut="Vraagnr_bij_indiening">2030418030</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-09-07</item>
         <item attribuut="Datum_indiening">2004-07-15</item>
         <item attribuut="Document-id">KVR21083</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4761" allpagenumbers="4761 4762" vetnummer="2030418030" code="0304tkkvr2251" lopendefooter="Tweede Kamer, vergaderjaar 2003–2004, Aanhangsel" filenaam="KVR21083" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2251" onderwerp="" indiendatum="2004-07-15">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2004-09-7">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kunt u aangeven hoeveel gestolen auto’s er in Nederland jaarlijks verkocht (en overgeschreven) worden? Hoe heeft zich dit in de afgelopen jaren ontwikkeld? Hoe wordt dit geconstateerd? </vraag>
      <vraag nummer="2">Hoe wordt voorkomen dat gestolen auto’s met vervalste kentekenbewijzen en nummerplaten overgeschreven kunnen worden? Oordeelt u dit als voldoende om dit overschrijven te voorkomen? Kunt u uw antwoord toelichten? </vraag>
      <vraag nummer="3">Is het waar dat bij het overschrijven van een voertuig de gegevens van kentekenbewijs deel II niet vergeleken worden met de gegevens uit het register van de Dienst Wegverkeer? Zo ja, waarom is deze controle er niet? </vraag>
      <vraag nummer="4">Kunt u aangeven waarom de verkoper van een voertuig zich bij het overschrijven niet hoeft te legitimeren? Hoeveel overschrijvingen van gestolen voertuigen zouden naar verwachting voorkomen kunnen worden indien de verkoper zich evenals de koper dient te legitimeren bij het overschrijven? Bent u bereid deze legitimatieplicht voor de verkoper in te voeren? Zo ja, wanneer gaat u dit doen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1">Nee, ik kan dat niet aangeven. Wel is het aantal gevallen bekend waarin overschrijven van een gestolen voertuig door de RDW wordt geweigerd. Indien aangifte van diefstal wordt gedaan van een Nederlands gekentekend voertuig, wordt door de politie een verhinderende status (gestolen-signaal) in het kentekenregister geplaatst, waardoor Diefstallen per categorie 1995 t/m 2003 Categorie Gestolen 1995 1996 1997 1998 1999 2000 2001 2002 2003 Personenvoertuigen 26 438 23 614 24 018 23 605 24 138 25 187 23 090 23 379 18 968 Bedrijfsvoertuigen Licht 2 809 2 700 2 857 3 172 3 459 3 934 3 650 4 306 3 353 Bedrijfsvoertuigen Zwaar 308 296 308 256 287 299 340 430 355 Aanhangers/Opleggers 1 543 1 427 1 467 1 397 1 213 1 230 1 045 1 072 1 045 Motorrijwielen 1 704 1 812 1 870 1 646 1 510 <voetnoot nummer="1"/>696 1 582 1 598 1 886 Totaal 32 802 29 849 30 520 30 076 30 607 32 346 29 707 30 785 25 607 Percentage tov 1995 100% 91,0% 93,0% 91,7% 93,3% 98,6% 90,6% 93,9% 78,1% overschrijven niet meer mogelijk is. In het jaar 2003 werd 25 607 maal zo’n blokkerende status geplaatst, tegen 30 785 maal in het jaar 2002. De ontwikkeling van de diefstalcijfers sinds 1995 zien er schematisch weergegeven als volgt uit: Het blokkeren van de overschrijving laat uiteraard onverlet dat het gestolen voertuig zonder geldig kentekenbewijs kan worden verkocht. De omvang hiervan is bij de RDW niet bekend. </antwoord>
      <antwoord nummer="2">De overschrijving van een voertuig vindt plaats op basis van het kentekendocument. Daarbij worden geautomatiseerd ter verificatie van de echtheid controles uitgevoerd op basis van gegevens in het kentekenbewijs, zoals het kenteken, de meldcode en duplicaatcode. Er vindt bij overschrijving geen controle plaats van het voertuig. Er zijn drie vormen te onderscheiden waarbij sprake is van vervalsen van kentekenbewijzen. a. Het gebruik van als zodanig vervalste documenten wordt tegengegaan door middel van een aantal echtheidskenmerken die bij overschrijving worden gecontroleerd. Bij de RDW zijn over het jaar 2003 30 gevallen bekend waarin een gestolen document is gebruikt en over de eerste helft van 2004 18. De RDW kan niet voorkomen dat gestolen voertuigen met vervalste kentekenbewijzen en nummerplaten overgeschreven worden. b. Wanneer een gestolen voertuig wordt voorzien van valse nummerplaten en kentekenbewijs, die in werkelijkheid behoren bij een ander geregistreerd voertuig, is er als gevolg van de huidige systematiek geen belemmering om het voertuig over te schrijven. De werkelijke identiteit van het gestolen voertuig en document komen niet meer overeen maar dit wordt niet opgemerkt. Het controleren van de identiteit van het voertuig bij iedere overschrijving, bijvoorbeeld op een RDW-keuringsstation, vereist een volstrekt andere aanpak en past niet in de huidige regelgeving. c. Tenslotte komt het voor dat gebruik wordt gemaakt van echte documenten, die zijn ontvreemd bij de RDW, die worden voorzien van valse informatie. Bij de RDW zijn 12 gevallen bekend waarin een gestolen document is gebruikt. Ook hier kan de RDW niet voorkomen dat gestolen voertuigen met deze kentekenbewijzen en nummerplaten overgeschreven worden. </antwoord>
      <antwoord nummer="3">Ja. De gegevens worden bij uitgifte van het kentekendocument uit het register op het document geprint. Enkel in het geval dat er een vervalst document wordt aangeboden als bedoeld onder 2a en 2b in de vorige vraag, zou met deze wijze van controleren een overschrijving kunnen worden voorkomen. Gelet op de onder het antwoord op vraag 2 gegeven aantallen, is het uitvoeren van deze controle op alle aangeboden documenten disproportioneel. </antwoord>
      <antwoord nummer="4">a. Het registreren van gegevens met betrekking tot een voertuig, met name het kenteken en de naam en het adres van de eigenaar of houder, heeft als doel vast te leggen wie kan worden aangesproken op het voldoen aan de aan het beschikken over en rijden met een voertuig verbonden verplichtingen. Dat is enerzijds van belang voor de controle op de naleving van de verkeersvoorschriften en anderzijds voor de controle op de naleving van verplichtingen als motorrijtuigenbelasting, verzekering en de APK. Het doel van het registreren is niet om op die wijze vast te leggen wie eigenaar van een voertuig is. Een auto is geen registergoed en een kentekenbewijs is dan ook geen eigendomsbewijs; het kan hooguit dienen als een vermoeden van eigendom. In de Wegenverkeerswet 1994 is immers geregeld dat het voertuig wordt te naam gesteld van de eigenaar of de houder (degene die de beschikking heeft) van het voertuig. Binnen de bestaande doelstelling van registratie (verzekeren van een goede naleving van wegenverkeersrechtelijke en aanverwante voorschriften) past het slechts aan degene die zich meldt als de nieuwe eigenaar of houder van een voertuig, te vragen door middel van legitimatie aan te tonen dat hij ook de persoon is die hij opgeeft te zijn. Op die manier kan worden zeker gesteld, dat bijvoorbeeld in geval van een verkeersovertreding, degene die aan de hand van de gegevens uit het kentekenregister de bekeuring ontvangt, ook degene is die zich als nieuwe eigenaar houder heeft gemeld. b. Of en zo ja hoeveel overschrijvingen van gestolen voertuigen met een identificatieplicht met deze maatregel zouden kunnen worden voorkomen is moeilijk in te schatten. In ieder geval heeft het geen invloed op de eventueel voorgenomen overschrijving van het overgrote deel van de gestolen voertuigen als bedoeld onder antwoord 1. Van deze categorie is immers de overschrijving reeds onmogelijk gemaakt door het gestolen-signaal. Voor de overige categorieën, als bedoeld onder het antwoord op vraag 2 (in het buitenland gestolen voertuigen, weer op de weg brengen van schade-auto’s of anderszins buiten gebruik gestelde voertuigen) geldt dat enig effect verwacht zou kunnen worden. Daar komt bij dat de ontdekking, c.q. pakkans in dit soort gevallen groot is, omdat bij de jaarlijkse APK van het voertuig wel de identiteit van het voertuig wordt gecontroleerd in fysieke aanwezigheid van het voertuig. Hierbij dient niet uit het oog te worden verloren dat de koper een onderzoeksplicht heeft met betrekking tot de herkomst van het gekochte en de identiteit van de verkoper. Dit wordt niet anders doordat het een geregistreerde zaak betreft. In de bij de RDW bekende gevallen ging het steeds om koop van een onbekende verkoper waarbij het contact soms verliep via een 06-nummer naar aanleiding van een advertentie in de krant. </antwoord>
      <noten afkomstig="antwoord"/>
   </antwoorden>
</kvr>
