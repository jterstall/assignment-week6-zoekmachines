<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) aan de staatssecretarissen van Financiën en van Landbouw, Natuurbeheer en Visserij over belastbaarheid van landbouwsubsidies.(Ingezonden 23 mei 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14202
</item>
         <item attribuut="Inhoud">Vragen over de onduidelijkheid over de (on)belastbaarheid van subsidies die het Ministerie van LNV verstrekt aan agrariërs die grond aanwenden voor het aanplanten van bos.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Landbouw (Bosbouw) Landbouw (Subsidies)</item>
         <item attribuut="Trefwoorden">Belastingvrijstellingen Bosbouw Landbouwsubsidies</item>
         <item attribuut="Vindplaats">Kamervragen met antwoord 2000-2001, nr. 1636, Tweede Kamer</item>
         <item attribuut="Vraagnr_bij_indiening">2000111140</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">2001-08-29</item>
         <item attribuut="Datum_indiening">2001-05-23</item>
         <item attribuut="Document-id">KVR14202</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3411" allpagenumbers="3411 3412" vetnummer="2000111140" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14202" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1636" onderwerp="" indiendatum="2001-05-23">
         <vrager partij="CDA" oorsprong="parlement">Reitsma</vrager>
         <vraagt-aan>de staatssecretarissen van Financiën en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-08-29">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het feit dat er nog steeds grote onduidelijkheid bestaat over de (on)belastbaarheid van subsidies die het Ministerie van LNV verstrekt aan agrariërs die grond aanwenden voor het aanplanten van bos? </vraag>
      <vraag nummer="2">Vindt u dat bovengenoemde subsidies in de fiscaliteit betrokken moeten worden of niet? </vraag>
      <vraag nummer="3">Zo ja, hoe verhoudt zich dat met het beleid van de staatssecretaris van LNV om het bosareaal te vergroten? </vraag>
      <vraag nummer="4">Indien vraag 2 bevestigend wordt beantwoord, hoe verhoudt zich dat dan met het feit dat in Europees verband is afgesproken dat gelden beschikbaar gesteld door de Europese Gemeenschap volledig of nagenoeg volledig onbelast dienen te blijven? </vraag>
      <vraag nummer="5">Indien vraag 2 bevestigend wordt beantwoord hoe verhoudt zich dat dan verder met de bosbouwvrijstelling in de inkomstenbelasting? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Tot voor kort bestond er in de praktijk nog onduidelijkheid over de belastbaarheid van subsidies die verstrekt worden aan agrariërs die grond bebossen. Met name het arrest van de Hoge Raad van 16 december 1998, BNB 1999/102, heeft op dit punt echter veel onduidelijkheid weggenomen. Uit het arrest blijkt dat subsidies voor het uit productie nemen van bouwland (braaklegsubsidies) worden toegekend in het kader van de uitoefening van het landbouwbedrijf, ook al gaat de braaklegging gepaard met bebossing. Dergelijke subsidies vallen dus niet onder de bosbouwvrijstelling en zijn belast voor de inkomsten- en vennootschapsbelasting. De Hoge Raad heeft verder geoordeeld dat er in ieder geval sprake is van een bosbedrijf als er geen aanwijzing is dat de bomen na verloop van 15 jaar na het planten worden gekapt zonder dat er opnieuw bomen worden geplant. Bij de beoordeling hiervan is niet van belang of een bosbouwer vrijstelling van de herinplantplicht heeft verkregen. Subsidies die worden toegekend in het kader van de uitoefening van een dergelijk bosbedrijf – in het arrest ging het om de Regeling bijdragen aanleg snelgroeiend bos 1988 – vallen onder de bosbouwvrijstelling en worden niet belast. Ik wijs er nog op dat de belanghebbende er ook voor kan kiezen de bosbouwvrijstelling buiten werking te laten. Dan worden dergelijke subsidies uiteraard wel belast. De constatering dat er nog grote onduidelijkheid zou bestaan over de belastbaarheid van (bosbouw)subsidies onderschrijf ik dus niet. </antwoord>
      <antwoord nummer="2, 3 en 5">De bosbouwvrijstelling is in 1926 in de wet geïntroduceerd om bij te dragen aan een goede bosstand. Onder de paraplu van deze vrijstelling vallen ook subsidies die samenhangen met de uitoefening van het bosbedrijf, als wordt voldaan aan de hiervoor genoemde voorwaarden. Het eerdergenoemde arrest van de Hoge Raad ligt dus helemaal in lijn met de bedoeling van de bosbouwvrijstelling en het beleid van de staatssecretaris van Landbouw, Natuurbeheer en Visserij om het bosareaal te vergroten. </antwoord>
      <antwoord nummer="4">Ik neem aan dat wordt gedoeld op de heffing van omzetbelasting over subsidies. In dat kader heeft het Europese Hof van Justitie geoordeeld dat bepaalde overheidssubsidies – ook als deze van de EU afkomstig zijn – onbelast zijn. Voor een concrete uitwerking van deze problematiek verwijs ik onder andere naar mijn besluit van 20 april 2001, CPP 2001/1005. </antwoord>
      <noten afkomstig="antwoord"/>
   </antwoorden>
</kvr>
