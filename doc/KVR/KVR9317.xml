<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Rietkerk (beiden CDA) aan de ministers van Volksgezondheid, Welzijn en Sport en van Binnenlandse Zaken en Koninkrijksrelaties over het verlenen van eerste hulp door de politie. (Ingezonden 8 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9317
</item>
         <item attribuut="Inhoud">Vragen over het standpunt van de Inspectie voor de Gezondheidszorg (IGZ) in Zuid-Holland over de taak van politieambtenaren bij spoedeisende hulpverlening, met name in geval van reanimaties binnenshuis.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Criminaliteit en openbare orde (Politie) Gezondheidszorg (Overig)</item>
         <item attribuut="Trefwoorden">EHBO Politie</item>
         <item attribuut="Vindplaats">Kamervragen met antwoord 1998-1999, nr. 1323, Tweede Kamer</item>
         <item attribuut="Vraagnr_bij_indiening">2989911080</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">1999-05-07</item>
         <item attribuut="Datum_indiening">1999-04-08</item>
         <item attribuut="Document-id">KVR9317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2625" allpagenumbers="2625 2626" vetnummer="2989911080" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9317" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1323" onderwerp="" indiendatum="1999-04-8">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Volksgezondheid, Welzijn en Sport en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Stelt «de Inspectie voor de Gezondheidszorg (IGZ) in Zuid-Holland zich op het standpunt dat de politie niet zomaar bij elke onwelwording een huis mag betreden»? <voetnoot nummer="1"/>
      </vraag>
      <vraag nummer="2">Moeten als gevolg van deze stellingname «agenten reanimaties binnenshuis overlaten aan ambulancepersoneel dat vaak veel langer onderweg is naar de plaats des onheils»? Heeft het politiekorps Hollands Midden inmiddels bevestigd dat «de eerste dode is gevallen door de regeling»? Zijn «de politiekorpsen in Zuid-Holland hevig gefrusteerd over de strikte regelgeving (...)»? </vraag>
      <vraag nummer="3">Hoe beoordeelt u de regeling, zoals die kennelijk door de IGZ in Zuid-Holland is vastgesteld? </vraag>
      <vraag nummer="4">Is het u bekend dat «Inspectiediensten in andere provincies veel soepeler omspringen met de politiehulp»? </vraag>
      <vraag nummer="5">Is hier sprake van een door de Hoofdinspectie vastgestelde regeling en, zo ja, met welk doel is die regeling tot stand gebracht en welke overwegingen liggen daaraan ten grondslag? Is daarover van tevoren overleg geweest met de politie en, zo neen, waarom niet? </vraag>
      <vraag nummer="6">Indien geen sprake is van een regeling vastgesteld door de Hoofdinspectie, betreft het hier dan een regeling die alleen vastgesteld is door en geldt voor het gebied van de IGZ Zuid-Holland? Was de Hoofdinspectie daarvan op de hoogte? Hoe heeft die deze regeling beoordeeld? </vraag>
      <vraag nummer="7">Hoe verhoudt bedoelde regeling zich tot de taak van politieambtenaren die immers «verplicht zijn hulp te bieden in levensbedreigende situaties»? </vraag>
      <vraag nummer="8">Is er hier sprake van een relatie met het Beleidsplan Nederlandse Politie 1999–2002, waarin de vraag wordt gesteld «of er niet te veel wordt verwacht van de politie, c.q. of de politie niet teveel werk op zich neemt dat eigenlijk voor andere instanties is bestemd? Is de politie wel altijd de juiste instantie om een bepaald probleem op te lossen?»? </vraag>
      <vraag nummer="9">Zo ja, bent u dan van opvatting dat die in het Beleidsplan gestelde vraag door de IGZ Zuid-Holland op een correcte wijze is ingevuld? Wilt u uw antwoord motiveren? </vraag>
      <vraag nummer="10">Is het u bekend dat ongeveer een jaar geleden een experiment is gestart waarbij politie en brandweer worden uitgerust met een defribilator om juist in deze gevallen adequaat te kunnen reanimeren? Hoe rijmt u dit met de bedoelde regeling? </vraag>
      <vraag nummer="11">Is het u bekend dat de politie Haaglanden de bedoelde regeling «aan de laars lapt» en zou u in dit geval zo’n houding willen bevorderen? Zo neen, waarom niet? </vraag>
      <vraag nummer="12">Wilt u, al dan niet via de Hoofdinspectie voor de Gezondheidszorg, bevorderen dat deze regeling zo snel mogelijk wordt ingetrokken? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-04-1" bron="De Telegraaf">De Telegraaf, 1 april 1999</noot>
      </noten>
   </vragen>
   <antwoorden aantal="5">
      <antwoord nummer="1, 2, 3, 5, 6, 7 en 12">Er is noch sprake van een regeling van de Inspectie voor de Gezondheidszorg (IGZ) voor Zuid-Holland, noch van de Hoofdinspectie inzake het betreden van een woning door de politie voor het verlenen van eerste hulp. In het artikel in De Telegraaf van 1 april 1999 wordt geciteerd uit een brief van oktober 1998 van de IGZ Zuid-Holland aan politie Hollands Midden (politiebureau Rijnwoude). Deze brief was een antwoord op een door politie Hollands Midden gestelde vraag of de politie van betekenis zou kunnen zijn in thuissituaties waarbij een acute reanimatie zou moeten worden aangevangen, doch een ambulance nog niet ter plekke is. In deze brief is de zinsnede opgenomen «..... dat de politie niet zomaar bij elke onwelwording een huis mag betreden .....». Deze opvatting laat uiteraard onverlet de noodsituaties waarin ook van de politie op basis van haar wettelijke taak verwacht wordt dat, in afwachting van de professionele hulpverlening, de basishandelingen die behoren tot de eerste hulp worden verleend. Van belang bij het inschakelen van de politie bij niet-levensbedreigende problemen in de woning, is de afweging tussen de privacy van de patiënt en de hulpverleningstaak van de politie. Bij navraag van de IGZ Zuid-Holland bij politie Hollands Midden en de CPA Hollands Midden is gebleken dat de casus in het artikel waarin sprake is van een overledene, noch bij de politie, noch bij de CPA bekend is. De politiekorpsen Haaglanden en Hollands Midden hebben verklaard niet gefrustreerd te zijn door de vermeende uitspraken van de IGZ. </antwoord>
      <antwoord nummer="4">Neen. </antwoord>
      <antwoord nummer="8 en 9">Er is in dit concrete geval geen sprake van een relatie met het Beleidsplan Nederlandse Politie 1999–2002. Wel wordt mede in het kader van het BNP een takendiscussie gevoerd. Dit laat echter onverlet het gestelde in het antwoord onder 1, 2, 3, 5, 6, 7 en 12. </antwoord>
      <antwoord nummer="10">Voor zover mij bekend is er nog nergens een dergelijk experiment gestart. Wel verwacht ik dat in oktober 1999 een onderzoek zal starten in de politieregio’s Zaanstreek/Waterland en Zuid-Kennemerland naar de meerwaarde van het defibrilleren door de politie. De IGZ is bij de onderzoeksopzet betrokken. </antwoord>
      <antwoord nummer="11">Een dergelijke houding is mij niet bekend, en is mijns inziens ook niet aan de orde aangezien er geen sprake is van een regeling. </antwoord>
      <noten afkomstig="antwoord"/>
   </antwoorden>
</kvr>
