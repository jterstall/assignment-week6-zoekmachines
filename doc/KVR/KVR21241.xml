<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de ministers van Justitie en van Landbouw, Natuur en Voedselkwaliteit en over het Zwartboek Dierenmishandeling van de Stichting Zinloos Geweld tegen Dieren. (Ingezonden 16 augustus 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21241
</item>
         <item attribuut="Inhoud">Gevraagd wordt onder andere naar de toezegging van de minister van Justitie in zijn brief van 11 februari 2004 aan de heer Ten Napel van de Stichting Zinloos Geweld Tegen Dieren over de instelling van een speciaal rechercheteam tegen dierenmishandeling.</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierenbescherming</item>
         <item attribuut="Vindplaats">Kamervragen met antwoord 2004-2005, nr. 52, Tweede Kamer</item>
         <item attribuut="Vraagnr_bij_indiening">2030419570</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2004-10-01</item>
         <item attribuut="Datum_indiening">2004-08-16</item>
         <item attribuut="Document-id">KVR21241</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="113" allpagenumbers="113 114" vetnummer="2030419570" code="0405tkkvr52" lopendefooter="Tweede Kamer, vergaderjaar 2004–2005, Aanhangsel" filenaam="KVR21241" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="52" onderwerp="" indiendatum="2004-08-16">
         <vrager partij="LPF" oorsprong="parlement">Eerdmans</vrager>
         <vraagt-aan>de ministers van Justitie en van Landbouw, Natuur en Voedselkwaliteit en</vraagt-aan>
      </vraagdata>
      <antwoorddata antwoorddatum="2004-10-1">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Heeft u kennisgenomen van het Zwartboek Dierenmishandeling? </vraag>
      <vraag nummer="2">Wilt u per aanbeveling en per conclusie uit het Zwartboek aangeven wat uw reactie is? </vraag>
      <vraag nummer="3">Wanneer komt de minister van Justitie tegemoet aan de toezegging in de brief van 11 februari jl. aan de heer Ten Napel van de Stichting Zinloos Geweld Tegen Dieren waarin hij meldt dat de Bovenregionale Recherche een speciaal team tegen dierenmishandeling kan instellen, indien uit informatie blijkt dat ook andere regio’s te kampen hebben met dezelfde problematiek? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2" voetnoot="1 2">In de eerste conclusie wordt gesteld dat dierenmishandeling in veel gevallen geen prioriteit heeft bij politie en Justitie. Naar mijn overtuiging is dit geen juiste voorstelling van zaken. Dierenmishandeling heeft prioriteit bij politie en Justitie. Dat neemt niet weg dat ondanks tijdrovende inspanningen van de politie (en burgers) het niet altijd lukt de dader van dierenmishandeling op te sporen. Hierin zijn gevallen van dierenmishandeling niet uniek. Ook gevallen van gewelds- en levensdelicten tegen mensen blijven soms – hoe schrijnend ook – onopgelost. De tweede conclusie luidt dat de politie Twente het gevaar van de beul van Twente onderschat en dat er sprake is van slechte communicatie en samenwerking. Er is naar aanleiding van mishandelingen van dieren in Twente een recherche-onderzoek gestart. Later is dit onderzoek uitgebreid met politieagenten uit de hele provincie Overijssel. Tevens is er contact geweest met collega’s uit Duitsland en zijn diverse deskundigen gehoord. Ook is er gebruik gemaakt van informatie die door de Stichting Zinloos Geweld tegen Dieren en andere burgers is aangeleverd. De politie heeft de eigenaren van de mishandelde paarden geen spreekverbod opgelegd, maar hen wel verzocht daderinformatie en cruciale opsporingsinformatie niet naar buiten te brengen of op beeld vast te leggen. Immers verspreiding van deze informatie bemoeilijkt het opsporen van de dader. In het zwartboek wordt als derde geconcludeerd dat er een landelijk protocol moet komen voor de aanpak en onderzoekmethodes in het geval van dierenmishandeling. Het voorbeeld van een landelijk protocol zoals genoemd op pagina 24 van het zwartboek bevat onderdelen als terrein veilig stellen, proces-verbaal opnemen, onderzoek laten doen door de technische recherche op het terrein en dier, onderzoek door een dierenarts, buurtonderzoek houden etc.). Deze onderdelen van het voorgestelde protocol zijn vaste onderdelen van een gedegen strafrechtelijk onderzoek en vinden in de regel ook daadwerkelijk plaats bij een onderzoek naar dierenmishandeling. In de vierde conclusie wordt gevraagd om aanpassing van de wetgeving. In de eerste plaats wordt gepleit voor toepassing van voorlopige hechtenis bij dierenmishandeling. In de wet stelselmatige daders (Stb. 2004, 351) wordt verdenking van dierenmishandeling aangewezen als een geval van voorlopige hechtenis (artikel 350, tweede lid Wetboek van Strafrecht (Sr)). Daardoor worden extra dwangmiddelen mogelijk zoals aanhouding buiten heterdaad en inverzekeringstelling in geval van (verdenking van) het schade toebrengen aan andermans dieren. Daarnaast kan gewezen worden op het wetsvoorstel herijking strafmaxima (Kamerstuk 24 484). Als gevolg van een door de Tweede Kamer aangenomen amendement van de LPF bevat dit wetsvoorstel een (voorstel tot) wijziging van de Gezondheids- en welzijnswet voor dieren (GWWD). Hierdoor kan op o.a. dierenmishandeling en dierenverwaarlozing (overtreding van de artikelen 36 en 37) gevangenisstraf komen te staan van maximaal drie jaren. Daarnaast omvat het wetvoorstel nu een voorstel tot wijziging van het Wetboek van Strafvordering als gevolg waarvan bij (verdenking van) de misdrijven van o.a. de artt. 36 en 37 GWWD de verdachte in voorlopige hechtenis kan worden genomen. In de tweede plaats wordt in het zwartboek aandacht gevraagd voor de juridische implicaties van bestialiteit. Ik merk daarover op dat bestialiteit nu reeds vervolgd kan worden op grond van artikel 36 GWWD, indien hierdoor pijn of letsel bij het dier is veroorzaakt, dan wel de gezondheid of het welzijn van het dier is benadeeld. Ook is vervolging mogelijk op basis van schennis van de eerbaarheid (artikel 239 Sr), of op basis van het eerder genoemde artikel 350, tweede lid Sr. In antwoord op de vragen van de leden Eerdmans (LPF) en Van Velzen (SP) <voetnoot nummer="1"/>respectievelijk van de leden Waalkens en Wolfsen (beiden PvdA) <voetnoot nummer="2"/>hebben mijn ambtgenoot van LNV en ik aangegeven ons te beraden op de mogelijkheid om artikel 36, tweede lid GWWD zodanig aan te passen dat aan de in dat lid reeds genoemde verboden gedragingen alle vormen van bestialiteit worden toegevoegd. Uw kamer wordt over enige tijd geïnformeerd over de uitkomsten van dit beraad. De vijfde conclusie vraagt om meer creativiteit bij het berechten van daders van dierenmishandeling en noemt daarbij het voorbeeld van de «verkrachter van Utrecht». In dit geval was vervolging wegens het delict diefstal niet mogelijk, omdat niet voldaan werd aan de elementen van artikel 310 Sr. Ook het delict openbare schennis van de eerbaarheid bood in het geval van de «verkrachter van Utrecht» geen grond voor succesvolle vervolging. Tijdens de vervolgingsfase worden waar mogelijk ook andere strafbaarstellingen in de beschouwing betrokken, maar zal de omschrijving van die strafbaarstelling leidend zijn. De zesde conclusie luidt dat er snel verandering in de wetgeving moet komen aangezien er een gerede kans bestaat dat dierenmishandeling in een later stadium leidt tot kindermishandeling. De stelligheid van deze conclusie wordt mijn inziens niet ondersteund door de tekst van het interview met professor Asione in het zwartboek. Mocht het zo zijn dat een dergelijk verband kan worden aangetoond dan wijs ik op het feit dat er zwaardere straffen voor dierenmishandeling mogelijk worden gemaakt. Voor een reactie op de eerste aanbeveling waarin verzocht wordt om een bovenregionaal rechercheteam ten behoeve van dierenmishandeling verwijs ik naar het antwoord op vraag 3. Voor de tweede aanbeveling waarin gepleit wordt voor een protocol dierenmishandeling verwijs ik naar het hiervoor beschreven antwoord op conclusie 3. </antwoord>
      <antwoord nummer="3">Het enkele feit dat verschillende regio’s te kampen hebben met dezelfde problematiek rechtvaardigt nog niet het instellen van een speciaal bovenregionaal rechercheteam. Immers voor vrijwel alle strafbare feiten geldt dat die in meerdere regio’s voorkomen. Indien de regio’s aangeven dat zij de mening zijn toegedaan dat de instelling van een Bovenregionaal Rechercheteam kan leiden tot een verbeterde aanpak van dierenmishandeling, dan kunnen zij hiertoe een onderzoeksvoorstel indienen bij het Bovenregionaal Recherche Overleg. In dit overleg kan dan worden bekeken of een dergelijke zaak voldoende aanknopingspunten biedt om een BRT in te stellen. Een dergelijk voorstel is tot op heden niet ingediend. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1257" documentjaargang="2003-2004">Aanhangsel Handelingen, nr. 1257, vergaderjaar 2003–2004.</noot>
         <noot nummer="2" documenttype="Kamervragen" documentnummer="1259" documentjaargang="2003-2004">Aanhangsel Handelingen, nr. 1259, vergaderjaar 2003–2004.</noot>
      </noten>
   </antwoorden>
</kvr>
