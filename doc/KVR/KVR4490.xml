<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Graaf (D66) over Europol. (Ingezonden 14 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4490
</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten)</item>
         <item attribuut="Trefwoorden">Inlichtingen- en veiligheidsdiensten</item>
         <item attribuut="Vindplaats">Kamervragen met antwoord 1996-1997, nr. 804, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">De Graaf</persoon>
         </item>
         <item attribuut="Datum_reaktie">1997-03-07</item>
         <item attribuut="Datum_indiening">1997-02-14</item>
         <item attribuut="Document-id">KVR4490</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1643" allpagenumbers="1643 1644" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="804" onderwerp="" indiendatum="1997-02-14">
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kunt u verklaren waarom Europol-coördinator Storbeck hoopt dat Nederland als EU-voorzitter een voorstel agendeert dat, blijkens uw antwoord, al staand beleid is? </vraag>
      <vraag nummer="2">Welke uitbreiding van het takenpakket van Europol «in een operationeel assisterende zin» is volgens u wel gewenst en onder welke voorwaarden? </vraag>
      <vraag nummer="3">Wilt u de Kamer nader informeren over uw beleidsvoornemens terzake van Europol, onder meer ten aanzien van een databank van informatie over «witwassen» van crimineel geld? </vraag>
      <noten afkomstig="vraag">
         <noot nummer="1"/>
         <noot nummer="1" datum="1997-02-6" bron="Trouw">Trouw, 6 februari 1997</noot>
      </noten>
   </vragen>
   <antwoorden aantal="2">
      <antwoord nummer="2">Binnen het raamwerk van de bestaande tekst van de Europol-Overeenkomst en de overeenkomstig artikel 3 aan deze dienst toebedeelde taken kan Europol ook in operationele zin bepaalde assisterende werkzaamheden uitvoeren. Deze werkzaamheden kunnen als volgt onderverdeeld worden: de evaluatie en ontwikkeling van operationele technieken; de ondersteuning van operaties door het uitvoeren van operationele analyses en het geven van bijvoorbeeld technisch en juridisch advies; de coördinatie van operaties door het organiseren of faciliteren van bijeenkomsten van nationale opsporingsambtenaren in verband met lopende of te ondernemen operaties (zie ook het antwoord op de vorige vragen). Daarnaast is de vraag gerezen of het niet wenselijk zou zijn de verdragsmatige mogelijkheden van Europol in deze zin uit te breiden dat de dienst ook lopende onderzoeken van de lid-staten kan ondersteunen door het zenden van een of meer experts die tot taak hebben een met het onderzoek belast team, waartoe eventueel ook functionarissen uit andere lid-staten kunnen behoren, ter plekke te assisteren. In verband met de schaal en de complexiteit van bepaalde onderzoeken kan dit naar onze mening een wenselijke uitbreiding van het takenpakket van Europol zijn. Een belangrijke voorwaarde is hierbij dat een dergelijke assistentie ter plaatse zich voltrekt onder de verantwoordelijkheid van de voor het desbetreffende onderzoek bevoegde nationale autoriteit en niet onder die van de Directeur van Europol aan wie het Europol personeel overigens verantwoording verschuldigd is. Voor een dergelijke assistentie is wijziging van de Europol-Overeenkomst nodig. Het is in het bijzonder van belang dat wordt geregeld welke bevoegdheden in het kader aan Europol functionarissen gegeven zouden kunnen worden. De gedachtenwisseling tussen de lid-staten hierover bevindt zich nog pas in een beginstadium. Voor ons is een zelfstandig uitvoeren van onderzoeken en het zelfstandig uitoefenen van politiebevoegdheden door Europol en zijn functionarissen niet aan de orde. Het Nederlandse voorzitterschap heeft in de zgn. High Level Group de wenselijkheid aan de orde gesteld toezicht op Europol door een magistraat te laten uitoefenen bij een uitbreiding van het takenpakket van deze dienst in operationele zin. </antwoord>
      <antwoord nummer="3">Onder het EU-voorzitterschap van Ierland is besloten de haalbaarheid te onderzoeken van een EU-breed informatiesysteem ter bestrijding van het witwassen van geld. Nederland, als voorzitter van de Europese Unie, geeft thans uitvoering aan dit besluit. In dit kader zijn zgn. «fact finding» bezoeken afgelegd aan een aantal lid-staten. Aan de hand daarvan is een concept-rapport opgesteld, dat op 24 en 25 februari te Brussel is besproken met vertegenwoordigers van de lid-staten tijdens een themabijeenkomst van de Werkgroep Drugs en Georganiseerde Criminaliteit. Bij die gelegenheid is ook nadere informatie van de lid-staten die niet zijn bezocht, ingewonnen. Op basis van dit overleg is een concept-voorstel opgesteld met de strekking een definitie-studie naar een dergelijk systeem te doen uitvoeren. Dit concept-voorstel zal via het Comité K4 en het Coreper aan de JBZ-Raad worden voorgelegd. Gezien het nog te volgen traject, is het thans te prematuur om op de te nemen conclusies vooruit te lopen. Wel is duidelijk dat van een informatiesysteem pas sprake kan zijn wanneer deugdelijke dataprotectie bepalingen de privacy van de in het systeem opgenomen personen kunnen waarborgen. Met betrekking tot de vraag waar (de zorg voor) een dergelijk systeem zou moeten worden ondergebracht lijken de vertegenwoordigers van de meeste lid-staten voorstander te zijn van het onderbrengen bij een reeds bestaande Europese organisatie. In dit kader gaat daarbij vooral de gedachte uit naar Europol. Wanneer wij beschikken over een afgerond voorstel dat ter besluitvorming zal worden voorgelegd aan de JBZ-Raad, zullen wij de Kamer daarvan op de gebruikelijke wijze in kennis stellen. Wij wijzen er ten slotte nog op dat Europol volgens de huidige Overeenkomst een taak heeft met betrekking tot de voorkoming en bestrijding van het witwassen van geld en wel voor zover dit witwassen geschiedt in verband met de vormen van criminaliteit ten aanzien waarvan Europol bevoegd is. </antwoord>
      <noten afkomstig="antwoord"/>
   </antwoorden>
</kvr>
