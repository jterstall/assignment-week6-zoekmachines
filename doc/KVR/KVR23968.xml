<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over de sloopbonus voor corporatiedirecteuren. (Ingezonden 23 augustus 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23968
</item>
         <item attribuut="Inhoud">Vragen naar aanleiding van bericht in de Volkskrant van 19 augustus 2005, dat, volgens de richtlijnen van Aedes, directeuren van woningcorporaties een forse bonus ontvangen als zij besluiten veel woningen te slopen. Deze vragen dienen ter aanvulling op eerdere vragen terzake van het lid Van Velzen (SP) over de salarissen van corporatiedirecteuren, eveneens ingezonden op 23 augustus 2005.</item>
         <item attribuut="Rubriek">Inkomen en rechtspositie (Inkomens) Volkshuisvesting (Huurwoningen)</item>
         <item attribuut="Trefwoorden">Loontoeslagen Woningbouwverenigingen</item>
         <item attribuut="Vindplaats">Kamervragen met antwoord 2005-2006, nr. 65, Tweede Kamer</item>
         <item attribuut="Vraagnr_bij_indiening">2040520060</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2005-09-27</item>
         <item attribuut="Datum_indiening">2005-08-23</item>
         <item attribuut="Document-id">KVR23968</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="145" allpagenumbers="145 146" vetnummer="2040520060" code="0506tkkvr65" lopendefooter="Tweede Kamer, vergaderjaar 2005–2006, Aanhangsel" filenaam="KVR23968" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="65" onderwerp="" indiendatum="2005-08-23">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-09-27">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht over de sloopbonus voor corporatiedirecteuren? <voetnoot nummer="1"/>
      </vraag>
      <vraag nummer="2">Wat is uw mening over de constatering dat, volgens de richtlijnen van Aedes, directeuren van corporaties een forse bonus ontvangen als zij besluiten veel woningen te slopen? </vraag>
      <vraag nummer="3">Wat is uw algemene oordeel over de beloningsrichtlijnen van Aedes? Vindt u het nodig dat corporatiedirecteuren als ondernemers worden betaald? </vraag>
      <vraag nummer="4">Vindt u dat de Aedes-normen in lijn zijn met de letter en de geest van het Besluit Beheer Sociale Huursector (BBSH), waarin juist de volkshuisvestelijke doelstellingen van de woningcorporaties centraal staan? </vraag>
      <vraag nummer="5">Deelt u de mening dat een corporatiedirecteur die niet sloopt, maar vooral investeert in de bestaande voorraad en bewoners, minstens gelijkwaardig beloond zou moeten worden? Zo neen, waarom niet? </vraag>
      <vraag nummer="6">Wat is uw oordeel over het feit dat een viertal corporaties weigert om de salarisgegevens van de directie openbaar te maken? </vraag>
      <vraag nummer="7">Deelt u de mening dat woningcorporaties organisaties met publieke taken zijn, en dat derhalve het salaris van de bestuurders het salaris van de minister-president niet mag overstijgen? Zo neen, waarom niet? </vraag>
      <vraag nummer="8">Bent u bereid om, bijvoorbeeld in het BBSH, richtlijnen op te stellen over de maximale beloning van corporatiebestuurders en de openheid hierover? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-08-19" bron="de Volkskrant">de Volkskrant, 19 augustus 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Velzen (SP), eveneens ingezonden 23 augustus 2005, (vraagnummer 2040520030). </toelichting>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De door Aedes gehanteerde richtlijnen voor de beloning van directeur-bestuurders (die in 2004 op basis van het advies van de Commissie Izeboud werden herzien) kent geen specifieke beloning voor sloop. Wél gaat de betreffende beloningssystematiek uit van een functiedifferentiatie die mede is gebaseerd op de grootte van en de dynamiek binnen het bezit van de corporatie. Deze dynamiek heeft niet alleen betrekking op herstructurering en sloop, maar ook op zaken als ingrijpende vernieuwing, aankoop en nieuwbouw. Uit deze beloningssystematiek vloeit onder meer voort, dat een corporatiedirecteur die actief is op het terrein van de stedelijke vernieuwing, waarbij doorgaans sloop en nieuwbouw aan de orde zijn, meer verdient dan een directeur van een corporatie die zich voor minder complexe opgaven ziet geplaatst. De term sloopbonus is dus een journalistieke kreet. Het salarisniveau is een afgeleide van de zwaarte van het takenpakket van een directeur, waarbij sloop geen afzonderlijk element is dat op zichzelf salarisverhogend werkt. Het is daarmee ook niet aannemelijk dat het beleid van corporaties hierdoor wordt beïnvloed. De systematiek gaat bovendien uit van een deels vaste en deels variabele beloning, die mede afhangt van het behalen van vooraf afgesproken doelstellingen. Ik acht een dergelijke differentiatie in beloning niet onredelijk. Ik ga er daarbij overigens wel vanuit dat hantering van deze systematiek tevens kan inhouden dat een hogere beloning via variabele beloning (en daarmee tijdelijk) plaatsvindt. Dit vanuit het gegeven dat de aan deze beloning ten grondslag liggende maatschappelijke problematiek en daarmee samenhangende opgaven (zoals sloop en vervangende nieuwbouw) eveneens tijdelijk kunnen zijn. </antwoord>
      <antwoord nummer="3">Vooropgesteld zij dat de wijze van beloning in de sector een primaire verantwoordelijkheid is van de sector zelf. In mijn antwoord op vraag 2 gaf ik al aan dat de daarbij door Aedes geadviseerde differentiatie naar functiezwaarte en prestaties door mij niet onredelijk wordt bevonden. Minder te spreken ben ik echter over de maximale beloning die uit deze systematiek kan voortvloeien en de enkele gevallen waar deze (of zelfs een hogere) beloning ook al wordt verstrekt. Niet uit het oog mag worden verloren dat het vermogen van de corporaties bestemd is voor de maatschappelijke prestaties. Het maatschappelijke karakter van het ondernemerschap bij de corporaties dient voorop te staan. Daarbij past in mijn optiek een gematigd salarisniveau. Zeker bij overschrijding van het gemiddeld ministerssalaris acht ik een matiging op zijn plaats. Ik zal de sector daar ook op blijven aanspreken. </antwoord>
      <antwoord nummer="4">Behalve de ter toelichting op het artikel over een sobere en doelmatige bedrijfsvoering door corporaties genoemde «beheerste loonontwikkeling», bevat het Bbsh geen nadere voorschriften ten aanzien van beloningen. Wat betreft het al dan niet in lijn zijn van de Aedes-normen met de geest van het Bbsh verwijs ik u naar mijn antwoord op vraag 3. </antwoord>
      <antwoord nummer="5">Deze vraag kan door mij niet zonder meer bevestigend of ontkennend worden beantwoord. Zoals ik in mijn antwoord op vraag 2 al aangaf, acht ik een differentiatie in beloning op basis van functiezwaarte en prestaties in algemene zin redelijk. Bij deze prestaties gaat het echter om een breed pakket aan opgaven dat – ook ingevolge de gemeentelijke beleidsvisie – op lokaal niveau gewenst is. Sloop betreft daarvan slechts één element, zij het een element dat (tijdelijk) veel van een directie zal vergen, onder meer vanwege de herhuisvestingsproblematiek. Sloop is bovendien altijd een middel om tot verbetering en vernieuwing te komen. Het spreekt voor zich dat de aard en omvang van de verschillende opgaven naar tijd en plaats en per corporatie sterk kunnen verschillen. De Raad van Toezicht zal in de individuele gevallen moeten beoordelen welke beloning op welk moment geëigend is. </antwoord>
      <antwoord nummer="6">Ik keur deze weigering ten sterkste af. Onduidelijkheid of zelfs geheimhouding ten aanzien van beloningen acht ik niet in lijn met de verantwoording die deze maatschappelijke instellingen moeten afleggen over de inzet van hun (maatschappelijke) vermogen. Deze verantwoording vraagt om transparante verslaglegging, ook op het punt van salarissen. Bij inwerkingtreding van de wet die minister Remkes voorbereidt voor de openbaarmaking van topinkomens bij – onder meer – de woningcorporaties (beoogde inwerkingtreding per 2006), zal in ieder geval de verplichting bestaan om de salarissen openbaar te maken die het gemiddelde ministersniveau overstijgen. Parallel daaraan blijf ik de sector oproepen te komen tot volledige transparantie. </antwoord>
      <antwoord nummer="7">Voor het antwoord op deze vraag verwijs ik naar mijn antwoord op vraag 3, alsmede op mijn antwoord op vraag 4 van het lid Van Velzen (Aanhangsel Handelingen nr. 64, vergaderjaar 2005–2006). </antwoord>
      <antwoord nummer="8">Wat de openbaarmaking van beloningen betreft zullen de corporaties – zoals hiervoor aangegeven – onder het regime worden gebracht van de wetgeving die minister Remkes in procedure heeft gebracht. Parallel daaraan zal ik de sector oproepen tot verdere transparantie. Als mocht blijken dat langs deze weg onvoldoende resultaat kan worden geboekt, beraad ik mij op nadere stappen. Matiging c.q. maximering van beloningen van corporatiebestuurders acht ik primair een zaak van de sector zelf. Ten aanzien van de individuele beloningen verwacht ik daarbij van de intern toezichthouders dat zij deze matiging ook trachten te bewerkstelligen. Omdat het de inzet van maatschappelijk vermogen betreft, zal ik het debat met de sector over wat voor deze maatschappelijk ondernemers nog een gepast salarisniveau kan worden geacht te zijn niet schuwen. </antwoord>
      <noten afkomstig="antwoord"/>
   </antwoorden>
</kvr>
