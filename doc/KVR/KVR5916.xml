<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over de installatietoespraak van de president van het gerechtshof in Den Haag. (Ingezonden 8 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5916
</item>
         <item attribuut="Inhoud">In de installatietoespraak wordt gesteld, dat het werk van de strafrechter effectiever zou kunnen door een aangepaste werkwijze van de rechter-commissaris in het gerechtelijk vooronderzoek. De vragen betreffen ook het percentage psychisch gestoorden en verstandelijk gehandicapten in gevangenissen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Gerechtelijk vooronderzoek)</item>
         <item attribuut="Trefwoorden">Gedetineerden Gerechtelijk vooronderzoek</item>
         <item attribuut="Vindplaats">Kamervragen met antwoord 1997-1998, nr. 214, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1997-10-29</item>
         <item attribuut="Datum_indiening">1997-10-08</item>
         <item attribuut="Document-id">KVR5916</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="435" allpagenumbers="435 436" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5916" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="214" onderwerp="" indiendatum="1997-10-8">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1997-10-29">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Kent u de inhoud van de installatietoespraak van de president van het gerechtshof in Den Haag, mr. G. Kok, van 2 oktober 1997? </vraag>
      <vraag nummer="2">Bent u het eens met de algemene strekking van deze toespraak? </vraag>
      <vraag nummer="3">Wordt de opvatting van mr. Kok over de inefficiëntie van het gerechtelijk vooronderzoek door u gedeeld? </vraag>
      <vraag nummer="4">Zo ja, welke stappen worden gezet in de richting van een efficiëntere rechtsbedeling? </vraag>
      <vraag nummer="5">Bestaat de mogelijkheid om op korte termijn het aantal rechter-commissarissen aanzienlijk uit te breiden? </vraag>
      <vraag nummer="6">Zo neen, welke oplossing kunt u dan wel bieden voor het verhogen van de kwaliteit van het gerechtelijk vooronderzoek? </vraag>
      <vraag nummer="7">Is het mogelijk de Kamer in te lichten hoe hoog het percentage psychisch gestoorden en zwakzinnigen is dat momenteel in de gevangenis vertoeft? </vraag>
      <vraag nummer="8">Hoeveel delinquenten hebben rechtstreeks (als misdrijf) of onrechtstreeks (als achtergrond van het misdrijf) met drugs te maken gehad? </vraag>
      <vraag nummer="9">Wat is het nut van een gevangenisstraf wanneer men die pas na enkele jaren kan beginnen uitzitten? </vraag>
      <vraag nummer="10">Ziet u in deze toespraak van mr. Kok een aansporing tot discussie over hervormingen binnen het rechterlijk systeem? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Met de algemene strekking dat gestreefd moet worden naar een doelmatige werkwijze van de rechterlijke macht, ben ik het eens. </antwoord>
      <antwoord nummer="3 en 4">In de installatietoespraak stelt mr Kok dat het werk van de strafrechter effectiever zou kunnen door een aangepaste werkwijze van de rechter-commissaris in het gerechtelijk vooronderzoek. Knelpunten in het functioneren van het rechter-commissariaat zijn onderkend. Bij uw Kamer is daarom bijvoorbeeld wetsvoorstel 23 251 betreffende het gerechtelijk vooronderzoek in behandeling. Ik verwacht dat de in het voorstel opgenomen maatregelen zullen bijdragen aan een doelmatiger inschakeling van het rechter-commissariaat. </antwoord>
      <antwoord nummer="5 en 6">Als uitvloeisel van de bevindingen van de Parlementaire Enquête Commissie is structureel extra geld beschikbaar gesteld voor het rechter-commissariaat. Verder verwijs ik in dit verband naar het rapport dat de commissie-Meijeringh onlangs heeft uitgebracht. Hierin zijn onder andere aanbevelingen opgenomen voor een verdere versterking van het rechter-commissariaat. Ik streef ernaar nog dit jaar mijn standpunt te bepalen ten aanzien van de voorstellen in het rapport. Via de periodieke rapportages over de voortgang van de uitvoering van de aanbevelingen in het rapport van de Parlementaire Enquête Commissie zal ik u over een en ander informeren. </antwoord>
      <antwoord nummer="7">Het antwoord op de vraag hoeveel psychisch gestoorden in de gevangenis verblijven, hangt af van de gehanteerde definitie. Het onderzoek dat tot nu toe op dit gebied is gedaan, concentreerde zich op de vraag bij hoeveel gedetineerden de draaglast van hun stoornis in combinatie met de gevolgen van het ingesloten zijn, hun psychische draagkracht in zoverre te boven gaat, dat zij bijzondere zorg nodig hebben. Het meest recente onderzoek dateert van december 1994. In dit onderzoek zijn twee groepen onderscheiden: 1. De groep die psychiatrische hulp nodig heeft omdat de verhouding tussen draagkracht en draaglast is verstoord. De situatie is echter nog niet zo ernstig dat een verblijf in een penitentiaire inrichting niet langer gewenst is. 2. De groep waarvan de verhouding tussen draagkracht en draaglast dermate is verstoord dat een verblijf binnen een penitentiaire inrichting niet langer verantwoord is. Voor beide groepen tezamen werd een percentage van ruim 11% gevonden. In dit onderzoek wordt gewerkt met een methode die gangbaar is voor het meten van de praevalentie van psychische stoornissen in de maatschappij. Meer dan 3% van de gedetineerdenpopulatie is dermate psychisch gestoord dat een overplaatsing naar de Geestelijke Gezondheidszorg/TBS noodzakelijk is. Zij vallen in de tweede groep. Naar aanleiding van de «Rapportage van de werkgroep Forensische Zorg» die in februari 1997 naar de Kamer is verzonden, heeft het Trimbosinstituut onderzoek gedaan naar psychische stoornissen in Penitentiair Complex Scheveningen. De resultaten van dit onderzoek zullen op 7 november 1997 bekend worden gemaakt. Binnenkort worden mij gegevens bekend over het aantal verstandelijk gehandicapten in de gevangenissen en huizen van bewaring. Een onderzoek hiernaar door de Inspectie Gezondheidszorg is afgerond. Het onderzoeksrapport zal eind november worden aangeboden. </antwoord>
      <antwoord nummer="8">Van alle gedetineerden wordt 15% verdacht van of is veroordeeld voor overtreding van de opiumwet. Harde cijfers over het aantal gedetineerden dat zich heeft schuldig gemaakt aan de zogenaamde drugsrelated crime zijn er niet. Het gevangeniswezen schat het aantal gedetineerden met een verslavingsprobleem op 50%. </antwoord>
      <antwoord nummer="9">Het antwoord op deze vraag is afhankelijk van de strafrechtstheorie die men aanhangt. Uitgaande van de strafrechtstheorie waarin centraal staat dat de straf leed dient toe te voegen zou men kunnen redeneren dat de straf nuttig blijft, ook wanneer er een lange tijd verloopt tussen oplegging en tenuitvoerlegging. Uitgaande van de strafrechtsopvatting waarin centraal staat dat de straf effectief dient te zijn en recidive dient te voorkomen of verminderen, kan men redeneren dat de straf nuttiger is indien deze snel volgt op de misdraging. De snelheid van ingrijpen is in die laatste visie van groter belang. Daarom voer ik een beleid gericht op het tegengaan van heenzending van preventief gehechten, door het uitbreiden van de capaciteit en het matigen van de capaciteitsbehoefte en heb ik gerichte maatregelen genomen om de achterstand in het ten uitvoer leggen van lopende vonnissen weg te werken. Beiden met succes. </antwoord>
      <antwoord nummer="10">Ik zie de toespraak van mr Kok als een bijdrage aan de reeds breed gevoerde discussie over verdere verbeteringen binnen het rechterlijk systeem, waarbij hij tevens inhaakt op en verwijst naar reeds in gang gezette maatregelen en beleidsaanpassingen zoals de AU-projecten, het snelrecht en de coördinatie rond de straftoemeting. </antwoord>
      <noten afkomstig="antwoord"/>
   </antwoorden>
</kvr>
