<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de ministers van Justitie en van Binnenlandse Zaken en Koninkrijksrelaties over snelle toename van diefstal in de bouw. (Ingezonden 7 oktober 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24376
</item>
         <item attribuut="Inhoud">Indiener informeert naar een mogelijke verklaring en naar het optreden hiertegen door politie en justitie.</item>
         <item attribuut="Rubriek">Bouw (Overig) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Bouwnijverheid Criminaliteitsbestrijding Diefstal</item>
         <item attribuut="Vindplaats">Kamervragen met antwoord 2005-2006, nr. 414, Tweede Kamer</item>
         <item attribuut="Vraagnr_bij_indiening">2050601110</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2005-11-23</item>
         <item attribuut="Datum_indiening">2005-10-07</item>
         <item attribuut="Document-id">KVR24376</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="891" allpagenumbers="891 892" vetnummer="2050601110" code="0506tkkvr414" lopendefooter="Tweede Kamer, vergaderjaar 2005–2006, Aanhangsel" filenaam="KVR24376" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="414" onderwerp="" indiendatum="2005-10-7">
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="23 november 2005), zie ook Aanhangsel Handelingen nr. 339, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de berichtgeving over de snelle toename van diefstal in de bouw? <voetnoot nummer="1"/>
      </vraag>
      <vraag nummer="2">Is het bericht waar dat het aantal diefstallen in de bouw over het jaar 2004 met ruim 15% is gestegen en dat de schade tientallen miljoenen euro’s bedraagt? </vraag>
      <vraag nummer="3">Hoe beoordeelt en verklaart u deze snelle toename? </vraag>
      <vraag nummer="4">Is de gedane suggestie juist dat dit ook voor veel vertraging van de nodige bouwprojecten zorgt? </vraag>
      <vraag nummer="5">Is het bericht waar dat er op bepaalde plaatsen zeer regelmatig diefstallen plaatsvinden, die door het bedrijfsleven ook vastgelegd of geregistreerd zijn met onder meer camera’s, en dat hieraan desalniettemin geen vervolg wordt gegeven door politie en justitie? Hoe valt dit te verklaren en op welke wijze is dit te verhelpen? </vraag>
      <vraag nummer="6">Hoeveel aanhoudingen cq. opsporingsacties zijn in 2004 verricht in het kader van diefstallen in de bouw? Is het aantal aanhoudingen navenant gestegen? </vraag>
      <vraag nummer="7">Biedt deze situatie geen aanleiding om de diefstal in de bouw harder en gestructureerder aan te pakken, bijvoorbeeld op de wijze waarop de laatste jaren gestructureerd en intensief is opgetreden tegen autodiefstallen? </vraag>
      <noten afkomstig="vraag">
         <noot nummer="1" datum="2005-10-6" bron="Bouwend Nederland">Bouwend Nederland, 6 oktober 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3 en 4" voetnoot="1">De door u bedoelde berichtgeving verwijst naar een berekening van een verzekeringsmaatschappij waarover ik niet beschik. Om die reden kan ik geen oordeel uitspreken over een eventuele stijging van het aantal diefstallen of de omvang van de schade. Op 14 april 2005 hebben wij u de Monitor Criminaliteit Bedrijfsleven 2004 (MCB 2004) toegezonden. Deze monitor geeft inzicht in de aard en omvang van de criminaliteit tegen het bedrijfsleven in 2004 en is gebaseerd op een enquête onder circa 38.000 bedrijfsvestigingen. Hiervan maken er 5.700 deel uit van de sector bouwnijverheid. Volgens de MCB 2004 kreeg in 2004 12% van de bouwbedrijven te maken met één of meer vormen van diefstal. Dit vormt een significante daling ten opzichte van 2002 toen nog 16% van de bouwbedrijven slachtoffer werd van één of meer vormen van diefstal <voetnoot nummer="1"/>. De MCB 2004 schat het aantal diefstallen in de sector bouwnijverheid in 2004 op 27.000 en raamt de totale schade hiervan op circa € 40 miljoen. De volgende rapportage over criminaliteit die het bedrijfsleven ondervindt, de MCB 2005, wordt begin 2006 verwacht. Dan kan op basis van vergelijking van deze cijfers met die over 2004 worden vastgesteld of er in 2005 sprake is van een stijging van het aantal diefstallen. </antwoord>
      <antwoord nummer="5">De aanwijzing voor de opsporing (Stcrt. 2003, 41) verschaft helderheid over wat in redelijkheid van de politie mag worden verwacht bij het behandelen van aangiften en het starten van een opsporingsonderzoek. De aanwijzing noemt als belangrijkste criteria de ernst van het strafbare feit en de aanwezigheid van opsporingsindicaties. Aan de hand van deze criteria wordt besloten of er al dan niet tot opsporing wordt overgegaan. Als de verdachte bekend is, dienen er altijd opsporingshandelingen te volgen. Als er geen direct spoor naar de dader bekend is, spelen andere criteria een rol. </antwoord>
      <antwoord nummer="6">Geregistreerd wordt hoeveel aanhoudingen er worden gedaan als het gaat om diefstal in het algemeen. Er wordt echter niet nader gespecificeerd naar categorieën, zoals diefstallen in de bouw. In het verlengde daarvan is ook niet aan te geven of het aantal aanhoudingen gestegen is. </antwoord>
      <antwoord nummer="7">Onder leiding van MKB-Nederland vindt momenteel overleg plaats met de sector bouwnijverheid om te bezien welke publiek-private acties ondernomen kunnen worden tegen de criminaliteit waar deze sector slachtoffer van wordt. Een projectgroep gaat begin 2006 van start. Ook wordt, naar aanleiding van de berichten over diefstal in de bouw, in een onderdeel van het Actieplan Veilig Ondernemen, bezien of een pilot bij de bouw kan starten om diefstal aan te pakken. </antwoord>
      <noten afkomstig="antwoord">
         <noot nummer="1">Monitor Bedrijven en Instellingen 2002 (MBI 2002)</noot>
      </noten>
   </antwoorden>
</kvr>
