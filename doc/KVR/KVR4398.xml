<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid B.M. de Vries (VVD) over de uitspraak van de belastingkamer van het gerechtshof te Den Haag met het rolnr. 95/1241. (Ingezonden 7 februari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4398
</item>
         <item attribuut="Inhoud">Betreft vragen n.a.v. een Haagse belastingrechter die meent dat de uitvoering van de Algemene wet bestuursrecht (Awb) ruimte heeft gegeven om een zaak terug te verwijzen naar een inspecteur van de Belastingdienst.</item>
         <item attribuut="Rubriek">Belastingen (Belastingrecht)</item>
         <item attribuut="Trefwoorden">Belastingrechtspraak</item>
         <item attribuut="Vindplaats">Kamervragen met antwoord 1996-1997, nr. 714, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">B.M. de Vries</persoon>
         </item>
         <item attribuut="Datum_reaktie">1997-02-24</item>
         <item attribuut="Datum_indiening">1997-02-07</item>
         <item attribuut="Document-id">KVR4398</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1463" allpagenumbers="1463 1464" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="714" onderwerp="" indiendatum="1997-02-7">
         <vrager partij="VVD" oorsprong="parlement">B.M. de Vries</vrager>
         <vraagt-aan/>
      </vraagdata>
      <antwoorddata antwoorddatum="1997-02-24">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de uitspraak van de belastingkamer van het gerechtshof te Den Haag met het rolnummer 95/1241? <voetnoot nummer="1"/>
      </vraag>
      <vraag nummer="2">Deelt u de mening van het gerechtshof, dat de inspecteur in deze zaak heeft verzuimd belangrijke voorschriften inzake de afhandeling van de bezwaar- en beroepsprocedure in acht te nemen? </vraag>
      <vraag nummer="3">Welke maatregelen neemt u om te bevorderen, dat dergelijke voorschriften worden nageleefd? Kan uit deze uitspraak worden afgeleid dat deze maatregelen te kort schieten? Zo ja, hoe denkt u te bevorderen, dat dergelijke voorschriften in een zaak als deze in de toekomst wel worden nageleefd? </vraag>
      <vraag nummer="4">Hebt u in deze rechterlijke uitspraak berust? Zo ja, stemt u er mee in? Zo neen, in welk opzicht is het recht naar uw mening verkeerd toegepast? </vraag>
      <noten afkomstig="vraag">
         <noot nummer="1" datum="1997-02-5" bron="Zie de rubriek Fiscaal Actueel Staatscourant van 4 februari jl. en NRC Handelsblad">Zie de rubriek Fiscaal Actueel Staatscourant van 4 februari jl. en NRC Handelsblad, 5 februari 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">De kwaliteit van de behandeling van aangiften, het opleggen van aanslagen, het afdoen van bezwaarschriften en uiteindelijk het voeren van een fiscale procedure heeft mijn voortdurende aandacht. Het bestaande instrumentarium om deze kwaliteit te toetsen biedt reeds ruime mogelijkheden om het beleid bij te stellen indien daartoe aanleiding bestaat. De Belastingdienst legt allerlei gegevens over het primaire proces vast. Indien uit deze gegevens een minder wenselijke tendens naar voren komt, is dat aanleiding om gerichte onderzoeken in te stellen naar de oorzaken om vervolgens op grond van de bevindingen het beleid vast stellen c.q. bij te stellen. Daarnaast vinden er vaktechnische overleggen plaats die signalen aan de leiding van de Belastingdienst afgeven indien er vraagstukken in de praktijk spelen waarvoor een beleidslijn moet worden getroffen. Verder kunnen signalen van buiten de Belastingdienst aanleiding zijn om actie te ondernemen. Zo zal onderhavige uitspraak op korte termijn in het FIOD Infobulletin worden geplaatst. In het onderhavige geval is door een ongelukkige samenloop van omstandigheden in het vertoogschrift niet vermeld dat er naar belanghebbende een brief is verzonden waarin de voorgestelde correcties worden toegelicht. Verder is belanghebbende in de bezwaarfase niet gehoord. Ik ga ervan uit dat deze omissies een incident betreffen. </antwoord>
      <antwoord nummer="4">In de onderhavige zaak oordeelt het Hof dat met de invoering van de Awb het fiscale procesrecht ingrijpend is gewijzigd en – althans gedeeltelijk – aan het algemene bestuursprocesrecht is aangepast. Daaruit leidt het Hof af dat het strenge verbod van terugverwijzing naar de inspecteur niet zo vanzelfsprekend meer is. Met deze overweging sluit het Hof aan op de parlementaire behandeling van de Algemene wet bestuursrecht. In de Memorie van Antwoord Tweede Kamer (21 221, blz. 51–52) is aangegeven dat ook in het fiscale recht onder omstandigheden afgeweken kan worden van de hoofdregel dat de rechter zelf in de zaak voorziet en deze niet terugverwijst naar de inspecteur. Voorts is bij de Tweede Kamer der Staten-Generaal ingediend het wetsvoorstel Aanpassing van het fiscale procesrecht aan de Algemene wet bestuursrecht en wijziging van een aantal fiscale wetten (herziening van het fiscale procesrecht, kamerstuknummer 25 175). Na inwerkingtreding van het wetsvoorstel herziening van het fiscale procesrecht zal ook de fiscale rechter de expliciete bevoegdheid hebben de zaak terug te verwijzen naar de inspecteur met de opdracht een nieuw besluit te nemen met inachtneming van de rechterlijke uitspraak (zie artikel 8:72 Awb). In verband met het vorenstaande berust ik in de onderhavige uitspraak. </antwoord>
      <noten afkomstig="antwoord"/>
   </antwoorden>
</kvr>
