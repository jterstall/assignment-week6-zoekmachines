<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) over een diner bij de Franse president. (Ingezonden 13 juni 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1592
</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Diplomatieke betrekkingen Frankrijk Ministers</item>
         <item attribuut="Vindplaats">Kamervragen met antwoord 1994-1995, nr. 944, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">1995-06-22</item>
         <item attribuut="Datum_indiening">1995-06-13</item>
         <item attribuut="Document-id">KVR1592</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1927" allpagenumbers="1927 1928" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="944" onderwerp="" indiendatum="1995-06-13">
         <vrager partij="PvdA" oorsprong="parlement">Rehwinkel</vrager>
         <vraagt-aan/>
      </vraagdata>
      <antwoorddata antwoorddatum="1995-06-22">
         <antwoorder functie="Minister-President" ministerie="Buitenlandse Zaken">Kok en minister Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Den Haag verslikt zich in diner bij Chirac» <voetnoot nummer="1"/>? </vraag>
      <vraag nummer="2">Hoe oordeelt u over het feit, dat bij het betreffende diner van het staatshoofd en de regeringsleiders van de EU-lidstaten de ministers van Buitenlandse Zaken niet welkom waren? </vraag>
      <vraag nummer="3">Hebben de minister van Buitenlandse Zaken en enkele van zijn collega’s de Franse minister van Buitenlandse Zaken van hun onvrede op de hoogte gebracht? Zo ja, wie waren die collega’s en welke argumenten zijn gehanteerd? Heeft de Franse minister van Buitenlandse Zaken geantwoord «de boodschap van de vakbond van ministers aan de Franse president over te zullen brengen»? </vraag>
      <vraag nummer="4">Bestaat in Nederlandse diplomatieke kringen in Brussel de vrees «dat het Franse initiatief het begin is van een reeks «tussendoortjes» van Europese premiers waar pottekijkers niet gewenst zijn»? Hebt u – misschien mede naar aanleiding hiervan – geaarzeld de uitnodiging van de Franse president aan te nemen? Hoe moet in dit verband de opmerking van de woordvoerder van de minister-president worden verstaan, nl. dat premier Kok tegen de uitnodiging «moeilijk nee kon zeggen»? </vraag>
      <vraag nummer="5">Ziet u het gevaar van «gescheiden informatiecircuits» tussen minister-president en minister van Buitenlandse Zaken, zoals bij een voorganger van de minister van Buitenlandse Zaken het geval was? Dreigen bij de speciale top over de toekomst van Europa eind september de ministers van Buitenlandse Zaken «ook al buitenspel te worden gezet»? </vraag>
      <noten afkomstig="vraag">
         <noot nummer="2"/>
         <noot nummer="1" datum="1995-06-8" bron="De Telegraaf">De Telegraaf, 8 juni 1995</noot>
         <noot nummer="2" documenttype="Handelingen">Handelingen II, 1990–91, pp. 1124–1133.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het staat het voorzitterschap vrij een bijeenkomst van de leden van de Europese Raad (staatshoofden c.q. regeringsleiders van de lidstaten van de Unie), te beleggen zonder dat deze vergezeld zijn van de Ministers van Buitenlandse Zaken. Dit gebeurt als regel alleen in de vorm van een werkdiner of het bekende «praatje aan de haard» en marge van de formele vergadering van de Europese Raad, maar in bepaalde gevallen ook los daarvan (bijvoorbeeld het diner op het Elyse´e ter gelegenheid van de Duitse hereniging). Dergelijke informele bijeenkomsten van de regeringsleiders bieden de mogelijkheid tot een vrije, openhartige gedachtenwisseling in beperkte kring, die niet onmiddellijk leidt tot conclusies of besluitvorming. Naar ons oordeel behoort dit type bijeenkomsten beperkt te blijven tot het diner (c.q. het «praatje aan de haard») en marge van de Europese Raad. Onzerzijds wordt deze lijn dan ook steeds aangehouden en uitgedragen. Indien het voorzitterschap niettemin persisteert, behoort het belang dat Nederland op het vereiste niveau vertegenwoordigd is tenslotte zwaarder te wegen. Ten slotte zij vermeld dat het diner door de Franse president werd gemotiveerd door het feit dat het nieuwe Franse staatshoofd niet in de gelegenheid was kennismakingsbezoeken af te leggen of te ontvangen voor de Europese Raad en niettemin kennismaking vooraf op prijs stelde. </antwoord>
      <antwoord nummer="3">Tijdens een informele lunch van de Ministers van Buitenlandse Zaken heeft de Nederlandse minister, nadat zijn collega van een der grote landen deze zaak in critische zin aan de orde had gesteld, gewezen op de onwenselijkheid van proliferatie van informele bijeenkomsten van uitsluitend regeringsleiders. Uit het feit dat de Franse Minister van Buitenlandse Zaken vervolgens heeft toegezegd de gevoelens van «het syndicaat van Ministers van Buitenlandse Zaken» aan de Franse President te zullen overbrengen, mag duidelijk zijn dat de Nederlandse minister terzake de gevoelens van de meerderheid van zijn collega’s vertolkte. In bedoelde discussie is erop gewezen dat dit soort bijeenkomsten niet past in het institutionele kader van de unie en kan leiden tot situaties die in sommige landen als bezwaarlijk worden ervaren in verband met de taakverdeling binnen het Kabinet. </antwoord>
      <antwoord nummer="4">Niet slechts in Nederlandse kring, maar ook bij vele partners bestaan sterke bedenkingen tegen het ontstaan van een praktijk als in de vraag bedoeld. Geen der uitgenodigde regeringsleiders heeft hieraan echter de conclusie verbonden de uitnodiging van het Franse voorzitterschap niet te aanvaarden. Om de in het laatste gedeelte van het antwoord op vraag 2 genoemde reden, heeft de Minister-President tenslotte besloten de uitnodiging toch te accepteren. </antwoord>
      <antwoord nummer="5">Neen. Gescheiden informatiecircuits tussen de Minister-President en de Minister van Buitenlandse Zaken worden voorkomen door adequaat vooroverleg, en voldoende en tijdige terugkoppeling tijdens en na de bijeenkomst. In het kader van de Europese Raad plegen vele verschillende aspecten van het regeringsbeleid aan de orde te komen. Het ligt dan ook voor de hand dat in de presentatie van het beleid voor de Minister-President een groeiende rol is weggelegd. Dit doet echter – en daarover bestaat volledige overeenstemming tussen beide ministers – niets af aan de primaire verantwoordelijkheid van de Minister van Buitenlandse Zaken voor het buitenlands beleid. De Ministers van Buitenlandse Zaken zullen, hoe dan ook, nauw bij een eventuele speciale bijeenkomst van staatshoofden c.q. regeringsleiders in september worden betrokken. </antwoord>
      <noten afkomstig="antwoord"/>
   </antwoorden>
</kvr>
