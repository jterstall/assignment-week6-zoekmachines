<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP), Herben (LPF), Huizinga-Heringa (ChristenUnie) en Rambocus (CDA) aan de minister van Buitenlandse Zaken over de beperking van godsdienstvrijheid in Sri Lanka. (Ingezonden 16 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24006
</item>
         <item attribuut="Inhoud">Vragen naar aanleiding van een tweetal wetten die in het parlement van Sri Lanka behandeld worden waarin hoge geldboetes en gevangenisstraffen zouden zijn opgenomen voor ongeoorloofde bekeringsactiviteiten. Eerder hebben de VS hun bezorgdheid uitgesproken voor deze wetten.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Godsdiensten Mensenrechten Sri Lanka</item>
         <item attribuut="Vindplaats">Kamervragen met antwoord 2005-2006, nr. 99, Tweede Kamer</item>
         <item attribuut="Vraagnr_bij_indiening">2040521510</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="LPF">Herben</persoon>
            <persoon partij="ChristenUnie">Huizinga-Heringa</persoon>
            <persoon partij="CDA">Rambocus</persoon>
         </item>
         <item attribuut="Datum_reaktie">2005-10-04</item>
         <item attribuut="Datum_indiening">2005-09-16</item>
         <item attribuut="Document-id">KVR24006</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="215" allpagenumbers="215 216" vetnummer="2040521510" code="0506tkkvr99" lopendefooter="Tweede Kamer, vergaderjaar 2005–2006, Aanhangsel" filenaam="KVR24006" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="99" onderwerp="" indiendatum="2005-09-16">
         <vrager partij="SGP" oorsprong="parlement">Van der Staaij</vrager>
         <vrager partij="LPF" oorsprong="parlement">Herben</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vrager partij="CDA" oorsprong="parlement">Rambocus</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-10-4">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat op dit moment de «Wet betreffende het verbod op gedwongen bekeringen» en de «Wet op de bescherming van de godsdienstvrijheid» in het Sri Lankese parlement behandeld worden? Kunt u ons informeren over de stand van zaken van de parlementaire behandeling? </vraag>
      <vraag nummer="2">Is het waar dat in beide wetten hoge geldboetes en gevangenisstraffen zijn opgenomen voor bekeringsactiviteiten? Hoe worden ongeoorloofde bekeringsactiviteiten in beide wetsvoorstellen gedefinieerd? </vraag>
      <vraag nummer="3">Hoe beoordeelt u de inhoud van deze wetten? </vraag>
      <vraag nummer="4">Bent u bereid om, in navolging van de Verenigde Staten, zowel bilateraal als in internationaal verband over deze wetten uw ernstige zorgen uit te spreken en de Sri Lankese regering te vragen de gewraakte bepalingen uit de voorstellen te schrappen, dan wel de voorstellen terug te nemen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Geen van beide wetsvoorstellen wordt op dit moment behandeld in het Sri Lankaanse parlement. De verwachting is dat de voorstellen in elk geval niet voor de presidentsverkiezingen van 17 november 2005 in behandeling zullen worden genomen. Indien de huidige oppositiepartij, de United National Party, aan de macht komt, zal behandeling waarschijnlijk geheel van de baan zijn. </antwoord>
      <antwoord nummer="2">In het voorstel voor de «Wet op de bescherming van de godsdienstvrijheid» liggen de geldboetes tussen de LKR 100.000 (Euro 800) en LKR 500.000 (Euro 4.000). De gevangenisstraffen liggen tussen de vijf en zeven jaar maximaal. In het voorstel voor de «Wet betreffende het verbod op gedwongen bekeringen» worden vergelijkbare boetes en gevangenisstraffen genoemd. In het voorstel voor de «Wet op de bescherming van godsdienstvrijheid» worden ongeoorloofde bekeringsactiviteiten gedefinieerd als het indirect of direct bewegen of beïnvloeden van personen om afstand te doen van zijn/haar geloofsovertuiging met als doel zich aan te sluiten bij een andere overtuiging die hij/zij voordien niet aanhing. Onder ongeoorloofde bekeringsactiviteiten vallen ook het opleggen van een geloofsovertuiging en bekering via geweld, bedrieglijke motieven of omkoping. In het voorstel voor de «Wet betreffende het verbod op gedwongen bekeringen» worden ongeoorloofde bekeringsactiviteiten gedefinieerd als bekering via geweld, bedrieglijke motieven of omkoping. </antwoord>
      <antwoord nummer="3">Sri Lanka staat bekend als een pluriforme samenleving, waarin traditioneel alle geloofsovertuigingen de ruimte krijgen. Het Hooggerechtshof heeft in een uitspraak aangegegeven dat een groot deel van de «Wet op de bescherming van godsdienstvrijheid» in strijd is met de constitutie. De «Wet betreffende het verbod op gedwongen bekeringen» is nog niet getoetst op de grondwet. De wetsvoorstellen zijn afkomstig van de Jathika Heleay Uruma (JHU), die een radicaal boeddhisme vertegenwoordigt. Deze partij oefent druk uit op de regering om de voorstellen in stemming te brengen. Het voorstel sluit aan bij gevoelens in een deel van de Sri Lankaanse samenleving, dat van mening is dat Sri Lanka wordt uitverkocht aan westerse (christelijke) belangen ten koste van de eigen boeddhistische cultuur en levensovertuiging. De wetsvoorstellen worden echter niet breed gedragen. Wel is er algemene weerstand tegen vooral zendelingen uit de Verenigde Staten, die als te agressief wervend worden beschouwd. </antwoord>
      <antwoord nummer="4">In EU-verband worden de ontwikkelingen nauwlettend gevolgd. Het EU-voorzitterschap voorzitter kaart het onderwerp achter de schermen regelmatig aan bij leidende politici in de regering en in het parlement. Ook is er periodiek overleg met leiders van de gevestigde kerken. Zij hebben aangegeven een voorkeur te hebben voor stille diplomatie, omdat openlijke inmenging vanuit het buitenland de radicale boeddhisten mogelijk in de kaart zal spelen en in de huidige politieke context waarschijnlijk contraproductief zal werken. De VN Speciale Rapporteur inzake Godsdienstvrijheid, die Sri Lanka in mei 2005 bezocht, deelt deze mening. </antwoord>
      <noten afkomstig="antwoord"/>
   </antwoorden>
</kvr>
