<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans en Hamer (beiden PvdA) aan de minister van Onderwijs, Cultuur en Wetenschap over de tweede correctie van eindexamens. (Ingezonden 8 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23994
</item>
         <item attribuut="Inhoud">Vraagen naar aanleiding van een kwestie waarin een vmbo-scholier uit Echt (Limburg) door de rechter de rechter in het gelijk is gesteld omtrent de onzorgvuldige beoordeling van zijn (her)examen door de eerste en tweede corrector.</item>
         <item attribuut="Rubriek">Voortgezet onderwijs (Examens)</item>
         <item attribuut="Trefwoorden">Examens Vmbo</item>
         <item attribuut="Vindplaats">Kamervragen met antwoord 2005-2006, nr. 88, Tweede Kamer</item>
         <item attribuut="Vraagnr_bij_indiening">2040521100</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2005-10-04</item>
         <item attribuut="Datum_indiening">2005-09-08</item>
         <item attribuut="Document-id">KVR23994</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="93" allpagenumbers="93 94" vetnummer="2040521100" code="0506tkkvr88" lopendefooter="Tweede Kamer, vergaderjaar 2005–2006, Aanhangsel" filenaam="KVR23994" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="88" onderwerp="" indiendatum="2005-09-8">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-10-4">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het feit dat een vmbo-scholier uit Echt door de rechter in het gelijk is gesteld omtrent de onzorgvuldige beoordeling van zijn (her)examen door de eerste en tweede corrector? <voetnoot nummer="1"/>
      </vraag>
      <vraag nummer="2">Bent u ervan op de hoogte dat zelfs de onderwijsinspectie erkent dat «de huidige systematiek geen waarborg vormt voor de benodigde zorgvuldigheid?» </vraag>
      <vraag nummer="3">Welke voorstellen gaat u doen om de zorgvuldigheid opnieuw te waarborgen? </vraag>
      <vraag nummer="4">Hoe vaak is dit eerder voorgekomen? Zijn er gevallen bij u of de onderwijsinspectie bekend, waarbij niet naar de rechter wordt gestapt? </vraag>
      <vraag nummer="5">Zijn er meer klachten over de tweede correctie bij u bekend? </vraag>
      <vraag nummer="6">Wat gaat u er aan doen om ervoor te zorgen dat het eindexamen van bovengenoemde scholier alsnog zorgvuldig wordt beoordeeld, zodat hij het diploma kan ontvangen waar hij recht op heeft? </vraag>
      <noten afkomstig="vraag">
         <noot nummer="1" datum="2005-09-7" bron="Limburgs Dagblad" titel="Tweede correctie (her)examens is wassen neus">Limburgs Dagblad, 7 september 2005: «Tweede correctie (her)examens is wassen neus»</noot>
      </noten>
   </vragen>
   <antwoorden aantal="6">
      <antwoord nummer="1">Ik ben op de hoogte van de uitspraak van de voorzieningenrechter te Roermond betreffende de vmbo-scholier uit Echt. De rechter heeft vastgesteld dat hij in het algemeen een examen niet inhoudelijk kan toetsen. Echter in dit extreme geval past een meer inhoudelijk oordeel omdat zelfs een niet-vakdeskundige kan zien dat er sprake is van apert onzorgvuldige beoordeling. </antwoord>
      <antwoord nummer="2">De onderwijsinspectie zegt in het Onderwijsverslag 2004/2005: «Het verdient aanbeveling de kwaliteit van de tweede correctie nader te analyseren. De inspectie constateert dat de huidige systematiek niet steeds de zorgvuldigheid waarborgt die voor het examen noodzakelijk is». </antwoord>
      <antwoord nummer="3">In het Onderwijsverslag 2004/2005 constateert de inspectie dat wanneer de tweede corrector het werk steekproefsgewijze of op onderdelen nakijkt, de kans op het ontdekken van onregelmatigheden bij de eerste correctie wordt gereduceerd. Ook stelt de inspectie vast dat een dergelijke werkwijze van een tweede corrector niet in overeenstemming is met artikel 41, derde lid van het Eindexamenbesluit. Ik zal de inspectie vragen bij de komende examens in het bijzonder toe te zien op naleving van de bestaande regelgeving. Daarnaast heb ik al in de Uitwerkingsnotitie examens (d.d. 16 december 2004) duidelijk gemaakt dat ik er voor zal zorgen dat de scholen instrumenten ter beschikking krijgen om de kwaliteitszorg te verbeteren. Tot die instrumenten behoren de zgn. Protocollen Examens, die worden ontwikkeld onder verantwoordelijkheid van Schoolmanagers-VO. Eén protocol is expliciet gericht op de kwaliteit van de eerste en tweede correctie. Scholen wordt op deze wijze gewezen op het belang van een goede correctie en ze krijgen een handreiking om verbeteringen aan te brengen. Dus naast een verscherpt toezicht van de inspectie, vraag ik ook aandacht van de scholen voor de problematiek en bied ik een bruikbaar instrument waarmee scholen, indien nodig, stappen kunnen ondernemen. De inspectie zal over de examens 2005 rapporteren in het Onderwijsverslag. Op basis van de daarin opgenomen constateringen en aanbevelingen wil ik over dit onderwerp in gesprek met de inspectie. </antwoord>
      <antwoord nummer="4">De inspectie meldt in het Onderwijsverslag 2004/2005 dat er een toenemend aantal meldingen te zien is van werk dat door kandidaten na de uitslag is ingezien, waarin punten niet bleken te zijn toegekend die wel toegekend konden worden. Nader onderzoek van de inspectie leert dat tweede correctoren, vooral in havo/vwo, het werk in deze situaties alleen steekproefsgewijze of vluchtig hebben nagekeken. Ik acht echter een apert onzorgvuldige beoordeling, zoals bij de scholier uit Echt, uitzonderlijk. </antwoord>
      <antwoord nummer="5">Zie de beantwoording van vraag 4 </antwoord>
      <antwoord nummer="6">De inspectie heeft, gehoor gevend aan de uitspraak in kort geding door de rechtbank te Roermond, de staatsexamencommissie verzocht twee deskundigen aan te wijzen die het examen en herexamen opnieuw zouden kunnen beoordelen. Vervolgens heeft de inspectie de rector van de school op de hoogte gesteld van het resultaat van de nieuwe beoordeling, wat heeft geleid tot een formele vaststelling van de uitslag «geslaagd» en de uitreiking van het diploma. </antwoord>
      <noten afkomstig="antwoord"/>
   </antwoorden>
</kvr>
