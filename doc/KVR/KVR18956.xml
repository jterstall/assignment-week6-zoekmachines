<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Çörüz (CDA) aan de minister van Buitenlandse Zaken over mogelijke verdragen inzake de uitlevering van Amerikanen aan het Internationale Strafhof in Den Haag. (Ingezonden 7 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18956
</item>
         <item attribuut="Inhoud">Vragen over het feit dat de VS met een zevental landen verdragen heeft gesloten om uitlevering van Amerikanen aan het Internationaal Gerechtshof in Den Haag te voorkomen.</item>
         <item attribuut="Rubriek">Rechterlijke organisatie (Gerechtshoven) Strafrecht en strafprocesrecht (Algemeen) Strafrecht en strafprocesrecht (Uitlevering)</item>
         <item attribuut="Trefwoorden">Gerechtshoven Internationaal strafrecht Uitleveringen</item>
         <item attribuut="Vindplaats">Kamervragen met antwoord 2003-2004, nr. 369, Tweede Kamer</item>
         <item attribuut="Vraagnr_bij_indiening">2030402650</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Çörüz</persoon>
         </item>
         <item attribuut="Datum_reaktie">2003-11-26</item>
         <item attribuut="Datum_indiening">2003-11-07</item>
         <item attribuut="Document-id">KVR18956</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="793" allpagenumbers="793 794" vetnummer="2030402650" code="0304tkkvr369" lopendefooter="Tweede Kamer, vergaderjaar 2003–2004, Aanhangsel" filenaam="KVR18956" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="369" onderwerp="" indiendatum="2003-11-7">
         <vrager partij="CDA" oorsprong="parlement">Çörüz</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-11-26">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het feit dat de Verenigde Staten nog met zeven landen verdragen hebben ondertekend tegen de uitlevering van Amerikanen aan het Internationale Strafhof in Den Haag? <voetnoot nummer="1"/>
      </vraag>
      <vraag nummer="2">Kunt u aangeven of één van de nu bijna veertig landen die een dergelijk verdrag met de Verenigde Staten hebben gesloten het statuut voor het Internationaal Strafhof heeft ondertekend en/of geratificeerd? </vraag>
      <vraag nummer="3">Wat betekent dergelijk handelen van de Verenigde Staten voor Nederland als gastland van het Internationale Strafhof? </vraag>
      <vraag nummer="4">Kunt u aangeven welke stappen u in nationaal dan wel in EU-verband gaat zetten om uitholling van het Internationaal Strafhof, die het gevolg kan zijn van deze handelswijze, verder te voorkomen? Ziet u een hernieuwde kans via de EU tegen dergelijk handelen stelling te nemen? </vraag>
      <noten afkomstig="vraag">
         <noot nummer="1" datum="2003-11-3" bron="Algemeen Dagblad («Opnieuw verdragen tegen Strafhof»), Trouw («VS ondermijnen Strafhof verder») en NRC-Handelsblad ()" titel="Strafhof: nog zeven landen zwichten voor Washington">Algemeen Dagblad («Opnieuw verdragen tegen Strafhof»), Trouw («VS ondermijnen Strafhof verder») en NRC-Handelsblad («Strafhof: nog zeven landen zwichten voor Washington»), 3 november 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. Deze informatie is mij bekend. </antwoord>
      <antwoord nummer="2">Van 65 landen is bekend dat zij een bilaterale overeenkomst met de Verenigde Staten hebben getekend inzake de overdracht van personen aan het Internationaal Strafhof. In ieder geval dertig van deze landen zijn partij bij het Statuut van het Internationaal Strafhof. Het gaat om de volgende landen: In Afrika: Botswana, Democratische Republiek Congo, Djibouti, Gabon, Gambia, Ghana, Guinee, Malawi, Mauritius, Nigeria, Senegal, Sierra Leone, Uganda en Zambia; In Centraal en Zuid Amerika: Antigua en Barbuda, Bolivia, Colombia, Honduras en Panama; In Azië en Oceanië: Afghanistan, Cambodja, Marshall eilanden, Mongolië, Nauru en Oost-Timor; In Europa: Albanië, Bosnië-Herzegovina, Macedonië, Roemenië en Tajikistan. Voor zover bekend is tot nu toe voor 16 landen, waarvan er 10 verdragspartij zijn bij het Statuut van het Internationaal Strafhof, de overeenkomst in werking getreden. Het betreft de volgende landen: Albanië, Bosnië-Herzegovina, Colombia, Filippijnen, Gambia, Georgië, Ghana, Honduras, India, Israël, Macedonië, Mauritanië, Nicaragua, Panama, Sierra Leone, en Tajikistan. </antwoord>
      <antwoord nummer="3">De pogingen van de Amerikaanse regering om met individuele staten te komen tot bilaterale overeenkomsten hebben geen directe gevolgen voor de positie van Nederland als gastland van het Internationaal Strafhof. </antwoord>
      <antwoord nummer="4">Nederland zet zich, tezamen met de andere EU-lidstaten, voortdurend in om aantasting van de integriteit van het Statuut, en de effectiviteit en onafhankelijkheid van het Internationaal Strafhof te voorkomen. Daartoe dienen verschillende instrumenten, zoals bilaterale en EU-demarches, politieke dialoog, en verklaringen in multilaterale fora waaronder de Verenigde Naties. Ik verwijs onder meer naar de verklaring die de Permanente Vertegenwoordiger van Nederland bij de VN heeft afgelegd ten aanzien van de herziening van VN-Veiligheidsraadresolutie 1422 (nu 1487). In de gesprekken die ik voer met ambtgenoten staat het Internationaal Strafhof vrijwel altijd op de agenda. Ik wijs u tevens op mijn brief, 17 oktober 2002 (Kamerstuk 28 498, nr. 3) waarin ik uitgebreid verslag doe van het gezamenlijk optreden van de EU-lidstaten met betrekking tot de pogingen van de Amerikaanse regering om met individuele staten te komen tot bilaterale overeenkomsten. Nederland hecht zeer aan de Raadsconclusies en de bijbehorende richtlijnen zoals vastgesteld tijdens de Europese Raad voor Algemene Zaken en Externe Betrekkingen (RAZEB) van 30 september 2002 (op Nederlands initiatief herbevestigd tijdens de RAZEB van 21 juli 2003), omdat deze de voorwaarden aangeven waaraan een overeenkomst moet voldoen waarmee gegarandeerd kan worden dat de integriteit van het Statuut, en de effectiviteit en onafhankelijkheid van het Hof niet worden aangetast. Op 16 juni 2003 herbevestigde de Raad bovendien (een herziene versie van) het Gemeenschappelijk Standpunt over het Internationaal Strafhof. In dit Gemeenschappelijk Standpunt wordt expliciet aangegeven dat de EU en haar lidstaten aandacht zullen blijven vragen van derde landen voor de EU-Raadsconclusies en richtlijnen van 30 september 2002. Nederland tracht, tezamen met andere EU-lidstaten, te bewerkstelligen dat de richtlijnen in acht worden genomen bij het eventueel sluiten van bilaterale overeenkomsten. Tijdens de RAZEB van 21 juli 2003 heeft de EU waardering uitgesproken voor die landen die zich tot op heden hebben laten leiden door de richtlijnen. De Raad gaf tevens aan dat ze bereid blijft om de dialoog over het Internationaal Strafhof voort te zetten met alle geïnteresseerde landen. </antwoord>
      <noten afkomstig="antwoord"/>
   </antwoorden>
</kvr>
