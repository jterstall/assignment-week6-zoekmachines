<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de minister van Sociale Zaken en Werkgelegenheid over vrijstelling van sollicitatieplicht van langdurig werklozen in Tilburg. (Ingezonden 13 juli 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10079
</item>
         <item attribuut="Inhoud">Vragen naar aanleiding van een bericht in het Algemeen Dagblad van 8 juli 1999 over langdurig werklozen in Tilburg die door de gemeente niet langer verplicht worden te solliciteren of deel te nemen aan omscholingen en sollicitatietrainingen, terwijl het aantal vacatures nog nooit zo hoog is geweest als nu.</item>
         <item attribuut="Rubriek">Arbeid (Arbeidsmarkt) Arbeid (Overig) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Arbeidsmarkt Sollicitaties Werkloosheidsvoorzieningen</item>
         <item attribuut="Vindplaats">Kamervragen met antwoord 1998-1999, nr. 1912, Tweede Kamer</item>
         <item attribuut="Vraagnr_bij_indiening">2989916010</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">1999-08-26</item>
         <item attribuut="Datum_indiening">1999-07-13</item>
         <item attribuut="Document-id">KVR10079</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3841" allpagenumbers="3841 3842" vetnummer="2989916010" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR10079" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1912" onderwerp="" indiendatum="1999-07-13">
         <vrager partij="VVD" oorsprong="parlement">Kamp</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-08-26">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat het college van Burgemeester en Wethouders van Tilburg van plan is langdurig werklozen, die geen uitzicht meer zouden hebben op een baan, in de gelegenheid te stellen op kosten van de gemeente lid te worden van een sportvereniging of visclub en niet langer te verplichten te solliciteren of deel te nemen aan omscholingen en sollicitatietrainingen? <voetnoot nummer="1"/>
      </vraag>
      <vraag nummer="2">Heeft de gemeente Tilburg de bevoegdheid werklozen categoraal vrij te stellen van hun verplichtingen? </vraag>
      <vraag nummer="3">Acht u deze ontwikkeling wenselijk? </vraag>
      <vraag nummer="4">Is het aantal vacatures nog nooit zo hoog geweest als nu? </vraag>
      <vraag nummer="5">Deelt u de mening dat de gemeente Tilburg beter een extra inspanning kan leveren om betrokkenen alsnog naar de arbeidsmarkt te leiden? Bent u bereid dat aan de gemeente kenbaar te maken? </vraag>
      <noten afkomstig="vraag">
         <noot nummer="1" datum="1999-07-8" bron="Algemeen Dagblad">Algemeen Dagblad, 8 juli 1999</noot>
      </noten>
   </vragen>
   <antwoorden aantal="5">
      <antwoord nummer="1">Het beleid van de gemeente Tilburg is erop gericht om langdurig werklozen die (vooralsnog) geen uitzicht hebben op een betaalde baan anderszins te laten participeren in de maatschappij om te voorkomen dat men in een sociaal isolement geraakt. Men maakt daarbij gebruik van een veelheid van instrumenten, zoals scholing, vrijwilligerswerk, zorgtrajecten etc. Voor een beperkt deel van het cliëntenbestand moet echter worden geconstateerd dat de afstand tot de arbeidsmarkt zodanig groot is, dat voor hen van de bestaande instrumenten geen of onvoldoende rendement is te verwachten. Het gaat daarbij naar schatting van het gemeentebestuur om enkele honderden personen. Aan die deelnemers aan het bijstandsexperiment in de gemeente Tilburg kunnen burgemeester en wethouders (tijdelijk) ontheffing verlenen van de sollicitatieplicht. Het minimabeleid van de gemeente Tilburg kent de mogelijkheid om een vergoeding te verstrekken voor betaling van contributie van een sportvereniging. Binnen dat kader is het ook mogelijk om de kosten van een visakte te vergoeden. </antwoord>
      <antwoord nummer="2">De gemeente Tilburg is aangewezen als experimenteergemeente als bedoeld in artikel 144 Abw. In dat kader is aan de gemeente Tilburg de bevoegdheid verleend om, bij wijze van experiment, af te wijken van artikel 107, eerste lid, Abw; dat wil zeggen, dat ook om andere redenen dan redenen van sociale of medische aard, ontheffing van de arbeidsverplichting kan worden verleend aan langdurig werkloze bijstandsgerechtigden met een zeer grote afstand tot de arbeidsmarkt, dan wel aan bijstandsgerechtigden die in een sociaal isolement dreigen te geraken en die activiteiten verrichten in het kader van sociale activering. Het verlenen van ontheffing vindt in alle gevallen plaats na individuele toetsing. Er is derhalve geen sprake van een categoriaal beleid. </antwoord>
      <antwoord nummer="3">Het verlenen van ontheffing van de arbeidsverplichting kan – behoudens de van rechtswege geldende ontheffingen – uitsluitend plaatsvinden op grond van individuele redenen van sociale of medische aard. Ook bij de afwijkingsmogelijkheden in het kader van de bijstandsexperimenten dient het verlenen van ontheffing van de arbeidsverplichting altijd gekoppeld te worden aan de individuele omstandigheden van de bijstandsgerechtigde. Zoals uit mijn antwoord op vraag 2 blijkt, is er in Tilburg geen sprake van categoriale ontheffing. </antwoord>
      <antwoord nummer="4">In absolute zin is het huidige aantal van 117 000 vacatures inderdaad een record. De vacaturegraad (aantal vacatures/aantal banen) bedroeg over 1998 1,8%; dat is 0,1% lager dan in het recordjaar 1990 (1,9%). </antwoord>
      <antwoord nummer="5">De gemeente Tilburg heeft de afgelopen jaren een forse inspanning geleverd op het terrein van activering van uitkeringsgerechtigden en is succesvol geweest in de uitstroom van langdurig werklozen. Er is geen aanleiding te veronderstellen dat de gemeente Tilburg van plan zou zijn haar inspanningen op dat vlak te verminderen. </antwoord>
      <noten afkomstig="antwoord"/>
   </antwoorden>
</kvr>
