<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Laan en Lambrechts (beiden D66) aan de minister van Volksgezondheid, Welzijn en Sport over het EU-arrest betreffende doorbetaling van wachtdiensten. (Ingezonden 12 september 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18649
</item>
         <item attribuut="Inhoud">Wat zijn de consequenties voor de kosten en de arbeidsbezetting in de gezondheidszorg van het arrest van het Europese Hof van Justitie, waarin is besloten dat wachtdiensten van onder andere arts-assistenten als gewerkte uren moeten worden aangemerkt.</item>
         <item attribuut="Rubriek">Gezondheidszorg (Medische beroepen) Inkomen en rechtspositie (Werktijden)</item>
         <item attribuut="Trefwoorden">Artsen Werktijden</item>
         <item attribuut="Vindplaats">Kamervragen met antwoord 2003-2004, nr. 110, Tweede Kamer</item>
         <item attribuut="Vraagnr_bij_indiening">2020317110</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van der Laan</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2003-10-06</item>
         <item attribuut="Datum_indiening">2003-09-12</item>
         <item attribuut="Document-id">KVR18649</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="237" allpagenumbers="237 238" vetnummer="2020317110" code="0304tkkvr110" lopendefooter="Tweede Kamer, vergaderjaar 2003–2004, Aanhangsel" filenaam="KVR18649" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="110" onderwerp="" indiendatum="2003-09-12">
         <vrager partij="D66" oorsprong="parlement">Van der Laan</vrager>
         <vrager partij="D66" oorsprong="parlement">Lambrechts</vrager>
         <vraagt-aan>en Lambrechts (beiden D66) aan de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-10-6">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u kennis genomen van het arrest Jaeger (C-151/02) van het Europese Hof van Justitie, waarin is besloten dat wachtdiensten van onder andere arts-assistenten als gewerkte uren moeten worden aangemerkt? </vraag>
      <vraag nummer="2">Heeft u zicht op het aantal beroepen en het aantal werknemers in de Nederlandse gezondheidszorg op wie dit arrest van toepassing zal zijn? </vraag>
      <vraag nummer="3">Verwacht u dat de kosten in de gezondheidszorg zullen stijgen als gevolg van dit arrest? Zo ja, hoeveel en hoe denkt u deze extra kosten te gaan opvangen? </vraag>
      <vraag nummer="4">Zullen door dit arrest in combinatie met het arbeidstijdenbesluit arts-assistenten en verpleegkundigen minder uren per week kunnen worden ingezet? Zullen de tekorten aan werknemers in de gezondheidszorg hierdoor groter worden? Zo ja, hoe denkt u dit probleem te ondervangen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In de Nederlandse gezondheidszorg worden vooral verpleegkundigen, (groeps)begeleiders, (ped)agogisch medewerkers, radiologisch laboranten en analisten, arts-assistenten en ambulancepersoneel ingezet tijdens aanwezigheidsdiensten/slaapdiensten. Niet bekend is om hoeveel werknemers het daarbij gaat. Wel heb ik een indicatie van het aantal aanwezigheidsdiensten/slaapdiensten per kalenderdag in de gezondheidszorg. Dat aantal bedraagt ongeveer 5600. Het grootste deel daarvan komt voor rekening van de branche gehandicaptenzorg. Andere branches, waar veel aanwezigheidsdiensten/slaapdiensten voorkomen, zijn de ziekenhuizen en de verpleeg- en verzorgingshuizen. Overigens komen aanwezigheidsdiensten/slaapdiensten ook veelvuldig voor in de sectoren jeugdhulpverlening en welzijn en maatschappelijke dienstverlening (ca. 1100 per kalenderdag). </antwoord>
      <antwoord nummer="3 en 4">Op basis van het arrest moet worden geconcludeerd dat tijd, die artsen (en andere werknemers) rustend tijdens een aanwezigheidsdienst op de werkplek doorbrengen, moet worden aangemerkt als arbeidstijd in de zin van EU-richtlijn 93/104. In het Arbeidstijdenbesluit wordt dergelijke tijd aangemerkt als rusttijd. De consequentie van het arrest is dat de Nederlandse arbeidstijdenregelgeving moet worden aangepast. Feitelijk gevolg van het arrest is dat – na aanpassing van de Nederlandse arbeidstijdenregelgeving aan het arrest – tijd in aanwezigheidsdiensten op de werkplek doorgebracht, voortaan in het kader van de Arbeidstijdenwet geheel als arbeidstijd moet worden beschouwd. Daardoor wordt sneller de gemiddelde maximaal toegestane arbeidsduur per week bereikt. Als gevolg daarvan zal bij continuering van de huidige regels voor aanwezigheidsdiensten meer personeel nodig zijn, met de nodige kostengevolgen van dien. Mijn collega van Sociale Zaken en Werkgelegenheid is zich momenteel aan het beraden over te nemen stappen. Uitgangspunt daarbij is de regelgeving in overeenstemming te brengen met de richtlijn en het arrest van het Hof en tegelijkertijd te bereiken dat het toepassen van aanwezigheidsdiensten op de thans gebruikelijke manier zoveel mogelijk kan worden voortgezet, zonder daarbij het bestaande beschermingsniveau voor werknemers te verlagen. Doelstelling daarbij is te bewerkstelligen dat er zo min mogelijk personele en/of financiële consequenties zijn. </antwoord>
      <noten afkomstig="antwoord"/>
   </antwoorden>
</kvr>
