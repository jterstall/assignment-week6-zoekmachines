<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de Amerikaanse antiterrorismewetgeving en de bouw van een nieuwe bunker op Guantánamo Bay. (Ingezonden 4 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26626
</item>
         <item attribuut="Inhoud">Vragen naar aanleiding van berichten over aannemen nieuwe antiterrorismewetgeving in de VS, waarin vergaande verhoormethodes en geheime gevangenissen 'worden gelegaliseerd', en die ingaat tegen de Geneefse Conventie. Verder zou bij gevangenkamp Guantanamo Bay een nieuwe bunker in gebruik zijn genomen.</item>
         <item attribuut="Rubriek">Staats- en bestuursrecht (Grondrechten) Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Mensenrechten Verenigde Staten Gevangeniswezen</item>
         <item attribuut="Vindplaats">Kamervragen met antwoord 2006-2007, nr. 211, Tweede Kamer</item>
         <item attribuut="Vraagnr_bij_indiening">2060700700</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-10-20</item>
         <item attribuut="Datum_indiening">2006-10-04</item>
         <item attribuut="Document-id">KVR26626</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="449" allpagenumbers="449 450" vetnummer="2060700700" code="0607tkkvr211" lopendefooter="Tweede Kamer, vergaderjaar 2006–2007, Aanhangsel" filenaam="KVR26626" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="211" onderwerp="" indiendatum="2006-10-4">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-10-20">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de nieuwe antiterrorismewetgeving die in de Verenigde Staten is aangenomen, waarin vergaande verhoormethodes en geheime gevangenissen worden gelegaliseerd? <voetnoot nummer="1"/>
      </vraag>
      <vraag nummer="2" voetnoot="2">Kunt u de berichtgeving over ingebruikname van een nieuwe bunker met tweehonderd bedden in de gevangenis van Guantánamo Bay bevestigen? Kunt u tevens bevestigen dat de Verenigde Staten een groot aantal gevangen zonder enig vorm van proces vast willen houden tot de «war on terror» voorbij is? <voetnoot nummer="2"/>
      </vraag>
      <vraag nummer="3" voetnoot="3">Deelt u de mening dat de nieuwe antiterrorismewetgeving onacceptabele definities gebruikt van marteling door verhoormethoden te legaliseren die onder meer extreme psychische druk en onderkoeling toestaan om bekentenissen en informatie te verkrijgen, wat neerkomt op marteling? Deelt u tevens de mening dat de nieuwe antiterrorismewetgeving ingaat tegen de bepalingen over marteling en verhoormethoden in de Geneefse Conventies en dat deze wetgeving in feite een unilaterale herinterpretatie is van de Geneefse Conventies en een duidelijke schending is van het internationale recht? <voetnoot nummer="3"/>Zo neen, hoe interpreteert u de toegestane verhoormethoden dan wel? </vraag>
      <vraag nummer="4" voetnoot="4">Deelt u de mening dat de definitie en de toepassing van het begrip «illegal enemy combatant» in de nieuwe wetgeving onacceptabel is? Deelt u de analyse dat deze wetgeving het zo mogelijk maakt zowel Amerikaanse als andere staatsburgers, waaronder mogelijk Nederlandse, in eigen land aan te pakken respectievelijk jarenlang vast te houden zonder enige vorm van proces? <voetnoot nummer="4"/>
      </vraag>
      <vraag nummer="5">Wat zijn de gevolgen van deze wetgeving voor de effectiviteit van de strijd tegen het terrorisme, waaraan ook Nederland deelneemt? </vraag>
      <vraag nummer="6">Bent u bereid zich zowel bilateraal als in Europees verband ferm uit te spreken tegen deze wetgeving en ervoor te pleiten deze ongedaan te maken? Zo ja, welke concrete actie gaat u hiertoe ondernemen? </vraag>
      <vraag nummer="7">Bent u bereid deze vragen, gezien het urgente karakter, in week 40 te beantwoorden? </vraag>
      <noten afkomstig="vraag">
         <noot nummer="1" weblink="http://web.amnesty.org/library/print/ENGAMR511572006">http://web.amnesty.org/library/print/ENGAMR511572006</noot>
         <noot nummer="2" weblink="http://www.volkskrant.nl/buitenland/article353801.ece/Guantanamo_Bay_blijft_nog_jarenlang_open">http://www.volkskrant.nl/buitenland/article353801.ece/Guantanamo_Bay_blijft_nog_jarenlang_open</noot>
         <noot nummer="3" weblink="http://web.amnesty.org/library/print/ENGAMR511572006">http://web.amnesty.org/library/print/ENGAMR511572006</noot>
         <noot nummer="4" titel="A tyrannical antiterror law">«A tyrannical antiterror law», International Herald Tribune, 28 september 2006 http://www.iht.com/articles/2006/09/28/opinion/edterror.php</noot>
      </noten>
   </vragen>
   <antwoorden aantal="7">
      <antwoord nummer="1">Ik heb kennis genomen van de «Military Commissions Act 2006», die in werking zal treden zodra President Bush deze heeft ondertekend. Deze ontwerp-wet, die inmiddels is aangenomen door het Huis van Afgevaardigden en de Senaat, legaliseert het gebruik van geheime gevangenissen niet expliciet. De regering van de Verenigde Staten behoudt zich evenwel het recht voor om in de toekomst opnieuw gebruik te maken van de mogelijkheid om bepaalde terrorismeverdachten op geheime locaties gevangen te houden en te verhoren. </antwoord>
      <antwoord nummer="2">De Amerikaanse militaire autoriteiten hebben geruime tijd geleden aangegeven te werken aan de bouw van een nieuwe detentiefaciliteit op Guantánamo Bay onder de naam «Camp 6». Volgens de mij beschikbare informatie gaat de bouw van deze aanvullende faciliteit door. Het standpunt van de Verenigde Staten dat bepaalde groepen gedetineerden kunnen worden vastgehouden totdat de vijandelijkheden zijn geëindigd, wordt door de nieuwe wetgeving niet gewijzigd. Het gebruik van de zinsnede «zonder enige vorm van proces» acht ik evenwel niet juist. Alhoewel Nederland kritiek heeft op de juridische grondslag van de detentie en meent dat aan een aantal belangrijke vereisten niet voldoende wordt voldaan, is wel sprake van een zekere toetsing. </antwoord>
      <antwoord nummer="3">In de «Detainee Treatment Act» en in de recent aangepaste Amerikaanse militaire doctrine betreffende ondervragingen, wordt duidelijk gesteld dat marteling en wrede, onmenselijke of vernederende behandeling onder geen enkele omstandigheid zijn toegestaan. Zulks neemt niet weg dat de wél toegestane verhoormethodes aanleiding geven tot kritische vragen. De dialoog met de Verenigde Staten dient mede om deze te bespreken en waar noodzakelijk een afwijkend Nederlands standpunt te markeren. De Verenigde Staten hebben, zoals bekend, voorbehouden gemaakt bij de ratificatie van het VN Anti-Folterverdrag die door Nederland niet worden erkend. Nederland laat zich met name leiden door het integrale VN Anti-Folterverdrag en de Geneefse Conventies met de daarbij behorende additionele protocollen die o.m. in art. 3 en art. 75 AP 1 een absoluut verbod op martelingen inhouden. </antwoord>
      <antwoord nummer="4">Het afwijzende standpunt van de Nederlandse regering ten aanzien van het begrip «illegal enemy combatant» is duidelijk. De wetgeving richt zich niet op Amerikaanse staatsburgers maar op «alien unlawful enemy combatants». Uit mijn antwoord op vraag 2 moge blijken dat ik de constatering «zonder enige vorm van proces» niet juist acht. </antwoord>
      <antwoord nummer="5">Ondanks de kritiek die ten aanzien van de nieuwe wetgeving geleverd kan worden, acht ik het belangrijk op te merken dat de VS het juridische vacuüm nu met door de rechter toetsbare wetgeving vult. Een voorspelling geven van de effecten die deze nieuwe wetgeving zal hebben in de strijd tegen het terrorisme acht ik niet goed mogelijk. </antwoord>
      <antwoord nummer="6">In bilaterale gesprekken met de VS zijn Nederlandse specifieke bezwaren ten aanzien van deze wetgeving kenbaar gemaakt. Ook uit officiële commentaren vanuit verschillende andere Europese hoofdsteden blijkt dat daar kritisch naar deze wetgeving wordt gekeken. De wetgeving zal eind oktober in overleg met de juridische adviseurs van de EU-lidstaten met de Amerikaanse administratie ongetwijfeld aan de orde komen. </antwoord>
      <antwoord nummer="7">Getracht is de vragen zo snel mogelijk te beantwoorden. </antwoord>
      <noten afkomstig="antwoord"/>
   </antwoorden>
</kvr>
