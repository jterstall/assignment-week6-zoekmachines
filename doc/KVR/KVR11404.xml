<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de staatssecretaris van Onderwijs, Cultuur en Wetenschappen, dhr. Van der Ploeg, over de beoordeling van subsidieaanvragen door de commissies van de raad voor Cultuur. (Ingezonden 14 maart 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11404
</item>
         <item attribuut="Inhoud">Vragen over een mogelijke belangenverstrengeling bij de beoordeling van subsidieaanvragen door de commissies van de Raad voor Cultuur, naar aanleiding van de uitzending van Nova van 8 maart 2000 waarin leden van de muziek- en muziektheatercommissie zeggen dat leden van een en dezelfde commissie elkaars aanvragen kunnen beoordelen.</item>
         <item attribuut="Rubriek">Cultuur en taal (Subsidies)</item>
         <item attribuut="Trefwoorden">Cultuursubsidies</item>
         <item attribuut="Vindplaats">Kamervragen met antwoord 1999-2000, nr. 1014, Tweede Kamer</item>
         <item attribuut="Vraagnr_bij_indiening">2990008220</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2000-03-31</item>
         <item attribuut="Datum_indiening">2000-03-14</item>
         <item attribuut="Document-id">KVR11404</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2201" allpagenumbers="2201 2202" vetnummer="2990008220" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11404" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1014" onderwerp="" indiendatum="2000-03-14">
         <vrager partij="D66" oorsprong="parlement">Dittrich</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2000-03-31">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hoe hebt u invulling gegeven aan uw toezegging om de adviezen van de Raad voor Cultuur voor wat betreft de toekenning van subsidies in het kader van de cultuurnota volstrekt transparant te laten zijn? <voetnoot nummer="1"/>
      </vraag>
      <vraag nummer="2" voetnoot="2">Hoe reageert u op de uitlatingen van leden van de muziek- en muziektheatercommissie van de Raad dat het beoordelingssysteem meebrengt dat leden van een en dezelfde commissie elkaars aanvragen kunnen beoordelen? <voetnoot nummer="2"/>Schuilt hier niet het gevaar in dat andere kwaliteitsargumenten een rol spelen bij de toekenning van subsidie? Acht u de schijn van belangenverstrengeling aanwezig en zo ja, aanvaardt u dat? </vraag>
      <vraag nummer="3">Bent u bereid de Kamer overzichtelijk aan te geven aan welke instellingen leden van de beoordelingscommissie van de Raad voor Cultuur verbonden zijn en in hoeverre subsidieaanvragen van die instellingen al dan niet gehonoreerd zijn? Wilt u daar dan tevens uw oordeel over uitspreken? </vraag>
      <vraag nummer="4">Hoe voorkomt u dat er rechtszaken ontstaan als gevolg van het door de Raad voor Cultuur gehanteerde systeem van subsidiebeoordeling? </vraag>
      <noten afkomstig="vraag">
         <noot nummer="1">Toezegging gedaan tijdens het mondelinge vragenuurtje van 22 september 1998, Handelingen II, nr. 4, Vergaderjaar 1998–1999, blz. 185-187</noot>
         <noot nummer="2" datum="2000-03-8" bron="Televisieprogramma NOVA">Televisieprogramma NOVA, 8 maart 2000</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Zoals aangegeven in de uitgangspuntenbrief Cultuur als confrontatie heb ik langs drie lijnen geopereerd om de advisering van de Raad voor Cultuur te verbeteren: via verbreding van de deskundigheid, via aanscherping van procedures en via verheldering van de criteria. Bredere deskundigheid Vorig jaar is het Reglement van Orde van de raad gewijzigd. In overleg met de raad is artikel 2 van het Reglement van Orde, waarin het taakstellende profiel van de raad is vastgelegd, zodanig aangepast dat daarin meer gewicht is komen te liggen op andere dan sectorale deskundigheid: culturele diversiteit, cultureel ondernemerschap en cultuur en jongeren. De Commissie-Van der Staay die over de samenstelling van de raad en zijn commissies adviseert, is verzocht hiermee rekening te houden bij het vervullen van vacatures. Bovendien is afgesproken dat voor vacatures bij de raad wordt geadverteerd. Zorgvuldige werkwijze In artikel 10 <voetnoot nummer="1"/>van het reglement is bepaald hoe te handelen wanneer sprake is van persoonlijke betrokkenheid bij een aangelegenheid waarover wordt geadviseerd. In of bij het advies wordt mededeling gedaan hoe in een voorkomend geval is gehandeld. Bij brief van 9 februari jl. hebben de voorzitter en algemeen secretaris van de raad dit onderwerp nog eens onder de aandacht gebracht van de leden. Zij hebben daarbij de procedure nog verder aangescherpt. Een afschrift van die brief voeg ik bij. Reeds in de eerste helft van 1999 heb ik met de raad overleg gevoerd over de aanscherping van relevante aspecten van zijn werkwijze met betrekking tot de beoordeling en advisering over de beleidsplannen van culturele instellingen in het kader van de Cultuurnota. Om tegemoet te komen aan de grote werkdruk in het kader van de Cultuurnota-advisering heb ik de raad extra middelen ter beschikking gesteld. Bovenstaande heeft erin geresulteerd dat de raad nadere procedures heeft ontwikkeld voor de oriëntatie op de instellingen, dossiervorming, en het realiseren van een grotere inzichtelijkheid en transparantie van de desbetreffende adviezen. Met deze voorstellen heb ik ingestemd. De raad heeft toegezegd, dat hij in het begin mei a.s. uit te brengen Cultuurnota-advies expliciet aandacht zal geven aan de concrete toepassing van deze aangescherpte procedures. Heldere criteria In de integrale afweging door de raad hebben behalve het kwaliteitscriterium aanvullende criteria in het verleden altijd een rol gespeeld. In de uitgangspuntenbrief heb ik deze aanvullende criteria expliciet benoemd: maatschappelijk bereik, subsidie-per-bezoek en positie in het bestel. Door deze aanvullende criteria expliciet te benoemen en alle aanvragen op deze criteria systematisch te beoordelen, wordt het besluitvormingsproces transparanter gemaakt. </antwoord>
      <antwoord nummer="2">Het vellen van deskundige, kwalitatieve oordelen over subsidieaanvragen, is alleen goed mogelijk als daarbij mede een beroep gedaan wordt op professionals, dat wil zeggen mensen die zelf in de relevante kunst- en cultuursector werkzaam zijn. Deskundigheid houdt dus in veel gevallen ook een vorm van betrokkenheid in. Wanneer bij de beoordeling van aanvragen in het geheel geen personen kunnen worden betrokken die in de betreffende kunst- en cultuursector werkzaam zijn, zal dat de kwaliteit en autonomie van de artistieke ontwikkelingen niet ten goede komen. Een vergelijkbare situatie doet zich voor in de wetenschap. Ook daar is bij de samenstelling van peergroups niet uit te sluiten dat leden op de een of andere manier zijn betrokken bij onderzoeksvoorstellen die ter beoordeling worden voorgelegd. Des te belangrijker is het dat in de wijze van beoordelen alle mogelijke waarborgen worden ingebouwd die belangenverstrengeling, of zelfs de schijn ervan, dienen te voorkomen. In het geval van directe betrokkenheid van een lid bij een zaak waarover moet worden geadviseerd, bevat Artikel 10 van het Reglement van Orde van de raad een dwingende voorziening (zie antwoord op vraag 1). Daarnaast zijn er nog andere waarborgen ter voorkoming van achterkamertjespolitiek. Leden van de raad worden niet via coöptatie, maar via openbare bekendmaking geworven door een van de raad onafhankelijke benoemingscommissie en vervolgens door de Kroon benoemd voor een tijdelijke periode. Behalve raadsleden worden nu ook commissieleden openbaar geworven. De belangrijkste waarborg is mijns inziens dat een eventueel conflict of interests bij de beoordeling voor iedereen, zowel binnen als buiten de raad, niet verborgen blijft. </antwoord>
      <antwoord nummer="3">Ja. Het derde lid van artikel 10 van het Reglement van Orde van de raad schrijft voor dat in geval van persoonlijke betrokkenheid daarvan in het desbetreffende advies expliciet melding wordt gemaakt en dat tevens wordt aangegeven hoe in dat geval is geprocedeerd. Het spreekt vanzelf dat dit artikel ook van toepassing is bij het cultuurnota-advies. Ik heb de raad dan ook gevraagd mij schriftelijk te rapporteren over de eventuele betrokkenheid van raads- en commissieleden bij instellingen die een subsidieaanvraag hebben ingediend. Een afschrift hiervan zal ik de Tweede Kamer doen toekomen. Uiteraard zal ik deze gegevens betrekken bij mijn oordeel over de kwaliteit van de advisering en de daarbij behorende zorgvuldigheidstoets. </antwoord>
      <antwoord nummer="4">Rechtszaken voorkomen, kan ik niet. Maar gelet op de maatregelen die inmiddels zijn genomen om de transparantie van het beoordelingsproces verder te vergroten en gelet op de versterking van de juridische basis van de advisering, heb ik geen reden om aan te nemen dat het systeem van de subsidiebeoordeling als zodanig aanleiding zal geven tot rechtszaken. </antwoord>
      <noten afkomstig="antwoord">
         <noot nummer="1">Artikel 10 van het Reglement Raad voor Cultuur 1. Indien in een vergadering kwesties aan de orde komen, waarbij een lid van de Raad middellijk of onmiddellijk een eigen belang heeft of kan hebben of wanneer het gaat om belangen van rechtspersonen en waarbij hij als lid van het bestuur, adviseur, commissaris of functionaris is betrokken, woont hij de beraadslagingen en de besluitvorming over het desbetreffende onderwerp niet bij. 2. In geval van twijfel of sprake is van de in het eerste lid bedoelde situatie, besluit de voorzitter of het betrokken lid van de Raad de beraadslagingen en de besluitvorming over het desbetreffende onderwerp al dan niet kan bijwonen. 3. Indien de in het eerste en tweede lid bedoelde beraadslagingen en besluitvorming leiden tot een advies, wordt in dat advies of in een dat advies begeleidend schrijven mededeling gedaan van de wijze waarop het eerste onderscheidenlijk tweede lid toepassing heeft gevonden. Overeenkomstig artikel 25 van het reglement geldt artikel 10 ook voor de commissies</noot>
      </noten>
   </antwoorden>
</kvr>
