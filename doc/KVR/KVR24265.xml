<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker (D66) en Aptroot (VVD) aan de minister van Economische Zaken over Route Mobiel (Ingezonden 18 oktober 2005); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24265
</item>
         <item attribuut="Inhoud">Nadere vragen over de oneerlijke concurrentie door de ANWB jegens de nieuwe aanbieder van pechhulp, Route Mobiel. Zie ook de vragen van de leden Crone en Hofstra, ingezonden 3 oktober 2005 en Aanhangsel van de Handelingen II, 2004-2005, 1470.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Autowrakken Berging Mededinging</item>
         <item attribuut="Vindplaats">Kamervragen met antwoord 2005-2006, nr. 318, Tweede Kamer</item>
         <item attribuut="Vraagnr_bij_indiening">2050601620</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="D66">Bakker</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2005-11-09</item>
         <item attribuut="Datum_indiening">2005-10-18</item>
         <item attribuut="Document-id">KVR24265</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="687" allpagenumbers="687 688 689 690" vetnummer="2050601620" code="0506tkkvr318" lopendefooter="Tweede Kamer, vergaderjaar 2005–2006, Aanhangsel" filenaam="KVR24265" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="318" onderwerp="" indiendatum="2005-10-18">
         <vrager partij="D66" oorsprong="parlement">Bakker</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-11-9">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Herinnert u zich de quick scan die u vorig jaar hebt uitgevoerd naar de berichten over oneerlijke concurrentie door de ANWB jegens de nieuwe aanbieder van pechhulp, Route Mobiel? </vraag>
      <vraag nummer="2" voetnoot="1">Wat vindt u van de berichten dat opnieuw sprake is van oneerlijk spel door de ANWB? <voetnoot nummer="1"/>Indien de ANWB een oneerlijke voorstelling van zaken geeft over de merites van de pechhulpverlening door Route Mobiel, bent u dan bereid met de ANWB contact op te nemen om op korte termijn een eind te maken aan deze praktijken? Wilt u daarbij in overweging nemen dat door de voorwaarden van de ANWB, klanten ieder jaar tot uiterlijk 15 november hun ANWB- en Wegenwachtlidmaatschap op kunnen zeggen zodat juist in deze periode van het jaar het essentieel is dat klanten niet op het verkeerde been worden gezet maar een eerlijke keuze kunnen maken? </vraag>
      <vraag nummer="3">Is de ANWB verplicht om automobilisten met pech, die via een praatpaal contact maken, door te verbinden naar Route Mobiel? Verstrekt de ANWB haar (voormalige) leden systematisch onjuiste informatie via haar winkels en callcenters, zoals de mededeling dat Route Mobiel niet of nauwelijks op de weg repareert maar auto’s voornamelijk wegsleept waardoor de klant alsnog geconfronteerd zou worden met een hoge garagerekening? Is de ANWB-administratie gehouden om op een correcte wijze mee te werken aan opzegging door haar leden? </vraag>
      <vraag nummer="4">Waarom is de ANWB vrijgesteld van de Wet Toezicht Verzekeringsbedrijf? </vraag>
      <vraag nummer="5">Heeft u vorig jaar een vervolg gegeven aan de quick scan, of op enigerlei wijze toezicht gehouden op deze markt? </vraag>
      <vraag nummer="6">Acht u de bepaling dat leden van de ANWB (die 93 procent van de particuliere markt in handen heeft) slechts één keer per jaar kunnen overstappen naar een andere aanbieder in overeenstemming met de uitgangspunten van vrije en eerlijke concurrentie? </vraag>
      <vraag nummer="7">Heeft u nader onderzoek verricht naar de in de quick scan geconstateerde «koppelverkoop» van het ANWB-lidmaatschap en het wegenwacht-lidmaatschap, waardoor consumenten indien zij dat willen beiden tegelijkertijd dienen op te zeggen, hetgeen in de quick scan «tamelijk ongebruikelijk» wordt genoemd? </vraag>
      <vraag nummer="8">Heeft u gereageerd op de berichten van enkele maanden geleden over het niet informeren door de ANWB van klanten die een zgn. «dubbeldekking» hebben? Zo ja, waar heeft dit toe geleid? Zo neen, waarom niet? </vraag>
      <vraag nummer="9">Is er naar uw oordeel, gezien de dominante marktpositie van de ANWB en gezien de prijsontwikkeling en de aangeboden produkten, in de pechhulpverleningsmarkt voldoende marktwerking? Hoe is in dit licht uw oordeel over de tendens tot verticale integratie in deze markt, waarbij bergingsbedrijven worden opgekocht door de ANWB? </vraag>
      <vraag nummer="10">Bent u bereid om deze aspecten op korte termijn aan een snel onderzoek te onderwerpen en in dit licht de ANWB te verzoeken om de opzegdatum van 15 november in ieder geval voor dit jaar los te laten, om zodoende de marktwerking te bevorderen en het maken van een op juiste informatie gebaseerde keuze door consumenten te bevorderen? Zo neen, waarom niet? </vraag>
      <noten afkomstig="vraag">
         <noot nummer="1">Radio 1-journaal en Persbericht Route Mobiel, 12oktober 2005</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ik heb kennisgenomen van de berichtgeving in de media dat Route Mobiel bij de voorzieningenrechter in kort geding een procedure heeft aangespannen tegen de ANWB, waarbij Route Mobiel – kort gezegd – heeft geëist dat de ANWB stopt met het verspreiden van onjuiste berichten over de concurrent, de ANWB berichtgeving in media rectificeert en ANWB een voorschot op de schadevergoeding aan Route Mobiel betaalt. Inmiddels heb ik tevens kennis genomen van het vonnis van de rechter in deze zaak van 24 oktober 2005. De rechter heeft daarbij de vorderingen van Route Mobiel afgewezen en Route Mobiel veroordeeld in de kosten van het geding. De rechter heeft daarbij onder meer overwogen dat de ANWB terecht heeft aangevoerd dat uitspraken van ANWB-medewerkers over Route Mobiel moeten worden bezien tegen de achtergrond van de (aanvallende) reclamecampagnes van Route Mobiel, die kort gezegd de strekking hebben dat de ANWB duurder en trager is dan Route Mobiel. Volgens de rechter is door de ANWB terecht aangevoerd dat wie kaatst de bal kan verwachten. Op grond van dit vonnis neem ik op dit moment aan dat de ANWB geen onjuiste voorstelling van zaken geeft over de merites van de pechhulpverlening door Route Mobiel. Er zijn mij geen feiten of omstandigheden bekend op grond waarvan ik (thans) tot een ander oordeel zou komen. Wat betreft de door ANWB/Wegenwacht gehanteerde voorwaarde dat klanten ieder jaar tot uiterlijk 15 november hun ANWB/Wegenwacht lidmaatschap kunnen opzeggen, verwijs ik naar de brieven van de minister dan wel staatssecretaris van Economische Zaken aan uw Kamer van 9 november 2004 (NDS-EZ04000662), van 16 november 2004 (NDS-EZ04000661), van 22 december 2004 (NDS-EZ04000818), de recente brief van de ministers van Financiën, van Economische Zaken en van Verkeer en Waterstaat aan uw Kamer inzake de antwoorden op de kamervragen van de leden Crone (PvdA) en Hofstra (VVD) over het level playing field in de pechhulpverleningsmarkt (Aanhangsel Handelingen nr. 271, vergaderjaar 2005–2006), alsmede de eveneens recente brief van de minister en staatsecretaris van Economische Zaken aangaande de antwoorden op de eerste 10 schriftelijke vragen over de EZ-begroting (Kamerstuk 30 300 XIII, nr. 15). </antwoord>
      <antwoord nummer="3">Zoals beschreven in de «quick scan» van de pechhulpverleningsmarkt die is meegestuurd met de antwoorden op vragen gesteld door het lid Bakker (Aanhangsel Handelingen nr. 351, vergaderjaar 2004–2005), ligt het eigendom van het netwerk van praatpalen in Nederland bij Verkeer &amp; Waterstaat. Het beheer en het aannemen van meldingen is door middel van een contract uitbesteed aan de ANWB. In dit contract is opgenomen dat alle meldingen van weggebruikers door de ANWB worden doorgegeven aan de door de weggebruiker gevraagde pechhulpdienst. Het praatpalennetwerk is dus niet een exclusief aan de ANWB gebonden service. Wat betreft de vraag of de ANWB haar (voormalige) leden systematisch onjuiste informatie via haar winkels en callcenters verstrekt, merk ik op dat de rechter in bovengenoemd vonnis heeft geoordeeld dat het daartoe door Route Mobiel aangevoerde niet tot die conclusie kan leiden. Er zijn mij geen feiten of omstandigheden bekend op grond waarvan ik (thans) tot een andere conclusie zou komen. De ANWB-administratie is gehouden om op een correcte wijze mee te werken aan opzegging door haar leden. Ik heb geen aanwijzingen te vermoeden dat hiervan geen sprake zou zijn. </antwoord>
      <antwoord nummer="4" voetnoot="1">Op grond van artikel 2, derde lid, van de Eerste richtlijn schadeverzekering <voetnoot nummer="1"/>is die richtlijn onder voorwaarden niet van toepassing op hulpverleningsactiviteiten van (auto)mobielclubs. Dit artikel is in artikel 13, eerste lid, onderdeel f, van de Wet toezicht verzekeringsbedrijf 1993 geïmplementeerd. Indien automobielclubs aan de in dit artikel genoemde voorwaarden voldoen, worden zij niet aangemerkt als een schadeverzekeraar. Een van de voorwaarden is dat het moet gaan om technische hulp ter plaatse, waarvoor de verlener van de dekking in de regel eigen personeel en uitrusting gebruikt. De ANWB voldoet aan deze voorwaarde. Route Mobiel niet, aangezien zij geen eigen personeel en uitrusting gebruikt. Route Mobiel wordt dus terecht, anders dan de ANWB, op grond van de Wtv 1993 als schadeverzekeraar aangemerkt. Dit antwoord komt overeen met het antwoord op vraag 2zoals verwoord in de recente brief van de ministers van Financiën, van Economische Zaken en van Verkeer en Waterstaat aan uw Kamer inzake de antwoorden op de kamervragen van de leden Crone (PvdA) en Hofstra (VVD) over het level playing field in de pechhulpverleningsmarkt (kenmerk: FM 2005–02478 U). </antwoord>
      <antwoord nummer="5">De genoemde «quick scan» is onder meer gestuurd aan de NMa met de vraag om hierop een reactie te geven (brief aan de NMa van 8 november 2004, kenmerk: EP/MW/4070691). De NMa in haar reactie geconcludeerd dat de beëindigingsvoorwaarden van die lidmaatschappen, in beginsel geen strijd opleveren met het mededingingsrecht. De NMa gaf tevens aan dat zij dan ook geen aanleiding ziet een diepgaand onderzoek te starten naar het gelijklopende verenigingsjaar dan wel de contractstermijn van het ANWB-Wegenwachtlidmaatschap (zie de genoemde brief aan uw Kamer van 16 november 2004, alsmede de brief van de NMa aan de staatssecretaris van Economische Zaken van 11 november 2004, kenmerk: 4072219.b114). De NMa heeft in bovengenoemde reactie daarnaast aangegeven dat indien het als gevolg van het gelijklopende verenigingsjaar voor een onderneming lastig is om toe te treden tot de markt voor pechhulpverlening, er sprake kan zijn van een misbruik van een economische machtspositie (artikel 24 Mededingingswet). De NMa constateert vervolgens echter dat Route Mobiel klanten werft en hierbij juist gebruik kan maken van de voorwaarden op het punt van gelijktijdige beëindiging van het ANWB/ Wegenwachtlidmaatschap. Volgens de NMa biedt de gelijke uiterste opzegdatum (van 15 november) de mogelijkheid om gedurende een bepaalde relatief korte periode de mogelijkheid om gericht veel klanten te werven, die vervolgens snel kunnen overstappen. Mede gezien deze constatering concludeerde de NMa dat zij geen aanleiding ziet dienaangaande een diepgaand onderzoek te starten. Om dezelfde reden en het ontbreken van feiten en omstandigheden die het tegendeel doen vermoeden, heb ik nader onderzoek of toezicht niet nodig geacht. Voor het onderwerp van deze vraag verwijs ik tevens naar de antwoorden op de vragen 2en 3 opgenomen in de recente brief van de minister en staatsecretaris van Economische Zaken over de EZ-begroting (Kamerstuk 30 300 XIII, nr. 15). </antwoord>
      <antwoord nummer="6">De vrije concurrentie in pechhulpverleningsmarkt wordt niet beperkt doordat klanten van de ANWB slechts één keer per jaar kunnen overstappen naar een andere aanbieder. De contractsvrijheid brengt mee dat het aan de ANWB is om te beslissen over de opzegvoorwaarden voor haar leden van het abonnement en om een vast moment van ingang van de nieuwe looptijd (per 1 januari) te hanteren. De Nederlandse Mededingingsautoriteit (NMa) heeft eerder geconstateerd dat de beëindigingsvoorwaarden en een contractsduur van een jaar van het Wegenwachtlidmaatschap in het algemeen niet als mededingingsbeperkend of als misbruik is aan te merken. Ook zijn mij geen feiten en omstandigheden bekend op grond waarvan de betreffende bepalingen zouden kwalificeren als een onredelijk bezwarend beding in de zin van artikel 6:233 BW. Overigens betwijfel ik of uw aanname dat 93% van de particuliere markt in handen is van de ANWB juist is. Zoals beschreven in de «quick scan» van de pechhulpverleningsmarkt die is meegestuurd met de antwoorden op vragen gesteld door het lid Bakker (Aanhangsel Handelingen nr. 351, vergaderjaar 2004–2005), kan deze markt in drie delen worden onderscheiden: (i) de pechhulpverlening aan nieuwe lease-auto’s met pechhulpdekking; (ii) nieuwe auto’s voor particulieren met een zogenaamde mobiliteitsgarantie; en (iii) overige particuliere auto’s. Op deze laatste deelmarkt, waar de ANWB weliswaar een sterkte marktpositie heeft, zijn daarnaast Route Mobiel andere verzekeraars actief die dekking voor pechhulp als onderdeel van een autoverzekering aanbieden. Daarnaast verwijs ik naar de brieven van de minister dan wel staatssecretaris van Economische Zaken aan uw Kamer van 9 november 2004 (NDS-EZ04000662), van 16 november 2004 (NDS-EZ04000661), van 22 december 2004 (NDS-EZ04000818), alsmede de recente brief van de ministers van Financiën, van Economische Zaken en van Verkeer en Waterstaat aan uw Kamer inzake de antwoorden op de kamervragen van de leden Crone (PvdA) en Hofstra (VVD) over het level playing field in de pechhulpverleningsmarkt (Aanhangsel Handelingen nr. 271, vergaderjaar 2005–2006). Deze vraag komt grotendeels overeen met vraag 1 van de schriftelijke vragen over de EZ-begroting opgenomen in de recente brief van de minister en staatsecretaris van Economische Zaken over de EZ-begroting (Kamerstuk 30 300 XIII, nr. 15). Het antwoord is dan ook zo goed als gelijkluidend. </antwoord>
      <antwoord nummer="7">Deze vraag komt overeen met het eerste gedeelte van vraag 2van de schriftelijke vragen over de EZ-begroting opgenomen in de recente brief van de minister en staatsecretaris van Economische Zaken over de EZ-begroting (Kamerstuk 30 300 XIII, nr. 15). Het relevante gedeelte van het antwoord is hierboven opgenomen bij het antwoord op vraag 5. </antwoord>
      <antwoord nummer="8">Nee. Het feit dat een onzeker voorval is verzekerd door meerdere verzekeringspolissen, kan bij alle verzekeringen voorkomen. Ook bij pechhulp komt dubbeldekking voor. Er zijn Wegenwachtleden die bijvoorbeeld ook via hun automerk of leasemaatschappij recht op pechhulp hebben. Dat zal ook bij klanten van Route Mobiel het geval kunnen zijn. Een verzekeraar (als ook de ANWB) is er veelal niet mee bekend (en hoeft daar ook niet bekend mee te zijn) of haar klanten/leden voor eenzelfde risico dubbel verzekerd zijn. Het voorkomen van dubbele dekking is in beginsel de verantwoordelijkheid van de afnemer van het verzekeringsproduct. De ANWB heeft haar leden via het lidmaatschapsblad overigens geïnformeerd over eventuele «dubbeldekking» (Kampioen van oktober 2005, p. 41). Dit antwoord komt deels overeen met het antwoord op vraag 4 van de schriftelijke vragen over de EZ-begroting opgenomen in de recente brief van de minister en staatssecretaris van Economische Zaken over de EZ-begroting (Kamerstuk 30 300 XIII, nr. 15). </antwoord>
      <antwoord nummer="9">Er zijn mij geen feiten en omstandigheden bekend om te concluderen dat er op de pechhulpverleningsmarkt geen sprake zou zijn van voldoende marktwerking. Voor een toelichting verwijs ik naar de hierboven bij vraag 2genoemde brieven van de minister dan wel staatssecretaris van Economische Zaken van 9 november 2004, van 16 november 2004, van 22 december 2004, alsmede de genoemde recente brief van de ministers van Financiën, van Economische Zaken en van Verkeer en Waterstaat aan uw Kamer. Het eerste gedeelte van deze vraag komt overeen met vraag 5 van de schriftelijke vragen over de EZ-begroting opgenomen in de recente brief van de minister en staatssecretaris van Economische Zaken over de EZ-begroting (Kamerstuk 30 300 XIII, nr. 15). Het antwoord is dan ook gelijkluidend. Wat betreft de verticale integratie merk ik op dat de ANWB via haar dochteronderneming Logicx Mobiliteit BV (Logicx) tot op heden ca. 7 bergingsbedrijven heeft gekocht. Logicx regelt en organiseert voor autoleasebedrijven, alarmdiensten en de ANWB transport en vervangeend vervoer voor auto’s bij pech- en ongevallen in binnen- en buitenland. De bedoeling van ANWB is een netwerk van ca. 12 bergingbedrijven te integreren in de bedrijfsvoering. In totaal zijn er ca. 170 bergingsbedrijven actief in Nederland. De gekochte bedrijven werken niet exclusief voor klanten van Logicx of ANWB. Zij blijven hun diensten aanbieden aan hun bestaande klantenkring en worden niet beperkt in mogelijke uitbreiding daarvan. Voor een groot deel van haar bergingsactiviteiten blijft ANWB gebruik maken van externe bergingsbedrijven. Het staat concurrenten van ANWB vrij desgewenst eenzelfde strategie te volgen. Er zijn mij geen feiten en omstandigheden bekend op grond waarvan ik tot het oordeel zou komen deze ontwikkeling zou leiden tot onvoldoende marktwerking in de pechhulpverleningsmarkt. </antwoord>
      <antwoord nummer="10">Nee, ik zie geen aanleiding voor een nader onderzoek naar deze aspecten. Ook zal ik de ANWB niet (weer) verzoeken om de datum van 15 november los te laten. De redenen daarvoor zijn onder andere opgenomen in de genoemde recente brief van de ministers van Financiën, van Economische Zaken en van Verkeer en Waterstaat aan de Tweede Kamer inzake de antwoorden op de kamervragen van de leden Crone (PvdA) en Hofstra (VVD) over het level playing field in de pechhulpverleningsmarkt. (Aanhangsel Handelingen nr. 271, vergaderjaar 2005–2006). Ik verwijs tevens naar de antwoorden op de vergelijkbare vragen 9 en 10 van de schriftelijke vragen over de EZ-begroting opgenomen in de recente brief van de minister en staatssecretaris van Economische Zaken over de EZ-begroting (Kamerstuk 30 300 XIII, nr. 15). </antwoord>
      <noten afkomstig="antwoord">
         <noot nummer="1">Eerste richtlijn van de Raad van 24 juli 1973 tot coördinatie van de wettelijke en bestuursrechtelijke bepalingen betreffende de toegang tot het directe verzekeringsbedrijf, met uitzondering van de levensverzekeringsbranche, en de uitoefening daarvan (73/239/EEG) (PB L 228 van 16.8.1973, blz. 3)</noot>
      </noten>
   </antwoorden>
</kvr>
