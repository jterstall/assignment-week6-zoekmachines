<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Roethof (D66) en Van Zuijlen (PvdA) over het aanbieden van een adres voor elektronische post en toegang tot Internet. (Ingezonden 20 maart 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4686
</item>
         <item attribuut="Inhoud">Betreft het voornemen van PTT Telecom om al haar telefoonabonnees een elektronisch postadres aan te bieden.</item>
         <item attribuut="Rubriek">Communicatie, media en informatievoorziening (Netwerken)</item>
         <item attribuut="Trefwoorden">Computernetwerken</item>
         <item attribuut="Vindplaats">Kamervragen met antwoord 1996-1997, nr. 995, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Roethof</persoon>
            <persoon partij="PvdA">Van Zuijlen</persoon>
         </item>
         <item attribuut="Datum_reaktie">1997-04-04</item>
         <item attribuut="Datum_indiening">1997-03-20</item>
         <item attribuut="Document-id">KVR4686</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2035" allpagenumbers="2035 2036" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="995" onderwerp="" indiendatum="1997-03-20">
         <vrager partij="D66" oorsprong="parlement">Roethof</vrager>
         <vrager partij="PvdA" oorsprong="parlement">Van Zuijlen</vrager>
         <vraagt-aan/>
      </vraagdata>
      <antwoorddata antwoorddatum="1997-04-4">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het voornemen van PTT Telecom om zijn acht miljoen klanten vanaf september gratis een adres voor elektronische post aan te bieden en toegang tot het Internet te vergemakkelijken? <voetnoot nummer="1"/>
      </vraag>
      <vraag nummer="2">Enerzijds is het voornemen te karakteriseren als een doorbraak in het ontstaan van de elektronische snelweg en dus verheugend nieuws, maar aan de andere kant zou het tot oneerlijke concurrentie op de markt voor Internet-providers kunnen leiden, hoe beoordeelt het kabinet dit voornemen van PTT Telecom? </vraag>
      <vraag nummer="3">Financiert PTT Telecom deze activiteiten met winsten uit de concessie? Is er sprake van kruissubsidiëring? </vraag>
      <vraag nummer="4">Is dit voornemen van PTT Telecom, nu de onafhankelijke post en telecommunicatie-autoriteit nog niet is opgericht, voorgelegd aan de Tijdelijke Advies Commissie Telecom (TACT)? </vraag>
      <vraag nummer="5">Zo ja, hoe luidt het advies van dit college? Zo neen, bent u van plan het voornemen alsnog aan de TACT voor te leggen? </vraag>
      <vraag nummer="6" voetnoot="2">Hebt u kennis genomen van protesten uit de wereld van de Internet-providers? En ziet zij enige grond voor deze klachten? <voetnoot nummer="2"/>
      </vraag>
      <vraag nummer="7">Beschouwt u het aanbieden van Internet als een kernactiviteit voor PTT Telecom? </vraag>
      <noten afkomstig="vraag">
         <noot nummer="1" datum="1997-03-19" bron="NRC Handelsblad, 18 maart 1997. De Volkskrant">NRC Handelsblad, 18 maart 1997. De Volkskrant, 19 maart 1997</noot>
         <noot nummer="1" datum="1997-03-19" bron="De Volkskrant">De Volkskrant, 19 maart 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. Overigens begrijp ik uit de van PTT Telecom verkregen informatie, dat het aanbod van een gratis elektronisch postadres slechts geldt voor de eerste zes maanden. Daarna zal een vergoeding in rekening worden gebracht. </antwoord>
      <antwoord nummer="2">Op zich juich ik het beschreven initiatief van PTT Telecom toe. PTT Telecom geeft hiermee immers een impuls aan technologische vernieuwing, en van laagdrempelige toegang voor burgers. In hoeverre er bij dit initiatief sprake is van oneerlijke concurrentie, kan op dit moment niet goed worden overzien. Het gaat in deze kwestie zowel om specifieke bepalingen uit de telecommunicatieregelgeving als om aspecten van algemene mededinging. Dit laatste is de bevoegdheid van de minister van Economische Zaken. Daarom wordt in dit soort zaken nauw samengewerkt met dat Ministerie. In dat verband zijn – na onderling overleg – door beide Ministeries nadere vragen gesteld aan PTT Telecom. Ik beperk me nu verder tot de specifieke telecommunicatie-aspecten. Uit het antwoord van PTT Telecom op mijn vragen blijkt dat twee zaken nu van belang zijn: A) het aanbieden door PTT Telecom van een elektronisch postadres aan al haar telefoonabonnees; B) een proefneming door PTT Telecom met het vergroten van transmissie-capaciteit in aansluit- en transmissienet, onder andere door toepassing van ADSL-techniek. (Asymmetric digital subscriber line). Mede op basis van deze voorzieningen, gaat PTT Telecom Internetdiensten verzorgen. Belangrijke bepalingen waaraan PTT Telecom moet voldoen, zijn: de verplichting tot financiële scheiding van concessie- en niet-concessiediensten en het beginsel van non-discriminatie. Dit laatste houdt in, dat als PTT Telecom bij het aanbieden van niet-concessiediensten gebruik maakt van (bijzondere) voorzieningen in het (telefoon)net, PTT Telecom deze voorzieningen ook moet aanbieden aan andere aanbieders van telecommunicatiediensten, en wel tegen dezelfde voorwaarden en tarieven als die, welke voor PTT Telecom gelden. Ten aanzien van elektronische post Ik heb van PTT Telecom begrepen, dat PTT Telecom voor de elektronische post gebruik maakt van standaard concessievoorzieningen. De voorwaarden en tarieven die hiervoor gelden zijn gepubliceerd; een ieder kan van deze voorzieningen gebruik maken. Ook waar het de koppeling tussen telefoonnummer en elektronisch postadres betreft, mag slechts gebruik gemaakt worden van abonneebestanden die voor een ieder voor dergelijke doeleinden ter beschikking staan. PTT Telecom heeft bevestigd dat dit inderdaad het geval is. Ook heeft PTT Telecom verzekerd dat de regels voor financiële scheiding van concessiediensten en overige diensten (waartoe elektronische post behoort) strikt worden nageleefd. In de voorziene nieuwe Telecommunicatiewet moet de interoperabiliteit tussen openbare netwerken en openbare diensten zijn verzekerd. In het bijzonder in dit verband moeten elektronische post abonnees van PTT Telecom kunnen communiceren met abonnees van andere aanbieders van e-mail-diensten. PTT Telecom heeft mij bevestigd dat dat in de nabije toekomst het geval zal zijn. Ten aanzien van de ADSL-proef Van belang is hier vooral dat de geconcessioneerde telecommunicatie-infrastructuur ook voor anderen beschikbaar moet zijn en blijven. Concreet betekent dit dat nieuwe voorzieningen zoals ADSL ook voor concurrerende dienstaanbieders beschikbaar moeten zijn. Ik zal mij door PTT Telecom op de hoogte laten brengen hoe de proefneming precies verloopt, en wat de plannen zijn voor de langere termijn. Ik vind bovendien dat ook in de proeffase geïnteresseerde worden. Ik zal dit ook aan PTT Telecom melden. </antwoord>
      <antwoord nummer="3">In het algemeen hebben PTT Telecom (maar ook andere bedrijven) verschillende mogelijkheden om nieuwe activiteiten te financieren. Mijn uitgangspunt daarbij is dat nieuwe ontwikkelingen gestimuleerd moeten worden en dat dat vooral kan gebeuren door bevordering van de daadwerkelijke mededinging. De wijze van financiering moet dus niet verstorend werken op die daadwerkelijke mededinging. Onder bepaalde voorwaarden mag PTT Telecom niet-concessie activiteiten financieren met winsten uit de concessie. In principe bestaan er twee manieren van financieren, namelijk via vreemd vermogen (leningen) dan wel via eigen vermogen (aandelenkapitaal). In het eerste geval moet de lening aan de niet-concessiefunctie onder marktconforme voorwaarden verstrekt worden. In het tweede geval is de belangrijkste eis dat het aannemelijk is dat – op langere termijn – een redelijk rendement zal worden behaald. Dan namelijk zal ook een externe financier bereid zijn zulke activiteiten te financieren. De vereiste «at arm’s length» verhouding tussen concessie en niet-concessie is dan gewaarborgd. In het algemeen wordt over de uitvoering van de concessie alsmede de relatie tussen concessie en niet-concessie-activiteiten gerapporteerd in de jaarlijkse concessierapportage waar de toerekening van kosten en opbrengsten onderdeel van uitmaakt en waarover een externe accountant een verklaring geeft. Ik beschik op dit moment nog niet over voldoende informatie om te kunnen beoordelen of een eventuele financiering in strijd zou kunnen komen met de hierboven geformuleerde eisen. Ik kan u daar nu dan ook nog geen antwoord op geven. Wel zie ik een relatie met de concessierapportages van KPN van de laatste jaren, waarin trendmatig verlies op de niet-concessie activiteiten blijkt. Ik ben voornemens daarom, in samenwerking met het Ministerie van Economische Zaken onderzoek in te stellen naar het bestaan van kruissubsidie. Ik zal daarbij ook de laatste financiële gegevens van PTT Telecom (concessierapportage en jaarcijfers over 1996) betrekken. Daarnaast zal ik bezien of nieuwe marktomstandigheden het noodzakelijk maken om het begrippenkader, dat aan het toezicht op het verbod van kruissubsidie ten grondslag ligt, nader te preciseren. Bij dit onderzoek en de daaruit te trekken conclusies zal ik de situatie in de sector als geheel in beschouwing nemen. </antwoord>
      <antwoord nummer="4 en 5" voetnoot="1">Nee, daar is nu geen aanleiding toe. Wel zal ik de TACT betrekken bij de beslissing om al dan niet onderzoek in te stellen naar het bestaan van kruissubsidie. Als dat onderzoek wordt ingesteld, zal ik de TACT ook advies vragen over mijn conclusies naar aanleiding daarvan. Overigens zullen met de inwerkingtreding van de Wet OPTA <voetnoot nummer="1"/>, mijn toezichtsbevoegdheden in deze kwestie overgaan naar OPTA. </antwoord>
      <antwoord nummer="6">Via de media heb ik vernomen dat er commotie onder Internetproviders is ontstaan over de plannen van PTT Telecom, en dat sommige providers overwegen een klacht in te dienen. Echter, tot op heden hebben noch ik, noch mijn ambtgenoot van Economische Zaken schriftelijke klachten over de huidige handelwijze van PTT Telecom ontvangen. Over de gegrondheid van klachten kan ik me derhalve niet uitspreken. </antwoord>
      <antwoord nummer="7">Voor mij is in eerste instantie van belang, of PTT Telecom zich beweegt binnen de voor haar geldende regelgevende kaders. Zoals gezegd, betreft de regelgeving vooral de concessie-activiteiten en de relatie tussen concessie en niet-concessie. Met de voortschrijdende liberalisatie neemt voor PTT Telecom de ruimte om concurrerende markten te betreden toe. De beslissing welke activiteiten daarbij als kernactiviteit moeten worden aangemerkt, laat ik graag aan de onderneming zelf over. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 128">Kamerstuk 25 128</noot>
      </noten>
   </antwoorden>
</kvr>
