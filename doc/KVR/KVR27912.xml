<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom en Vermeij (beiden PvdA) aan de staatssecretaris van Verkeer en Waterstaat over baggerspeciedepot Ingensche Waarden. (Ingezonden 29 maart 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27912
</item>
         <item attribuut="Inhoud">Vragen over de recente ontwikkelingen rond het geplande baggerspeciedepot Ingensche Waarden (Gelderland/Nederbetuwe), waar Ingensche Waarden BV dreigt met planschadeclaims tegen de gemeente Buren, hoewel het bedrijf nog niet in het bezit is van onherroepelijke vergunningen. Indieners vragen of de staatssecretaris van VW de conclusie deelt uit het rapport 'Marktonderzoek baggerspecie Gelderland en Oost-Utrecht', dat het aanbod van baggerspecie catergorie 3 en 4 zo klein is (wordt) dat er genoeg ruimte is in overige depots. Indieners herinneren aan de antwoorden van de toenmalige staatssecretaris van VW op vragen van Kamerlid Krähe (PvdA), waarbij verwacht werd dat ten gevolge van het Besluit Bodemkwaliteit de behoefte aan extra depotcapaciteit minder groot wordt.</item>
         <item attribuut="Rubriek">Milieu (Bodemverontreiniging) Milieu (Overig) Milieu (Waterverontreiniging)</item>
         <item attribuut="Trefwoorden">Milieuvergunningen Slib Waterverontreiniging</item>
         <item attribuut="Vindplaats">Kamervragen met antwoord 2006-2007, nr. 1348, Tweede Kamer</item>
         <item attribuut="Vraagnr_bij_indiening">2060710890</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="PvdA">Vermeij</persoon>
         </item>
         <item attribuut="Datum_reaktie">2007-04-23</item>
         <item attribuut="Datum_indiening">2007-03-29</item>
         <item attribuut="Document-id">KVR27912</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2863" allpagenumbers="2863 2864" vetnummer="2060710890" code="0607tkkvr1348" lopendefooter="Tweede Kamer, vergaderjaar 2006–2007, Aanhangsel" filenaam="KVR27912" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1348" onderwerp="" indiendatum="2007-03-29">
         <vrager partij="PvdA" oorsprong="parlement">Samsom</vrager>
         <vrager partij="PvdA" oorsprong="parlement">Vermeij</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-04-23">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de recente ontwikkelingen rond het geplande baggerspeciedepot Ingensche Waarden, waar Ingensche Waarden BV met planschadeclaims tegen de gemeente Buren dreigt, hoewel het bedrijf nog niet in het bezit is van onherroepelijke vergunningen op grond van de Wet Milieubeheer en ook de planstudies zoals voorgenomen in de PKB Ruimte voor de Rivier nog niet zijn afgerond? </vraag>
      <vraag nummer="2" voetnoot="1">Deelt u de conclusies van het rapport «Marktonderzoek baggerspecie Gelderland en Oost-Utrecht» <voetnoot nummer="1"/>, waarin wordt gesteld dat het aanbod van baggerspecie categorie 3 en 4 zo klein is/wordt dat er genoeg ruimte is in de overige depots? </vraag>
      <vraag nummer="3">Herinnert u zich het verweerschrift van het ministerie van Verkeer en Waterstaat op bezwaren tegen de verleende vergunning voor voornoemde baggerspeciedepot op grond van de Wet Verontreiniging Oppervlaktewateren (WVO), waarin u stelde dat pas na de planstudiefase concrete inrichtingsvoorstellen gedaan kunnen worden? </vraag>
      <vraag nummer="4" voetnoot="2">Herinnert u zich de antwoorden <voetnoot nummer="2"/>van uw voorganger op schriftelijke vragen, waarin werd gesteld dat tengevolge van het besluit Bodemkwaliteit «het de verwachting is dat de behoefte aan extra depotcapaciteit minder groot wordt»? </vraag>
      <vraag nummer="5" voetnoot="3">Is het te verwachten dat daarbovenop het nieuwe kabinet – in het kader van de duurzame pijler in het regeerakkoord – weer initiatieven opstart voor het verwerken van baggerspecie, die onder het vorig kabinet zijn stopgezet? <voetnoot nummer="3"/>Zo ja, welke invloed heeft dit op het aanbod van baggerspecie, in het bijzonder van categorie 3 en 4? </vraag>
      <vraag nummer="6">Deelt u de mening dat het verstandig is om – gezien de vragen bij het aanbod van baggerspecie én de nog te ondernemen planstudies – dwars tegen het draagvlak in de omgeving in, door te zetten met de aanleg van een baggerspeciedepot voor vervuilde grond tot en met categorie 4? Zo neen, bent u bereid om met een beroep op onder andere de procedures voor de PKB de provincie Gelderland te laten weten dat inrichting van een baggerspeciedepot voor categorie 3 en 4 slib nog niet aan de orde is, totdat meer duidelijk is over het aanbod van baggerspecie? Bent u bereid de provincie Gelderland te wijzen op de wenselijkheid de vergunning op dit punt aan te passen? Bent u tevens bereid een bemiddelende rol te spelen in het planschade conflict tussen de gemeente, de provincie en de Ingensche Waarden BV? </vraag>
      <noten afkomstig="vraag">
         <noot nummer="1" datum="2006-12-20" bron="Marktonderzoek baggerspecie Gelderland en Oost-Utrecht, Grontmij Nederland bv">Marktonderzoek baggerspecie Gelderland en Oost-Utrecht, Grontmij Nederland bv, 20 december 2006</noot>
         <noot nummer="2" documenttype="Kamervragen" documentnummer="568" documentjaargang="2006-2007">Aanhangsel Handelingen, nr. 568, vergaderjaar 2006–2007.</noot>
         <noot nummer="3" documenttype="Kamerstuk" kamerstuk-id="26 401" documentnummer="40">Kamerstuk 26 401, nr. 40</noot>
      </noten>
   </vragen>
   <antwoorden aantal="6">
      <antwoord nummer="1">Ja. Naar aanleiding van een schadeclaim van Zandwinbedrijf Ingensche waarden BV heeft gemeente Buren medewerking toegezegd aan een bestemmingsplanwijziging die realisatie van het depot mogelijk maakt. Vervolgens heeft Zandwinbedrijf Ingensche waarden BV haar schadeclaim opgeschort. </antwoord>
      <antwoord nummer="2">In beginsel wordt toepassen en verwerken van baggerspecie in de eigen regio nagestreefd. Baggerdepots worden zo aangelegd dat er – ook bij klasse 3 en 4 baggerspecie – geen sprake meer is van onaanvaardbare risico’s voor onder meer het grondwater. Het rapport heeft betrekking op baggerspecie die niet afkomstig is uit rijkswateren. In het rapport is dan ook geen rekening gehouden met het programma Ruimte voor de Rivieren waar ook baggerspecie vrijkomt. In het rapport wordt geconcludeerd dat de hoeveelheid baggerspecie in klasse 3 en 4 lager is dan op basis van eerder prognoses verwacht kon worden. Over beschikbaarheid van depotcapaciteit wordt in het rapport geen conclusie getrokken. </antwoord>
      <antwoord nummer="3">Ja. In de planstudiefase van het project Ruimte voor de Rivier worden de PKB maatregelen vertaald naar concrete inrichtingsvoorstellen. In de PKB Ruimte voor de Ruimte is aangegeven dat voor de berging van verontreinigde en niet-verontreinigde specie die vrijkomt bij de uitvoering van het project Ruimte voor de Rivier zowel bestaande als nieuw in te richten depots nodig zijn. Of er in het depot Ingensche Waarden uiteindelijk ook PKB-specie zal worden geborgen is op dit moment nog niet te zeggen. Dit is afhankelijk van de uitkomst van de planstudies en de daarbij behorende grondbalans. Het initiatief voor dit depot komt overigens vanuit de markt. </antwoord>
      <antwoord nummer="4">Ja. Het voorgenomen besluit Bodemkwaliteit biedt in de toekomst naar verwachting meer mogelijkheden voor hergebruik van baggerspecie. Hierdoor is de verwachting dat met de inwerkingtreding van het Besluit Bodemkwaliteit de behoefte aan extra depotcapaciteit minder groot wordt. </antwoord>
      <antwoord nummer="5">Nee. Uit evaluatie van eerdere onderzoeks- en stimuleringsprogramma’s blijkt dat uitvoering van de gemaakte afspraken over efficiënt gebruik van baggerdepots de beste aanpak is, gezien de hoge kosten rond grootschalige verwerking en het teleurstellende aantal initiatieven uit de markt. Nieuwe initiatieven ter bevordering van verwerken van baggerspecie liggen dan ook niet voor de hand. </antwoord>
      <antwoord nummer="6">Met het programma Ruimte voor de Rivier wordt beoogd een duurzaam, veilig riviersysteem met ruimtelijke kwaliteit te ontwikkelen. Voor het realiseren van het programma is tijdige beschikbaarheid van voldoende depotcapaciteit wezenlijk. Beide Kamers hebben ingestemd met PKB deel 3. In deze PKB is de Ingensche Waarden als mogelijk locatie voor een depot opgenomen. Het bestemmen van baggerspecie in een depot is milieutechnisch verantwoord, zie ook het antwoord op vraag 2. De gemeente Buren is verantwoordelijk voor de bestemmingsplanwijziging en kan in dat kader eisen stellen waardoor de ruimtelijke inpassing van het depot in de omgeving kan worden gewaarborgd. De provincie is bevoegd gezag voor wat betreft de wet Milieubeheer en heeft in dat kader bij de vergunningverlening de bezwaren gewogen. Op dit moment is over de door de provincie verleende Wm-vergunning een beroepsprocedure bij de Raad van State aanhangig. Bovenstaande feiten vormen voor mij geen aanleiding om in de genoemde lokale en regionale verantwoordelijkheden te treden. </antwoord>
      <noten afkomstig="antwoord"/>
   </antwoorden>
</kvr>
