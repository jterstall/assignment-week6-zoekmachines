<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Buitenlandse Zaken over het Iraakse raketprogramma en de Chinese steun aan Irak en Iran. (Ingezonden 2 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13397
</item>
         <item attribuut="Inhoud">Vragen over de groei van het Iraaks wapenarsenaal (nucleair, biologisch en chemisch) en het vermoeden over de Chineese steun bij de opbouw van het Iraakse defensie-apparaat.</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (Wapenbeheersing)</item>
         <item attribuut="Trefwoorden">Irak Wapenbeheersing Wapens</item>
         <item attribuut="Vindplaats">Kamervragen met antwoord 2000-2001, nr. 941, Tweede Kamer</item>
         <item attribuut="Vraagnr_bij_indiening">2000107410</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2001-03-27</item>
         <item attribuut="Datum_indiening">2001-03-02</item>
         <item attribuut="Document-id">KVR13397</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1957" allpagenumbers="1957 1958" vetnummer="2000107410" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13397" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="941" onderwerp="" indiendatum="2001-03-2">
         <vrager partij="VVD" oorsprong="parlement">Wilders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-03-27">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich de vragen die ondergetekende tijdens het debat over het sanctiebesluit Irak heeft gesteld naar aanleiding van berichten van de Duitse inlichtingendienst over het bestaan van een fabriek in Al Mamoun waar men raketten kan maken? <voetnoot nummer="1"/>
      </vraag>
      <vraag nummer="2" voetnoot="2">Heeft u kennisgenomen van de recente (nieuwe) berichten dat volgens de Duitse inlichtingendienst Irak in drie jaar tijd in staat zou zijn buurlanden met kernwapens aan te vallen en in 2005 zelfs Europa zou kunnen treffen? <voetnoot nummer="2"/>Is dit bericht waar? Zo ja, welke conclusies verbindt de regering hieraan, zo neen, hoe ver is Irak naar inschatting van de regering wel met haar nucleaire programma? </vraag>
      <vraag nummer="3">Kunt u aangeven wat naar de haar thans ter beschikking staande informatie de Iraakse capaciteit is als het gaat om biologische en chemische wapens en overbrengingsmiddelen? </vraag>
      <vraag nummer="4" voetnoot="3">Heeft de Amerikaanse Minister van Buitenlandse Zaken onlangs gezegd dat de noodzaak Irak ten gevolge hiervan harder aan te pakken als het gaat om haar massavernietigingswapens- en raketprogramma alleen maar groter is geworden? <voetnoot nummer="3"/>Deelt u die mening? </vraag>
      <vraag nummer="5">Kunt u voorts ingaan op de te betreuren vermeende rol van China bij de opbouw van het Iraakse defensie-apparaat en de Chinese steun aan de Iraakse luchtverdediging? Zijn deze berichten waar? </vraag>
      <vraag nummer="6" voetnoot="4">Is het waar dat China op nucleair terrein samenwerkt met Iran, getuige het feit dat in het meest recente halfjaarlijkse CIA-rapport over de verspreiding van massavernietigingswapens voor het eerst géén melding wordt gemaakt van het feit dat China zich houdt aan de belofte uit 1997 om de nucleaire samenwerking met Iran op te schorten? Is dit bericht waar? <voetnoot nummer="4"/>
      </vraag>
      <vraag nummer="7">Indien de berichten uit de twee vorige vragen waar zijn, wat is dan uw oordeel over deze activiteiten van China? </vraag>
      <vraag nummer="8">Kunt u de Kamer informeren over de resultaten van de besprekingen tussen de Sectretaris-Generaal van de VN en Irak? </vraag>
      <noten afkomstig="vraag">
         <noot nummer="1" documenttype="Handelingen">Handelingen II, Vergaderjaar 1999–2000, nr. 96, blz. 6229.</noot>
         <noot nummer="2" datum="2001-02-25" bron="Algemeen Dagblad, 26 februari jl., Telegraaf, 26 februari jl., NRC webpagina">Algemeen Dagblad, 26 februari jl., Telegraaf, 26 februari jl., NRC webpagina, 25 februari 2001</noot>
         <noot nummer="3" datum="2001-02-25" bron="NRC webpagina">NRC webpagina, 25 februari 2001</noot>
         <noot nummer="4" datum="2001-02-24" bron="Volkskrant">Volkskrant, 24 februari 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Van de recente berichten over de Iraakse capaciteit inzake de verwerving van kernwapens en de ontwikkeling van ballistische raketten heb ik kennisgenomen. Wat betreft de Iraakse capaciteit op het gebied van kernwapens, chemische en biologische wapens houdt de Regering er op grond van de haar ter beschikking staande informatie rekening mee dat Irak tracht (wederom) een dergelijke capaciteit te verwerven. Of de in de door U aangehaalde berichten genoemde tijdspanne met betrekking tot ontwikkeling van een kernwapen realistisch is, is niet met zekerheid te zeggen. De voor de Golfoorlog voor de ontwikkeling van een kernwapen gebruikte infrastructuur is tijdens en na de Golfoorlog grotendeels ontmanteld. Het is echter niet uit te sluiten dat een residucapaciteit is overgebleven. Ook is niet uit te sluiten dat een deel van de aanwezige technisch-wetenschappelijke kennis nog in Irak aanwezig is. Deze laatste twee overwegingen gelden mutatis mutandis ook voor wat betreft chemische en biologische wapens. Voor wat betreft de ontwikkeling van een raketprogramma, moge ik U verwijzen naar het antwoord dat ik gaf op vragen van de leden Wilders en Weisglas inzake Irak, 18 juli 2000 (Aanhangsel Handelingen nr. 1610, vergaderjaar 1999–2000). De reeds ruim twee jaren durende afwezigheid van wapeninspecteurs heeft het risico vergroot dat Irak zich wederom is gaan toeleggen op de ontwikkeling van massavernietigingswapens en overbrengingsmiddelen. Alleen wapeninspecties ter plaatse kunnen deze zorgen wegnemen. De Nederlandse regering blijft zich derhalve op het standpunt stellen dat alles in het werk moet worden gesteld de wapeninspecties in Irak zo spoedig mogelijk te hervatten. </antwoord>
      <antwoord nummer="4">Uit verscheidene persberichten blijkt dat Secretary of State Powell inderdaad deze uitspraak heeft gedaan. Zoals hierboven reeds gemeld is de Regering van mening dat alles in het werk moet worden gesteld de wapeninspecties in Irak zo spoedig mogelijk te hervatten. </antwoord>
      <antwoord nummer="5">De Verenigde Staten heeft Chinese bedrijven ervan beschuldigd een rol te hebben gespeeld bij de opbouw van het Iraakse defensie-apparaat en verbetering van de Iraakse luchtverdediging. Deze beschuldigingen zijn door China in eerste instantie ontkend. Wel heeft China een onderzoek ingesteld naar mogelijke betrokkenheid van Chinese bedrijven bij activiteiten op dit terrein in Irak. Hieruit is volgens China tot nu toe geen betrokkenheid van Chinese bedrijven naar voren gekomen. </antwoord>
      <antwoord nummer="6 en 7">China heeft de Verenigde Staten in 1997 toegezegd de nucleaire samenwerking met Iran te voltooien en daarna geen nieuwe samenwerking aan te gaan. Voorts is door China in 1998 aangekondigd dat de controle op de levering door Chinese bedrijven van «dual use» goederen aan Iran zou worden verscherpt. Er zijn geen aanwijzingen die aanleiding geven hierover te vermoeden dat China zich niet aan de toezeggingen houdt. Indien China of Chinese bedrijven een rol zou of zouden hebben gespeeld bij de opbouw van het Iraakse defensie-apparaat zou het land daarmee in strijd hebben gehandeld met de vigerende Veiligheidsraadresoluties. </antwoord>
      <antwoord nummer="8">Voor zover de regering bekend hebben de bijeenkomsten van de SGVN met een Iraakse delegatie onder leiding van Minister van Buitenlandse Zaken Al-Sahaf geen nieuwe inzichten opgeleverd. Irak had onder meer gesteld dat het thans geheel aan de verplichtingen uit de Veiligheidsraadresolutie had voldaan en dat thans de sancties dienden te worden opgeheven. De SGVN heeft daarop de Veiligheidsraad geïnformeerd over de gesprekken. In april of mei zal mogelijk een tweede ronde van besprekingen plaatsvinden. </antwoord>
      <noten afkomstig="antwoord"/>
   </antwoorden>
</kvr>
