<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ouwehand (PvdD) aan de minister van Landbouw, Natuur en Voedselkwaliteit over beleid ten aanzien van kinderboerderijen. (Ingezonden 27 februari 2008);Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31419
</item>
         <item attribuut="Inhoud">Vragen naar aanleiding van een bericht op de website van rtl over een kangoeroe die is gestolen uit een kinderboerderij. Indiener vindt een kinderboerderij geen geschikte leefomgeving voor kangoeroes en wallabies en vraagt de minister beleid te ontwikkelen ten aanzien van de huisvesting en verzorging van de dieren die in kinderboerderijen worden getoond aan het publiek.</item>
         <item attribuut="Rubriek">Natuur (Dierenbescherming) Vrijetijdsbesteding (Recreatie)</item>
         <item attribuut="Trefwoorden">Dierenwelzijn Recreatie</item>
         <item attribuut="Vindplaats">Kamervragen met antwoord 2007-2008, nr. 1828, Tweede Kamer</item>
         <item attribuut="Vraagnr_bij_indiening">2070812860</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Ouwehand</persoon>
         </item>
         <item attribuut="Datum_reaktie">2008-03-28</item>
         <item attribuut="Datum_indiening">2008-02-27</item>
         <item attribuut="Document-id">KVR31419</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3731" allpagenumbers="3731 3732" vetnummer="2070812860" code="0708tkkvr1828" lopendefooter="Tweede Kamer, vergaderjaar 2007–2008, Aanhangsel" filenaam="KVR31419" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1828" onderwerp="" indiendatum="2008-02-27">
         <vrager partij="PvdD" oorsprong="parlement">Ouwehand</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-03-28">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Opnieuw kangoeroe met jong gestolen»? <voetnoot nummer="1"/>
      </vraag>
      <vraag nummer="2">Acht u een kinderboerderij een geschikte leefomgeving voor een kangoeroe of een (Bennet)wallabie, een dier dat afkomstig is uit Oost-Australië? Zo ja, kunt u dit toelichten? Zo neen, op welke wijze wilt u gaan voorkomen dat kinderboerderijen deze dieren houden? </vraag>
      <vraag nummer="3">Deelt u de mening dat een kinderboerderij niet zonder meer geschikt is voor het houden van alle diersoorten? Zo ja, op welke wijze wordt bepaald of een diersoort al dan niet geschikt is om te houden in een kinderboerderij en op welke wijze wordt toegezien op de naleving hiervan? Zo neen, waarom niet? </vraag>
      <vraag nummer="4">Kunt u uiteenzetten in hoeverre natuurlijk, soorteigen gedrag een rol speelt bij de afweging of een diersoort al dan niet geschikt is voor het leven in een kinderboerderij waaronder schuwheid en de behoefte om samen met of juist gescheiden van soortgenoten of andere diersoorten te leven? </vraag>
      <vraag nummer="5">Deelt u de mening dat kinderboerderijen een educatieve rol vervullen op het gebied van onder andere de verzorging van dieren? Zo ja, hoe verhoudt deze opvatting zich tot uw beleid met betrekking tot de voorlichting over huisdierbezit? Zo neen, kunt dit toelichten? </vraag>
      <vraag nummer="6">Bent u bereid beleid te ontwikkelen ten aanzien van de huisvesting en verzorging van dieren die in kinderboerderijen worden getoond aan het publiek? </vraag>
      <noten afkomstig="vraag">
         <noot nummer="1" weblink="http://www.rtl.nl/(/actueel/rtlnieuws /binnenland/articleview/)/components/ actueel/rtlnieuws/2008/02_februari/21/binnenland/0221_1445_kangoeroe_met_jong _gestolen.xml">http://www.rtl.nl/(/actueel/rtlnieuws /binnenland/articleview/)/components/ actueel/rtlnieuws/2008/02_februari/21/binnenland/0221_1445_kangoeroe_met_jong _gestolen.xml</noot>
      </noten>
   </vragen>
   <antwoorden aantal="4">
      <antwoord nummer="1">Ik ken het bericht van de meegestuurde link «Kangoeroedief loopt tegen de lamp». </antwoord>
      <antwoord nummer="2, 3 en 4">Ik kan me voorstellen dat niet alle diersoorten geschikt zijn om in kinderboerderijen gehouden te worden. Met name zou ik het afraden om gevaarlijke diersoorten te houden of diersoorten die een bijzondere verzorging, huisvesting, en dergelijke nodig hebben. Het is juist de bedoeling dat kinderen de dieren kunnen aaien en dat ze ervaren wat een dier prettig vindt. Wanneer een kinderboerderij de juiste omstandigheden kan creëren, kunnen ook andere diersoorten dan de gebruikelijke gehouden worden. Voor het houden van bijvoorbeeld kangoeroes zal de vereiste verzorging en huisvesting georganiseerd moeten worden. Ook zal de veiligheid voor het dier en het publiek in orde moeten zijn. Toezicht op het dierenwelzijn geschiedt op dezelfde wijze als bij particulieren. In de regel herbergen kinderboerderijen diersoorten die zijn aangewezen in het Besluit aanwijzing voor productie te houden dieren, de zogenaamde landbouwhuisdieren. Soms hebben ze ook enkele diersoorten die niet in het betreffende besluit staan vermeld. Indien een kinderboerderij ten hoogste tien andere diersoorten heeft, valt de kinderboerderij onder de Vrijstellingsregeling dierenwelzijn. Kinderboerderijen die meer dan tien andere diersoorten huisvesten, dienen over een dierentuinvergunning te beschikken en moeten aan de voorschriften van het Dierentuinenbesluit voldoen. </antwoord>
      <antwoord nummer="5">Ja. Zoals gezegd, ligt de nadruk op de omgang en verzorging van landbouwhuisdieren. </antwoord>
      <antwoord nummer="6">Nee, want ik krijg geen signalen dat dieren op kinderboerderijen onvoldoende verzorgd en gehuisvest zouden worden. Daarnaast bestaat er al regelgeving. Op het gebied van welzijn en gezondheid kan opgetreden worden op basis van artikel 36 (verbod op dierenmishandeling) en 37 (verbod op verwaarlozing) van de Gezondheids- en welzijnswet voor dieren. Tevens is er een maximum aan het aantal te houden andere diersoorten dan landbouwhuisdieren, waarboven de instelling aan de vereisten van het Dierentuinenbesluit moet voldoen. </antwoord>
      <noten afkomstig="antwoord"/>
   </antwoorden>
</kvr>
