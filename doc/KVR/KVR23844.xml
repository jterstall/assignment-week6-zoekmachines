<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer en de minister van Justitie over Eternit. (Ingezonden 5 augustus 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23844
</item>
         <item attribuut="Inhoud">Vragen over de mogelijkheden van vervolging van het bedrijf Eternit, in verband met het voornemen van justitie in Italië om kopstukken van het bedrijf te vervolgen wegens verdenking van onder meer het opzettelijk veroorzaken van een ramp. Het wetenschappelijk bureau van de SP heeft recent het boek 'Het asbestdrama. Eternit en de gevolgen van honderd jaar asbestcement' uitgebracht, waarin de auteurs concluderen dat het Nederlandse Eternit in elk geval al sinds 1950 op de hoogte was van de gezondheidsrisico's bij de toepassing en productie van Eternit.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen</item>
         <item attribuut="Vindplaats">Kamervragen met antwoord 2004-2005, nr. 2390, Tweede Kamer</item>
         <item attribuut="Vraagnr_bij_indiening">2040519270</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-09-13</item>
         <item attribuut="Datum_indiening">2005-08-05</item>
         <item attribuut="Document-id">KVR23844</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4813" allpagenumbers="4813 4814" vetnummer="2040519270" code="0405tkkvr2390" lopendefooter="Tweede Kamer, vergaderjaar 2004–2005, Aanhangsel" filenaam="KVR23844" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2390" onderwerp="" indiendatum="2005-08-5">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Justitie</vraagt-aan>
      </vraagdata>
      <antwoorddata antwoorddatum="2005-09-13">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het boek van het wetenschappelijke bureau van de SP: «Het asbestdrama, Eternit en de gevolgen van honderd jaar asbestcement»? <voetnoot nummer="1"/>
      </vraag>
      <vraag nummer="2">Deelt u de conclusie die door de auteurs wordt getrokken dat het Nederlandse Eternit in ieder geval al sinds 1950 op de hoogte was van de gezondheidsrisico’s die gepaard gaan met toepassing, productie, verwerking etc van asbest, gezien het feit dat de Eternitbedrijven die in verschillende landen gevestigd waren gedurende hun hele bestaan intensief hebben samengewerkt door kartelvorming en wederzijdse benoeming van eigenaars? Zo neen, waarom niet? </vraag>
      <vraag nummer="3" voetnoot="2">Is het u bekend dat justitie in Italië het voornemen heeft om de voormalige kopstukken van Eternit te vervolgen wegens verdenking van het opzettelijk veroorzaken van een ramp, dood door schuld en het niet treffen van voorzorgsmaatregelen? <voetnoot nummer="2"/>In welk opzicht verschilt de situatie in Italië met de situatie in Nederland? </vraag>
      <vraag nummer="4">Kunt u aangeven wat de reden is dat er nog steeds geen juridische procedure is gestart tegen Eternit omwille van moedwillige verspreiding van schadelijke reststoffen van de asbestfabriek en de daaruit voortkomende kosten voor bodemsanering en schade aan de volksgezondheid en omwille van het moedwillig in de handel brengen van schadelijke asbestproducten en de daaruit voortkomende saneringskosten en schade aan de volksgezondheid? </vraag>
      <vraag nummer="5">Bent u bereid om, op basis van onder andere bovengenoemde gegevens, een juridische procedure aan te spannen tegen Eternit? Zo ja, wanneer? Zo neen, waarom niet? </vraag>
      <vraag nummer="6">Kunt u deze vragen beantwoorden vóór het algemeen overleg van de vaste commissie voor Volkshuisvesting, Ruimtelijke Ordening en Milieubeheer over bodemsanering voorzien voor 15 september 2005? </vraag>
      <noten afkomstig="vraag">
         <noot nummer="1" datum="2005-07-28" bron="de Volkskrant" titel="Asbesthandel, te lucratief om mee te stoppen">de Volkskrant, 28 juli 2005: «Asbesthandel, te lucratief om mee te stoppen»</noot>
         <noot nummer="2" datum="2005-08-2" bron="de Volkskrant, 2 augustus jl." titel="top Eternit verdacht van misdrijven">de Volkskrant, 2 augustus jl., 2 augustus 2005: «top Eternit verdacht van misdrijven»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, voor de Tweede Wereldoorlog zijn er al wetenschappelijke publicaties verschenen die wijzen op het verband tussen (asbest)stof en asbestose. In de jaren 60 zijn er wetenschappelijke publicaties verschenen die wijzen op het verband tussen asbest(stof) en mesothelioom, ook bij mensen die niet in de asbestindustrie werken. Gezien het feit dat deze wetenschappelijke publicaties openbaar zijn, was of had Eternit op de hoogte dienen te zijn van de resultaten van deze onderzoeken. </antwoord>
      <antwoord nummer="3">Ja, ik heb – via berichtgeving in de pers, alsmede via mijn ambtgenoot van Buitenlandse Zaken – kennis genomen van het feit dat justitie in Italië een onderzoek is gestart naar voormalige kopstukken van Eternit. Nog daargelaten dat het onderzoek in Italië zich nog in de voorfase bevindt, is daarover geen nadere informatie beschikbaar. Ik kan dan nu ook niet aangeven wat de situatie in Italië is en in welk opzicht deze verschilt met de situatie in Nederland. </antwoord>
      <antwoord nummer="4 en 5" voetnoot="1 2">Ik kan u melden dat kostenverhaal op Eternit door de staat op grond van de Wet bodembescherming complex is, gelet op bestaande jurisprudentie. Hierbij wil ik verwijzen naar mijn brief aan u van 15 juli 2004 over de problematiek rondom asbest <voetnoot nummer="1"/>. Naar aanleiding daarvan heeft er op 1 november 2004 een overleg plaatsgevonden tussen ambtenaren van mijn ministerie en Eternit. Bij dit onderhoud is van de zijde van VROM aangegeven welke ideeën er binnen VROM bestaan op het terrein van het vormgeven van de maatschappelijke verantwoordelijkheid van ondernemingen en dan in het bijzonder voor historische bodemverontreiniging. Eternit heeft naar aanleiding daarvan aangegeven dat Eternit vooralsnog niet deel wenst te nemen aan een nog op te richten (bodemsanerings)fonds daar Eternit naar haar mening niet aansprakelijk is voor het feit dat asbestcementproducten en/of daaraan gerelateerde restproducten op sommige plaatsen in de bodem terecht zijn gekomen. Hiervoor wil ik tevens verwijzen naar mijn brief aan u van 30 mei 2005 over de problematiek rondom asbest <voetnoot nummer="2"/>. Op basis daarvan heb ik het dossier ter hand gesteld aan de Landsadvocaat. Hierbij heb ik de Landsadvocaat verzocht om zonodig in rechte stappen te ondernemen teneinde tot kostenverhaal in de zin van art. 75 Wet bodembescherming te komen. Ik heb tevens de voorkeur uitgesproken door middel van overleg met Eternit tot een oplossing te komen gezien het feit dat een eventueel te voeren gerechtelijke procedure ongetwijfeld complex en langdurig zal zijn. Voorts heb ik in voorgenoemde brieven aangegeven dat ik het op basis van de huidige stand van de jurisprudentie niet raadzaam acht om een civiele procedure te starten tegen Eternit maar dat ik, zodra de uitspraken in de thans aanhangige zaken bekend zijn en met Eternit geen minnelijke regeling mogelijk is, eventueel bereid ben een civiele procedure te starten. </antwoord>
      <antwoord nummer="6">Ja, deze vragen heb ik, zoals u reeds heeft kunnen constateren, beantwoord vóór het algemeen overleg van de vaste commissie voor Volkshuisvesting, Ruimtelijke Ordening en Milieubeheer over bodemsanering voorzien voor 15 september 2005. </antwoord>
      <noten afkomstig="antwoord">
         <noot nummer="1">TK vergaderjaar 2003–2004 25 834 nr. 28</noot>
         <noot nummer="2">TK vergaderjaar 2004–2005 25 834 nr. 31</noot>
      </noten>
   </antwoorden>
</kvr>
