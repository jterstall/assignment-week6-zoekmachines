<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de staatssecretaris van Sociale Zaken en Werkgelegenheid, dhr. Hoogervorst, over het melden van beroepsziekten door Arbo-artsen. (Ingezonden 28 november 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12823
</item>
         <item attribuut="Inhoud">Vragen over de slechts geringe mate waarin de ARBO-artsen beroepsziekten melden bij een medisch wetenschappelijk instituut (NOS-journaal, 21 november 2000).</item>
         <item attribuut="Rubriek">Arbeid (Arbeidsbescherming) Arbeid (Arbeidsomstandigheden) Arbeid (Werknemers) Gezondheidszorg (Ziekten en ziektepreventie)</item>
         <item attribuut="Trefwoorden">Arbeidsomstandigheden Bedrijfsgezondheidszorg Werknemers Ziekten</item>
         <item attribuut="Vindplaats">Kamervragen met antwoord 2000-2001, nr. 429, Tweede Kamer</item>
         <item attribuut="Vraagnr_bij_indiening">2000102860</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2000-12-21</item>
         <item attribuut="Datum_indiening">2000-11-28</item>
         <item attribuut="Document-id">KVR12823</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="889" allpagenumbers="889 890 891" vetnummer="2000102860" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12823" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="429" onderwerp="" indiendatum="2000-11-28">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2000-12-21">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht dat ARBO-artsen slechts in geringe mate beroepsziekten melden? <voetnoot nummer="1"/>
      </vraag>
      <vraag nummer="2">Hoe is de procedure voor het melden van beroepsziekten bij een medisch wetenschappelijk instituut? Hoe verplichtend is die melding? Of is er sprake van vrijwillige melding? Op grond van welke afspraken of regelingen? Welk doel dienen de meldingen? </vraag>
      <vraag nummer="3">Klopt het dat, vermoedelijk maar een kwart van de beroepsziekten, die mede verantwoordelijk zijn voor instroom in de WAO, gemeld wordt? Hebt u daar nadere gegevens over? </vraag>
      <vraag nummer="4">Is de ARBO-arts verplicht betreffende werknemer te informeren over de oorzaak van zijn/haar arbeidsongeschiktheid als die gelegen is in het verrichte werk? Zo nee, wat zijn de mogelijkheden van de zieke/werknemer het verband tussen arbeidsongeschikte en het werk aan te tonen en, zo wenselijk en mogelijk een schadevergoeding te eisen van de werkgever? Is de ARBO-arts verplicht mee te werken aan een dergelijke procedure via het verstrekken van medische gegevens aan de werknemer of zijn/haar vertegenwoordiger? </vraag>
      <vraag nummer="5">Als ARBO-artsen beroepsziekten inderdaad in zo geringe mate melden, wat zijn, volgens u daarvan de oorzaken? Is mogelijk een van de oorzaken de afhankelijkheid van de ARBO-dienst van de werkgever, waardoor hij/zij het contract met de werkgever niet wil riskeren door de aansprakelijkheid van de werkgever inzake beroepsziekten onder de aandacht van de zieke/arbeidsongeschikte of van derden te brengen? </vraag>
      <vraag nummer="6">Welke maatregelen gaat u nemen om de melding van beroepsoorzaken van ziekte en arbeidsongeschiktheid aan betrokkenen en aan een wetenschappelijke databank te bevorderen? </vraag>
      <noten afkomstig="vraag">
         <noot nummer="1" datum="2000-11-21" bron="NOS journaal 20.00 uur,">NOS journaal 20.00 uur,, 21 november 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Indien is aangetoond dat een werknemer aan een beroepsziekte lijdt, is de arbodienst krachtens artikel 9, Iid 2 van de Arbeidsomstandighedenwet 1998 verplicht hiervan mededeling te doen aan een door de Minister van Sociale Zaken en Werkgelegenheid aangewezen instelling. Doel van de melding van beroepsziekten is het verkrijgen van inzicht in spreiding en voorkomen van beroepsziekten in Nederland ten behoeve van het beleid gericht op preventie van beroepsziekten. Het Nederlands Centrum voor Beroepsziekten, onderdeel van het Amsterdams Medisch Centrum, is bij beschikking <voetnoot nummer="1"/>aangewezen als het instituut dat de mededelingen van arbodiensten over aangetoonde gevallen van beroepsziekten registreert en daarover rapport uitbrengt. Het Nederlands Centrum voor Beroepsziekten stelt registratierichtlijnen op en bevordert door deskundigheidsbevordering bij arbodiensten een betrouwbare en valide registratie van beroepsziekten. Daarnaast verzamelt en verspreidt het Nederlands Centrum voor Beroepsziekten kennis en ervaringen over beroepsziekten, waarin het centrum gevoed wordt door de signalen vanuit de praktijk van arbodiensten. Incidentele meldingen geven soms aanleiding tot nader onderzoek, bijstelling van registratierichtlijnen of verandering van handelen in de praktijk. Op de naleving van de verplichting van het doen van een mededeling over aangetoonde beroepsziekten wordt toegezien in het kader van de certificering van arbodiensten. De verplichting is opgenomen in het certificatieschema. </antwoord>
      <antwoord nummer="3" voetnoot="2">In 1999 zijn 4073 gevallen van beroepsziekten bij het Nederlands Centrum voor Beroepsziekten gemeld. Aandoeningen van het houdings- en bewegingsapparaat en psychische aandoeningen worden het meest gemeld: respectievelijk 1831 en 939. In absolute aantallen komen de meeste meldingen uit de industrie (1220), de gezondheidszorg (663) en de bouwnijverheid (588). Het inzicht in de totale spreiding en voorkomen van beroepsziekten is nog verre van volledig, zoals ook blijkt uit het Signaleringsrapport Beroepsziekten 2001 <voetnoot nummer="2"/>. Schattingen op basis van buitenlandse gegevens wijzen op een jaarlijkse incidentie van beroepsziekten in Nederland van tussen de 12 000 en 20 000 gevallen. In de komende periode zal duidelijk worden of de verwachting van een goed inzicht in spreiding en voorkomen van beroepsziekten in Nederland langs de weg van een verplichte melding door arbodiensten in de praktijk kan worden waargemaakt. </antwoord>
      <antwoord nummer="4">De bedrijfsarts treedt op als onafhankelijk adviseur van werkgever en werknemer over kwesties van arbeid en gezondheid. De bedrijfsarts komt tot de vaststelling van een beroepsziekte als hij/zij naar professionele maatstaven gemeten bij een werknemer een ziekte of aandoening vindt als gevolg van een belasting die in overwegende mate in arbeid of arbeidsomstandigheden heeft plaatsgevonden. Dat geval moet door de arbodienst aan het Nederlands Centrum voor Beroepsziekten worden gemeld. Volgens de regels ter bescherming van de persoonlijke levenssfeer behoeft de bedrijfsarts bij gegevensverstrekking ten behoeve van registraties de betrokken werknemer niet persoonlijk in te lichten over het doen van een mededeling aan het Nederlands Centrum voor Beroepsziekten, omdat de melding geen gegevens bevat waardoor derden de naam of de werkplek van de betrokken werknemer kunnen achterhalen. In het licht van de persoonlijke advisering van de betrokken werknemer over het omgaan met zijn beroepsziekte is het echter heel goed voorstelbaar en vaak noodzakelijk dat de bedrijfsarts de werknemer nader informeert over het verband tussen zijn ziekte en het werk. Een beslissing tot het instellen van een civiele procedure tegen de werkgever om schadevergoeding te verkrijgen is uitsluitend aan de werknemer. Een werknemer kan in principe volledig beschikken over zijn medische gegevens. Een bedrijfsarts zal gevolg moeten geven aan een verzoek van een door een beroepsziekte getroffen werknemer op inzage in en beschikking over zijn medische gegevens bij de arbodienst. </antwoord>
      <antwoord nummer="5">Het achterblijven van het aantal meldingen van beroepsziekten bij het geschatte aantal is waarschijnlijk het gevolg van een aantal uiteenlopende omstandigheden. De verplichting voor arbodiensten om beroepsziekten te melden bestaat nog maar ruim een jaar. Doordat in het Nederlands stelsel van sociale verzekeringen geen onderscheid wordt gemaakt naar de oorzaak van arbeidsongeschiktheid (al of niet beroepsgebonden) is de alertheid op en de kennis over het her- en erkennen van beroepsziekten minder groot dan in het buitenland. Ook kan het gebeuren dat werknemers zich met gezondheidsklachten niet wenden tot hun bedrijfsarts, maar direct hun behandelend arts raadplegen. De kans bestaat dan dat de behandelend arts het verband met werk in heden of verleden mist. De commerciële relatie tussen arbodienst en werkgever hoeft het melden van beroepsziekten niet in de weg te staan. De werkgever heeft groot belang bij het tijdig her- en erkennen van beroepsziekten onder zijn werknemers en bij adviezen van de arbodienst over preventieve maatregelen om de schadelast te beheersen. Het professioneel statuut, dat ook is onderschreven door de Branche Organisatie Arbodiensten, garandeert bedrijfsartsen een onafhankelijke opstelling binnen arbodiensten als het gaat om de uitoefening van hun professie: de relatie tussen arbeid en gezondheid. Het Nederlands Centrum voor Beroepsziekten stelt een onderzoek in naar de redenen van niet-melden door bedrijfsartsen en arbodiensten en zal op basis daarvan initiatieven nemen om het nakomen van de meldingsverplichting te bevorderen. </antwoord>
      <antwoord nummer="6">Het behoort tot de taak van de bedrijfsarts om een verband te leggen tussen gezondheidsklachten en arbeidsomstandigheden en daarover zowel met de werknemer als met de werkgever te spreken. Bij vragen van werknemers over de relatie arbeid-gezondheid staat voor hen de mogelijkheid open om het arbeidsomstandighedenspreekuur van de arbodienst van hun werkgever te bezoeken. Ik ben van mening dat hiermee voldoende is gewaarborgd dat een betrokken werknemer informatie krijgt over een eventuele relatie tussen zijn werk en zijn gezondheidsklachten. Wat betreft de melding van beroepsziekten aan het Nederlands Centrum voor Beroepsziekten neem ik waar dat sinds de inwerkingtreding van de verplichting in november 1999 een aanzienlijke stijging van het aantal gemelde gevallen is opgetreden. Ook in 2000 zet die stijging door. Ik vertrouw erop dat de inspanningen van het Nederlands Centrum voor Beroepsziekten op verbetering van inzicht in spreiding en voorkomen van beroepsziekten tot resultaat zal leiden. Daaraan draagt ook de oprichting van de vier Nederlandse kenniscentra voor arbeidsrelevante aandoeningen bij. Mocht blijken dat het aantal meldingen uiteindelijk ver achterblijft bij het geschatte aantal in Nederland voorkomende beroepsziekten, dan zal ik me nader beraden op het verkrijgen van voldoende en valide gegevens ter preventie van beroepsziekten in Nederland. Daarbij moet echter niet uit het oog worden verloren dat de meldingen ook strekken tot het opsporen van nieuwe, nog onbekende beroepsziekten of bekende beroepsziekten in onverdachte risicogroepen. In dit licht is representativiteit minder relevant. Dan gaat het om de casuïstiek zelf. </antwoord>
      <noten afkomstig="antwoord">
         <noot nummer="1">Staatscourant 1999, nr. 204/pag. 271</noot>
         <noot nummer="2" datum="2000-11-21" bron="Aangeboden aan de Tweede Kamer als bijlage bij de Arbobalans 2000, brief van de Staatssecretaris van SZW">Aangeboden aan de Tweede Kamer als bijlage bij de Arbobalans 2000, brief van de Staatssecretaris van SZW, 21 november 2000</noot>
      </noten>
   </antwoorden>
</kvr>
