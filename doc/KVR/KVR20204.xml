<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Verbeet (beiden PvdA) aan de staatssecretaris van Sociale Zaken en Werkgelegenheid over de uitspraak van de Commissie Gelijke Behandeling inzake ongelijke behandeling van vrouwen bij het gros van de pensioenregelingen. (Ingezonden 15 april 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20204
</item>
         <item attribuut="Inhoud">De Commissie Gelijke Behandeling stelt dat een groot deel van de pensioenregelingen vrouwen discrimineert, doordat pas begonnen wordt met het opbouwen van pensioen boven de volledige AOW-uitkering.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW)) Staats- en bestuursrecht (Grondrechten) Welzijn (Vrouwen)</item>
         <item attribuut="Trefwoorden">Gelijke behandeling van mannen en vrouwen Pensioenen</item>
         <item attribuut="Vindplaats">Kamervragen met antwoord 2003-2004, nr. 1474, Tweede Kamer</item>
         <item attribuut="Vraagnr_bij_indiening">2030412890</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-04-15</item>
         <item attribuut="Document-id">KVR20204</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3117" allpagenumbers="3117 3118" vetnummer="2030412890" code="0304tkkvr1474" lopendefooter="Tweede Kamer, vergaderjaar 2003–2004, Aanhangsel" filenaam="KVR20204" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1474" onderwerp="" indiendatum="2004-04-15">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-05-6">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de recente uitspraak van de Commissie Gelijke Behandeling (CGB) dat het gros van de pensioenregelingen in Nederland vrouwen discrimineert? </vraag>
      <vraag nummer="2">Moet de uitspraak van de CGB zo begrepen worden dat het pas beginnen met opbouwen van pensioen boven de volledige AOW-uitkering ertoe leidt dat vrouwen ongelijk behandeld worden? </vraag>
      <vraag nummer="3">Wat is uw oordeel over deze uitspraak? </vraag>
      <vraag nummer="4">Hoe zouden werkgevers en werknemers hun regelingen moeten aanpassen zodat er geen sprake is van discriminatie van vrouwen bij het opbouwen van pensioen? </vraag>
      <vraag nummer="5">Op hoeveel pensioenfondsen, deelnemers en gepensioneerden heeft dit ongeveer betrekking? </vraag>
      <vraag nummer="6">Heeft de door de CGB gewraakte drempel (franchise) in de pensioenopbouw ook het effect dat werknemers met een lager pensioengevend inkomen, relatief minder pensioen opbouwen dan werknemers met een hoger pensioengevend vermogen? </vraag>
      <vraag nummer="7">Zijn er pensioenregelingen bekend die wel voldoen aan de eisen van de CGB en pensioen opbouwen over elke verdiende euro? </vraag>
      <vraag nummer="8">Welke stappen gaat u ondernemen om aan deze ongewenste vorm van discriminatie een einde te maken? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ik ben op de hoogte van uitspraken van de CGB in zaken die drie pensioenfondsen betreffen. Die uitspraken betreffen dus niet het gros van de pensioenregelingen. Overigens is een van deze drie fondsen wel een groot fonds dat ca. 22% van de actieve deelnemers en ca. 35% van de gepensioneerden vertegenwoordigt. </antwoord>
      <antwoord nummer="2">De CGB concludeert dat sprake is van indirect onderscheid op grond van statistische gegevens dat meer vrouwen dan mannen in de betreffende pensioenregelingen door een hoge pensioenfranchise een lager totaal pensioenresultaat inclusief het AOW-pensioen zouden ontvangen. </antwoord>
      <antwoord nummer="3">Het is niet aan mij om uitspraken van de CGB te beoordelen. Immers deze zaken kunnen door de betreffende pensioenfondsen nog aan de rechter worden voorgelegd voor een bindende uitspraak. </antwoord>
      <antwoord nummer="4">Indien de rechter de CGB volgt in haar oordeel zullen sociale partners zich hierop moeten beraden. </antwoord>
      <antwoord nummer="5">Uit gegevens van de Pensioen- &amp; Verzekeringskamer (2003) blijkt dat ca 30% van de fondsen een koppeling kent aan het AOW-pensioen van samenwonenden. Deze fondsen vertegenwoordigen ca. 5% van de actieve deelnemers. Uit eigen (SZW)-gegevens van ca. 90 van de grootste fondsen blijkt dat voor 2% van de gepensioneerden er een koppeling is van de franchise aan het AOW-pensioen voor samenwonenden. Voor het merendeel van deze 2% gepensioneerden komt de franchise uit op ca. 20/7 van het niveau van het (enkele) AOW-pensioen voor samenwonenden </antwoord>
      <antwoord nummer="6">Pensioen wordt opgebouwd over de pensioengrondslag (doorgaans salaris minus franchise), die overigens ook dient voor de premieheffing. Dit impliceert dat iemand met een laag inkomen en een hoge franchise weinig pensioen opbouwt. Uiteraard bouwt iemand met een hoger salaris meer pensioen op, omdat er meer salaris boven de franchise uitkomt. De franchise is voor beide gelijk. Ten aanzien van de pensioenopbouw is sprake van het beginsel van gelijke beloning. De verschillen in het totale pensioenresultaat van AOW – plus aanvullend pensioen – ontstaan door de naar leefsituatie gedifferentieerde AOW-pensioenen. Overigens ontstaat een verschil in totaal pensioenresultaat ook als er geen franchise wordt toegepast. </antwoord>
      <antwoord nummer="7">Uit gegevens van de Pensioen- &amp; Verzekeringskamer (2003) blijkt dat ca. 14% van de fondsen geen franchise hanteert. De CGB stelt overigens geen eisen aan pensioenregelingen, maar «doet een aanbeveling aan de wetgever en sociale partners om te bezien op welke wijze de pensioen- en AOW-systematiek zodanig op elkaar kunnen worden afgestemd dat geen sprake is van verboden onderscheid op grond van geslacht en tevens te bezien op welke wijze daartoe kan worden gekomen». </antwoord>
      <antwoord nummer="8">Zie antwoord op vraag 4. Voorts wil ik verwijzen naar eerder ingenomen standpunten over de wenselijkheid van verlaging van de kostwinnersfranchise in het Convenant inzake arbeidspensioenen tussen het toenmalige kabinet en de Stichting van de Arbeid van 9 december 1997, de Notitie over franchises in pensioenregelingen (Kamerstukken II, 1999–2000, 25 694, nr. 7), en het onderzoeksrapport «Een nadere analyse van de ontwikkeling van de franchise in de periode 1998–2001», uw Kamer toegezonden bij brief van 14 november 2003 (Kamerstukken II 2003/04, 29 200, nr. 17). </antwoord>
      <noten afkomstig="antwoord"/>
   </antwoorden>
</kvr>
