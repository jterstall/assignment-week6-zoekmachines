<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) aan de staatssecretaris van Binnenlandse Zaken en Koninkrijksrelaties over het rapport van de Waarheidscommissie. (Ingezonden 10 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16139
</item>
         <item attribuut="Inhoud">Vragen naar aanleiding van het rapport van de Waarheidscommissie op Aruba "Een kwestie van mentaliteit, Bestuur en integriteit op Aruba".</item>
         <item attribuut="Rubriek">Criminaliteit en openbare orde (Fraude) Staats- en bestuursrecht (Koninkrijk) Staats- en bestuursrecht (Overig)</item>
         <item attribuut="Trefwoorden">Algemene beginselen van behoorlijk bestuur Ambtsmisdrijven Aruba</item>
         <item attribuut="Vindplaats">Kamervragen met antwoord 2001-2002, nr. 1555, Tweede Kamer</item>
         <item attribuut="Vraagnr_bij_indiening">2010212530</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">2002-08-20</item>
         <item attribuut="Datum_indiening">2002-07-10</item>
         <item attribuut="Document-id">KVR16139</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3299" allpagenumbers="3299 3300" vetnummer="2010212530" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16139" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1555" onderwerp="" indiendatum="2002-07-10">
         <vrager partij="GroenLinks" oorsprong="parlement">Rosenmöller</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-08-20">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het rapport van de Waarheidscommissie op Aruba getiteld: «Een kwestie van mentaliteit, Bestuur en integriteit op Aruba <voetnoot nummer="1"/>»? </vraag>
      <vraag nummer="2">Is hier naar uw oordeel sprake van een objectief en evenwichtig onderzoek waarbij in volstrekte onafhankelijkheid een politieke opdracht, gesteund door de meerderheid van de Staten, is uitgevoerd? </vraag>
      <vraag nummer="3">Wat is uw oordeel over de harde oordelen in het rapport over het Arubaanse overheidsoptreden, gelet op het feit dat in dit rapport niet alleen over ondoelmatig overheidshandelen wordt gesproken maar dat daarin ook gesteld wordt dat «een groot aantal projecten van de afgelopen jaren op zeer grote schaal onrechtmatig overheidshandelen aantoont»? </vraag>
      <vraag nummer="4">Deelt u de kritiek op de Koninkrijksregering van de Waarheidscommissie, dat de handelwijze volstrekt onbegrijpelijk is en in strijd met artikel 43 van het Statuut van het Koninkrijk? Zo ja, op welke punten; zo neen, waarom niet? </vraag>
      <vraag nummer="5">Deelt u de opvatting dat het toch merkwaardig is dit onderwerp als een strikt Arubaanse gelegenheid af te doen, nu er in de afgelopen jaren bij de bespreking van het rapport-de Ruiter en het rapport-Calidad ook in Koninkrijksverband veel aandacht is geweest voor de kwaliteit en deugdelijkheid van het bestuur op Aruba? </vraag>
      <vraag nummer="6">Wilt u deze vragen binnen een week beantwoorden? </vraag>
      <noten afkomstig="vraag">
         <noot nummer="1" datum="2002-06-18" bron="De Amigoe">De Amigoe, 18 juni 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. Op 17 juni jongstleden is het rapport van de Waarheidscommissie, «Een kwestie van mentaliteit» verschenen en onmiddellijk openbaar gemaakt. </antwoord>
      <antwoord nummer="2 en 3">De toegevoegde waarde van deze incidentele Waarheidscommissie inzake de deugdelijkheid van bestuur is niet zonder meer duidelijk, omdat bestaande organen reeds dergelijke onderzoeken uitvoeren. Zo heeft de Algemene Rekenkamer van Aruba enkele projecten laten onderzoeken en aanbevelingen gedaan. Het Openbaar Ministerie heeft eveneens diverse projecten onderzocht. Deze onderzoeken hebben overigens niet geleid tot strafrechtelijke vervolging. De Staten hebben op basis van de Staatsregeling eveneens de mogelijkheid onderzoek te verrichten. De weinig zorgvuldige juridische gang van zaken bij de instelling van de Commissie, de (politieke) samenstelling van de Commissie en de rapportage alleen over de twee vorige regeerperiodes roepen vragen op over de onafhankelijkheid van de Commissie. Er is weliswaar een Landsbesluit, maar er is een aantal juridische vraagtekens te stellen bij de instelling van de Waarheidscommissie. Het Landsbesluit heeft namelijk geen wettelijke basis, zodat de Commissie – anders dan bijvoorbeeld de Staten – geen formele bevoegdheden had. Door sleutelfiguren in de Arubaanse samenleving is inmiddels op het rapport gereageerd. Op het rapport is kritiek geuit door de voorzitter van de Algemene Rekenkamer van Aruba, de heer Toppenberg. Volgens de heer Toppenberg gaat het rapport voorbij aan een belangrijke oorzaak van het disfunctioneren, namelijk een ontoereikend niveau van de administratieve organisatie en de interne controle van de overheid. Hij stelt dat oplossingen gezocht moeten worden in het beter laten functioneren van de huidige organen in plaats van het instellen van een nieuw orgaan. Bovenstaande omstandigheden benemen het zicht op de ernst van de inhoud van het rapport van deze Commissie en bemoeilijken daardoor een oordeel over hetgeen de Commissie stelt over het Arubaanse overheidsoptreden. </antwoord>
      <antwoord nummer="4 en 5">Artikel 43 lid 1 van het Statuut stelt dat de zorg voor de verwezenlijking van onder meer de deugdelijkheid van het bestuur een taak is van de afzonderlijke landen van het Koninkrijk. Met de onderzoeken van de Algemene Rekenkamer van Aruba naar het havenproject, het luchthavenproject, het radarproject en het SETAR-Fabela project, die overigens voortvloeien uit het onderzoek van de Commissie De Ruiter, is een aanzet gegeven, maar Aruba dient zelf de vervolgstappen te nemen om onrechtmatige handelingen uit het verleden recht te zetten en dergelijk gedrag in de toekomst te voorkomen. Zoals ook de Commissie De Ruiter stelde, is dit in de eerste plaats een zaak van politieke en bestuurlijke controle, die blijvend aandacht verdient. Inmiddels is het onderzoek naar aanleiding van het rapport van de Waarheidscommissie door de Arubaanse regering in handen gegeven van het Openbaar Ministerie. Ingrijpen op grond van de waarborgfunctie (artikel 43 lid 2) zou pas aan de orde zijn, indien sprake zou zijn van een situatie waarin de zorg van een land voor de deugdelijkheid van bestuur structureel tekort schiet; het incidenteel disfunctioneren is niet voldoende. Tevens moet vaststaan dat de ernst van de toestand ingrijpen van de Koninkrijksregering rechtvaardigt. Voorts moet vaststaan dat redres van de toestand door het land zelf niet mogelijk is en dat minder vergaande middelen geen oplossing voor het probleem bieden. Uiteraard dient ook de effectiviteit van een eventueel besluit tot het instellen van hoger toezicht door de Koninkrijksregering te worden beoordeeld. Ten slotte wil ik beklemtonen dat Nederland en Aruba gezamenlijk werken aan de uitvoering van een meerjarenprogramma ter verbetering van de kwaliteit van bestuur. De overeengekomen inspanningen richten zich daarbij op versterking van het functioneren van de huidige organen in plaats van het instellen van nieuwe organen. </antwoord>
      <antwoord nummer="6">De beantwoording heeft ten gevolge van het aantreden van een nieuw kabinet niet binnen de door de vragensteller gestelde termijn kunnen plaatsvinden. </antwoord>
      <noten afkomstig="antwoord"/>
   </antwoorden>
</kvr>
