<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eurlings (CDA) aan de minister van Buitenlandse Zaken over het pleidooi van Human Rights Watch voor vervolging van beramers en uitvoerders van Palestijnse zelfmoordaanslagen. (Ingezonden 7 november 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16771
</item>
         <item attribuut="Rubriek">Criminaliteit en openbare orde (Veiligheid) Internationale betrekkingen (Overig) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Israël Oorlogen Palestijnen Terrorisme</item>
         <item attribuut="Vindplaats">Kamervragen met antwoord 2002-2003, nr. 429, Tweede Kamer</item>
         <item attribuut="Vraagnr_bij_indiening">2020302820</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Eurlings</persoon>
         </item>
         <item attribuut="Datum_reaktie">2002-12-02</item>
         <item attribuut="Datum_indiening">2002-11-07</item>
         <item attribuut="Document-id">KVR16771</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="901" allpagenumbers="901 902" vetnummer="2020302820" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16771" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="429" onderwerp="" indiendatum="2002-11-7">
         <vrager partij="CDA" oorsprong="parlement">Eurlings</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het rapport van Human Rights Watch, waarin gesteld wordt dat beramers en uitvoerders van Palestijnse zelfmoordaanslagen tegen Israëlische burgers zich schuldig maken aan misdaden tegen de menselijkheid? <voetnoot nummer="1"/>
      </vraag>
      <vraag nummer="2">Wat is uw standpunt ten aanzien van dit rapport? </vraag>
      <vraag nummer="3">Wat vindt u van de stelling van Human Rights Watch dat de leiders van Hamas, de Islamitische Jihad, het Popular Front for the Liberation of Palestine (PFLP) en al-Aqsa Martelaars strafrechtelijk vervolgd dienen te worden? </vraag>
      <vraag nummer="4">Kunt u opheldering verschaffen over het feit dat de Hezbollah nog niet op de internationale lijst van terroristische organisaties vermeld staat? </vraag>
      <vraag nummer="5">Deelt u de opvatting van Human Rights Watch dat Arafat en de Palestijnse Autoriteit een grote politieke verantwoordelijkheid voor de zelfmoordaanslagen dragen en te weinig doen om de verantwoordelijken op te sporen en te bestraffen alsmede om deze aanslagen te voorkomen en het martelaarschap te ontkrachten, waardoor zij hebben bijgedragen aan een klimaat van straffeloosheid voor dergelijke aanslagen? Wilt u uw standpunt toelichten? </vraag>
      <noten afkomstig="vraag">
         <noot nummer="1" datum="2002-11-1" bron="«Erased in a moment; suicide bombing attacks against Israeli civilians», Human Rights Watch">«Erased in a moment; suicide bombing attacks against Israeli civilians», Human Rights Watch, 1 november 2002</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">De Nederlandse regering is met Human Rights Watch van oordeel dat zelfmoordaanslagen tegen Israëlische burgers volstrekt onaanvaardbaar zijn. De regering is het ook eens met de stelling dat diegenen die hiervoor verantwoordelijk zijn dienen te worden vervolgd. Zoals Human Rights Watch in het rapport aangeeft, is dit in de eerste plaats de verantwoordelijkheid van de Palestijnse Autoriteit. Nederland en de Europese Unie hebben er regelmatig bij de Palestijnse Autoriteit op aangedrongen er alles aan te doen dat personen die verantwoordelijk zijn voor aanslagen strafrechtelijk worden vervolgd. </antwoord>
      <antwoord nummer="4">In internationaal verband wordt er met twee openbare lijsten van terroristische organisaties gewerkt: 1. de VN-lijst behorende bij VN Veiligheidsraad Resoluties 1267/1390 («specifiek beperkende maatregelen tegen de Taliban, Al Qaida en Bin Laden»). Hezbollah komt vooralsnog niet in aanmerking voor plaatsing op deze lijst omdat de organisatie – voor zover de VN bekend – geen aanwijsbare banden heeft met Al Qaida; 2. de EU-lijst behorende bij Gemeenschappelijk Standpunt 931/2001 («betreffende de toepassing van specifieke maatregelen ter bestrijding van het terrorisme») die in het bijzonder financiële sancties afkondigt. Besluitvorming in de EU over plaatsing van organisaties en personen op deze lijst geschiedt met unanimiteit. Over de wenselijkheid van plaatsing van Hezbollah bestaat in de EU geen consensus. Daarbij doet zich de vraag voor of Hezbollah, mede gelet op haar status als politieke partij vertegenwoordigd in het Libanese parlement, al dan niet aan het criterium «terroristische organisatie» voldoet. Nederland is voorstander van opname op de lijst van de militaire tak van de Hezbollah. </antwoord>
      <antwoord nummer="5">De regering is van oordeel dat voorzitter Arafat en de Palestijnse Autoriteit in de afgelopen periode niet voldoende hebben gedaan om het terrorisme aan te pakken. Nederland en de EU hebben de Palestijnse Autoriteit daar conform het gestelde in antwoord op vraag 1, 2 en 3, regelmatig op aangesproken. Van voorzitter Arafat en de Palestijnse Autoriteit wordt een volledige inzet verwacht om aanslagen te voorkomen, erop toe te zien dat verantwoordelijken voor de aanslagen worden vervolgd en om te zorgen dat opruiing tegen Israël en verheerlijking van martelaarschap niet plaatsvindt. Tegelijkertijd dient te worden beseft dat de infrastructuur die de Palestijnse Autoriteit daartoe ter beschikking staat in de afgelopen tijd zozeer is gereduceerd, dat effectief optreden door de Palestijnse Autoriteit in grote delen van de West Bank en Gaza thans niet meer mogelijk is. </antwoord>
      <noten afkomstig="antwoord"/>
   </antwoorden>
</kvr>
