<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Binnenlandse Zaken en Koninkrijksrelaties over het bezoek van de Baskische jongerenterreurorganisatie SEGI aan de Universiteit van Leiden. (Ingezonden 20 februari 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19847
</item>
         <item attribuut="Rubriek">Criminaliteit en openbare orde (Veiligheid) Internationale betrekkingen (Overig)</item>
         <item attribuut="Trefwoorden">Internationale betrekkingen Spanje Terrorisme</item>
         <item attribuut="Vindplaats">Kamervragen met antwoord 2003-2004, nr. 1151, Tweede Kamer</item>
         <item attribuut="Vraagnr_bij_indiening">2030408760</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2004-03-25</item>
         <item attribuut="Datum_indiening">2004-02-20</item>
         <item attribuut="Document-id">KVR19847</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2443" allpagenumbers="2443 2444" vetnummer="2030408760" code="0304tkkvr1151" lopendefooter="Tweede Kamer, vergaderjaar 2003–2004, Aanhangsel" filenaam="KVR19847" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1151" onderwerp="" indiendatum="2004-02-20">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-03-25">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het feit dat de Baskische jongerenorganisatie SEGI is opgenomen in de Europese groepenlijst van terreurorganisaties? </vraag>
      <vraag nummer="2">Beschouwt u SEGI als een terreurorganisatie? </vraag>
      <vraag nummer="3">Deelt u de mening dat het voorgenomen bezoek van een delegatie van SEGI aan de Universiteit van Leiden op 19 februari jl. wegens het onder vraag 1 gemelde dient te worden verboden? Zo neen, waarom niet? </vraag>
      <vraag nummer="4">Wat is uw beleid ten aanzien van bezoeken van vertegenwoordigers van terreurorganisaties aan Nederland? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, de SEGI is door de Europese Unie geplaatst op de Europese «bevriezingslijst». Dit betreft een lijst van personen, groepen en entiteiten die bijdragen aan de financiering van terrorisme. </antwoord>
      <antwoord nummer="2">De SEGI is een voortzetting van de Baskische jongerenorganisatie Jarrai en Haika en maakt deel uit van de Baskische Nationalistische Bevrijdingsorganisatie MLNV (Movimiento de Liberacion Nacional Vasco) die in Spanje ijvert voor een onafhankelijk Baskenland. De MLNV is een overkoepelende organisatie in Spanje met zowel politieke, financiele, sociale en culturele takken (organisaties). De Spaanse terroristische organisatie ETA, ook geplaatst op de hiervoor genoemde bevriezingslijst, maakt binnen de MLNV de dienst uit. Deze betrokkenheid van de ETA is de reden dat ook andere onderdelen van de MLNV, zoals de EGI, op de Europese bevriezingslijst staan. </antwoord>
      <antwoord nummer="3">Zoals de Kamer verschillende keren is gemeld, is de regering van oordeel dat rechtspersonen, bewegingen of netwerken die geplaatst zijn op zogenoemde bevriezingslijsten en in Nederland activiteiten verrichten, verboden verklaard moeten kunnen worden dan wel in hun werkzaamheden gefrustreerd moeten kunnen worden. Het ministerie van Justitie heeft hiertoe een nota van wijziging in voorbereiding bij het wetsvoorstel tot goedkeuring van het Europees Verdrag inzake de erkenning van de rechtspersoonlijkheid van internationale niet-gouvernementele organisaties (NGO-verdrag). Het daarin voorgestelde artikel 2:20a BW introduceert een procedure waarin de rechtbank op verzoek van het OM de verbodenverklaring uitspreekt van een Nederlandse rechtspersoon die is vermeld op een van de terrorismelijsten van de Europese Unie. Beoogd wordt deze regeling ook van toepassing te verklaren ten aanzien van niet-Nederlandse rechtspersonen op de EU-lijst. In beide gevallen zal de enkele plaatsing op de EU-lijst voldoende rechtvaardiging vormen voor een verbodenverklaring. Voorgesteld wordt deze verbodenverklaring tot gevolg te laten hebben dat de voortzetting van de werkzaamheden van de organisatie strafbaar is op grond van artikel 140, tweede lid, van het Wetboek van Strafrecht (strafbaarstelling verboden organisatie). </antwoord>
      <antwoord nummer="4">Het beleid van de regering ten aanzien van terrorismebestrijding is neergelegd in een brief van mijn ambtsgenoot van Justitie aan uw Kamer (TK 2002–2003, 27 925, nr. 94). Meer algemeen wordt in geval van verdenking van betrokkenheid bij enig in Nederland gepleegd strafbaar feit door politie en justitie opgetreden. Daarnaast verricht de AIVD, in het belang van de nationale veiligheid, onderzoek naar (vertegenwoordigers van) terreurorganisaties. </antwoord>
      <noten afkomstig="antwoord"/>
   </antwoorden>
</kvr>
