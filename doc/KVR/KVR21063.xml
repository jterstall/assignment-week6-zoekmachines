<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over subsidies voor bedrijven die uitwijken naar lagelonenlanden (Ingezonden 12 augustus 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21063
</item>
         <item attribuut="Inhoud">Nederlandse bedrijven die laaggekwalificeerd productiewerk naar het buitenland (lage-lonenlanden) overbrengen zouden krachtens de 'TAOM-regeling' (Technische Assistentie Opkomende Markten) van het Ministerie van Econmische Zaken subsidie kunnen krijgen op de kosten van uitbesteding. De vragen gaan ook over de doelstelling van verwante andere subsidies: Investeringsfaciliteit Opkomende Markten (IFOM), OntwikkelingsRelevante Transacties (ORET), InvesteringsBevordering &amp; Technische Assistentie (IBTA) en Minst Ontwikkelde Landen (MOL).</item>
         <item attribuut="Rubriek">Arbeid (Arbeidsmarkt) Arbeid (Subsidies) Bedrijfsleven en industrie (Ondernemingen)</item>
         <item attribuut="Trefwoorden">Arbeidsmarkt Ondernemingen Subsidies</item>
         <item attribuut="Vindplaats">Kamervragen met antwoord 2003-2004, nr. 2231, Tweede Kamer</item>
         <item attribuut="Vraagnr_bij_indiening">2030419360</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-09-07</item>
         <item attribuut="Datum_indiening">2004-08-12</item>
         <item attribuut="Document-id">KVR21063</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4717" allpagenumbers="4717 4718" vetnummer="2030419360" code="0304tkkvr2231" lopendefooter="Tweede Kamer, vergaderjaar 2003–2004, Aanhangsel" filenaam="KVR21063" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2231" onderwerp="" indiendatum="2004-08-12">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-09-7">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Waar zijn subsidies als Investeringsfaciliteit Opkomende Markten (IFOM), OntwikkelingsRelevante Expert Transacties (ORET), InvesteringsBevordering &amp; Technische Assistentie (IBTA) en Minst Ontwikkelde Landen (MOL) voor bedoeld? <voetnoot nummer="1"/>
      </vraag>
      <vraag nummer="2">Deelt u de mening dat deze subsidies goed zijn voor de Nederlandse werkgelegenheid? Zo ja, waarom? Zo neen, bent u van plan deze regelingen per direct stop te zetten? Zo neen, waarom niet? </vraag>
      <vraag nummer="3">Kunt u deze vragen en de vragen die ik op 30juni jl. over de Technische Assistentie Opkomende Markten(TOAM)-regeling heb gesteld zo spoedig mogelijk beantwoorden? </vraag>
      <noten afkomstig="vraag">
         <noot nummer="2"/>
         <noot nummer="1">Algemeen Dagblad, 10augustus 2004</noot>
         <noot nummer="2">Kamervraag nr. 2030416820</noot>
      </noten>
   </vragen>
   <antwoorden aantal="3">
      <antwoord nummer="1">Het doel van de Investeringsfaciliteit Opkomende Markten (IFOM; Economische Zaken) is tweeledig: bijdragen aan de duurzame ontwikkeling van ondernemingen in opkomende markten en het ondersteunen van gezonde investeringen van Nederlandse MKB-ondernemingen op deze markten. Een gezonde Nederlandse investering in een opkomende markt draagt, net zoals export, bij tot duurzame economische groei in Nederland. Via de Investeringsfaciliteit Opkomende Markten (IFOM) kan een Nederlandse MKB-investering in een opkomende markt worden gefinancierd die bancair niet financierbaar is, vanwege de hogere of ondoorzichtige lokale risico’s. De Nederlandse Financierings-Maatschappij voor Ontwikkelingslanden (FMO NV), die deze faciliteit voor EZ uitvoert en daarbij zelf een deel van het risico neemt, kan na een gedegen kredietonderzoek een achtergestelde lening tot € 2,3 mln met een maximale looptijd van 12 jaar verstrekken, waarvoor EZ grotendeels borg staat. De ontvanger van de lening moet deze terugbetalen. IFOM is dus geen subsidie-, maar een financieringsinstrument. Binnen de regeling Ontwikkelings Relevante Export Transacties (ORET; Ontwikkelingssamenwerking) wordt 35% subsidie verstrekt aan leveranties van Nederlandse kapitaalgoederen, werken en/of diensten aan ontwikkelingslanden. De transacties mogen niet commercieel financierbaar zijn, maar het moet wel gaan om uiteindelijk economisch rendabele activiteiten of projecten. In de praktijk wordt het instrument door ontwikkelingslanden ingezet voor de (co)financiering van investeringen in de fysieke en sociale infrastructuur, zoals baggerwerken, havenverbetering, watervoorziening en gezondheidszorg. 60% van de binnen een ORET-project gegenereerde toegevoegde waarde moet van Nederlandse origine zijn. Het infrastructuurfonds voor de Minst Ontwikkelde Landen (MOL-fonds; Ontwikkelingssamenwerking) is een subsidie aan FMO, om FMO in staat te stellen te participeren in publiek-private en private investeringen in de sociale en fysieke infrastructuur in Minst Ontwikkelde Landen. De projecten waarin FMO binnen dit fonds investeert zijn niet gebonden aan uitsluitend Nederlandse bedrijven die in deze Minst Ontwikkelde Landen in deze infrastructuur willen investeren. Met het fonds worden investeringen gekatalyseerd die een positief effect hebben op de lokale economische ontwikkeling. Ook het programma InvesteringsBevordering en Technische Assistentie (IBTA; Ontwikkelingssamenwerking) is een subsidie aan FMO. Met deze subsidie kan FMO de overdracht van kennis en kunde ondersteunen van (jonge) private bedrijven en financiële instellingen in ontwikkelingslanden, door onder meer managementondersteuning, arbeidsplaatsgerichte trainingen en opleidingen te (co)financieren. Dankzij IBTA gaan de lokale bedrijven beter presteren, waardoor ze sneller een interessante partner kunnen worden voor commerciële investeerders. Voor een meer uitgebreide toelichting op deze en andere instrumenten van export- en investeringsbevordering wil ik u verwijzen naar de website www.internationaalondernemen.nl </antwoord>
      <antwoord nummer="2" voetnoot="1">IFOM draagt bij aan duurzame economische groei in Nederland. Door gezonde Nederlandse investeringen in opkomende markten boren Nederlandse bedrijven bijvoorbeeld nieuwe afzetmarkten aan, optimaliseren zij hun productieproces, blijft kennis in Nederland behouden of wordt die verder uitgebreid, vloeien winsten terug naar Nederland etc. etc. Voor wat betreft de relatie tussen IFOM en werkgelegenheid in Nederland verwijs ik naar de onlangs afgeronde evaluatie van de instrumenten IFOM en TAOM van Bureau Bartels B.V. Amersfoort, 12 mei 2004. Te uwer informatie stuur ik deze evaluatie als bijlage bij deze antwoorden mee <voetnoot nummer="1"/>. Ik zal u binnenkort in het nog te verschijnen Actieprogramma Internationaal Ondernemen mijn beleidsreactie op dit rapport doen toekomen. Uit deze evaluatie blijkt – kort gezegd – dat in meer dan de helft van de ondersteunde gevallen geen enkele sprake is van verplaatsing van activiteiten naar het buitenland, maar uitsluitend van nieuwe, of uitbreiding van bestaande, activiteiten van Nederlandse bedrijven in opkomende markten. In de overige gevallen is er sprake van verplaatsing van een deel van de activiteiten naar opkomende markten. Het gaat dan in de regel om bedrijfsactiviteiten die in Nederland niet meer op concurrerende wijze kunnen worden uitgevoerd. Van volledige verplaatsing is nooit sprake; voorwaarde voor de ondersteuning is dat het Nederlandse bedrijf continuïteit en rentabiliteit in Nederland houdt. De evaluatie stelt dat de ondersteunde projecten doorgaans bijdragen aan duurzame effecten op de omzet, de werkgelegenheid, het investeringsniveau, de concurrentiepostitie en het martkaandeel van de Nederlandse bedrijven. De ORET-regeling van Ontwikkelingssamenwerking maakt per definitie alleen Nederlandse exporttransacties mogelijk die zonder subsidie niet tot stand zouden komen: het gaat om goederen en diensten die de lokale overheid van een ontwikkelingsland niet zelf kan financieren, omdat de directe baten uit de investering te gering zijn om een commercieel krediet te kunnen krijgen. Naast de bijdrage aan ontwikkeling wordt de afzetmarkt voor deze produkten derhalve door het instrument vergroot, wat goed is voor de Nederlandse werkgelegenheid. De IBTA en MOL-fonds subsidies aan FMO zijn instrumenten van Ontwikkelingssamenwerking. Het gaat bij deze instrumenten primair om het bevorderen van de economische ontwikkeling in ontwikkelingslanden. De effecten van de instrumenten op de werkgelegenheid in Nederland worden niet expliciet meegewogen. In algemene zin kan wel gesteld worden dat de instrumenten bij succes leiden tot economische groei in ontwikkelingslanden, wat ook goed is voor de afzetmogelijkheden van Nederlandse bedrijven. Daarnaast kunnen ook individuele Nederlandse bedrijven direct profijt hebben van de instrumenten, bijv. doordat FMO dankzij de subsidies kan participeren in een investering van een Nederlands bedrijf of een handelspartner in een ontwikkelingsland. Dit heeft een positief effect voor de continuïteit en daarmee de duurzame werkgelegenheid van de onderneming. </antwoord>
      <antwoord nummer="3">De antwoorden op deze vragen zijn op 12 augustus jl. aan de Kamer verzonden. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
