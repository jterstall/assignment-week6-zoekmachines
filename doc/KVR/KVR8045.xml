<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over de stijging van het aantal IBS-gevallen. (Ingezonden 11 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8045
</item>
         <item attribuut="Inhoud">Vragen naar aanleiding van een onderzoek van het Trimbos-instituut naar de stijging van het aantal IBS-gevallen (inbewaringstelling), waarin geconcludeerd wordt dat de ambulante geestelijke gezondheidszorg ernstig tekort schiet bij de preventieve zorg.</item>
         <item attribuut="Rubriek">Gezondheidszorg (Geestelijke gezondheidszorg)</item>
         <item attribuut="Trefwoorden">Geestelijke gezondheidszorg Psychiatrische ziekenhuizen</item>
         <item attribuut="Vindplaats">Kamervragen met antwoord 1998-1999, nr. 213, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-10-23</item>
         <item attribuut="Datum_indiening">1998-09-11</item>
         <item attribuut="Document-id">KVR8045</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="431" allpagenumbers="431 432" vetnummer="2979816540" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8045" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="213" onderwerp="" indiendatum="1998-09-11">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="1998-10-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hebt u kennisgenomen van het onderzoek dat het Trimbos-instituut heeft uitgevoerd in opdracht van de gemeente Amsterdam naar de stijging van het aantal IBS-gevallen? 1, 2 </vraag>
      <vraag nummer="2">Bent u van oordeel dat de belangrijkste conclusie, namelijk dat de ambulante geestelijke gezondheidszorg ernstig tekort schiet en dreigende crises niet tijdig worden gesignaleerd, zeer ernstig is? Zo ja, wat gaat u doen aan de verbetering van deze preventieve zorg? </vraag>
      <vraag nummer="3">Wat is uw mening over de vaststelling van de onderzoekers dat de beslissing tot IBS rommelig en onzorgvuldig tot stand komt, waarbij de afweging of dreigend onheil opweegt tegen de negatieve effecten van de beslissing, onvoldoende wordt gemaakt? </vraag>
      <vraag nummer="4">Bent u bereid een oplossing te zoeken om de zorgvuldigheid van procedures rond de beslissing tot IBS beter te garanderen? </vraag>
      <vraag nummer="5">Bent u tevens bereid de mogelijkheden van een wettelijke inspanningsverplichting – om te garanderen dat rechters en hulpverleners zich voldoende hebben vergewist van de toestand van de patiënt alvorens zij besluiten over een gedwongen opname en altijd een medische verklaring moet worden ingevuld ook wanneer niet tot gedwongen opname wordt overgegaan met duidelijkheid over de alternatieve behandeling is – zoals door de vereniging Ypsilon is voorgesteld, te onderzoeken? </vraag>
      <vraag nummer="6">Bent u van mening dat voorkomen moet worden dat mensen enerzijds onnodig onder dwang worden opgenomen en anderzijds mensen niet aan hun lot moeten worden overgelaten? Zo ja, is hier een flinke investering in de ambulante geestelijke gezondheidszorg voor nodig? </vraag>
      <vraag nummer="7">Kunt u inzicht geven in de situatie elders in Nederland, zowel wat betreft de ambulante geestelijke gezondheidszorg als wat betreft de zorgvuldigheid waarmee een beslissing tot IBS wordt genomen? </vraag>
      <vraag nummer="8">Verwacht u dat met het beschikbare geld voor de GGZ in de komende regeerperiode de tekorten in de ambulante zorg en andere knelpunten in de GGZ op kunt lossen? </vraag>
      <noten afkomstig="vraag">
         <noot nummer="1" datum="1998-09-9" bron="Parool">Parool, 9 september 1998</noot>
         <noot nummer="2">IBS = inbewaringstelling</noot>
      </noten>
   </vragen>
   <antwoorden aantal="7">
      <antwoord nummer="1">Ja. Op 24 maart jl. vond op mijn departement een overleg plaats over de problematiek bij crisisopnamen in Amsterdam. Bij dit overleg waren vertegenwoordigers van de Amsterdamse psychiatrische ziekenhuizen, het zorgkantoor ZAO, de gemeente Amsterdam en de Amsterdamse patiëntenorganisaties aanwezig. De Gemeente Amsterdam gaf toen aan dat ze het Trimbos-instituut had gevraagd het hier bedoelde onderzoek uit te voeren. De gezamenlijke conclusie van dit overleg was dat een gezamenlijke analyse van de oorzaken van de problematiek nodig was, om zo te komen tot een gezamenlijk actieplan voor de korte en lange termijn. De oplossing van de problematiek zou vooral moeten komen van een structurele verbetering van de samenwerking in Amsterdam. Voor de gezamenlijke analyse van de problematiek en de langere termijnoplossing nam de Stichting Samenwerkende Instellingen Gezondheidszorg Regio Amsterdam (SIGRA) het voortouw. Uiteraard heb ik de SIGRA verzocht de uitkomsten van het onderzoek van het Trimbos-instituut bij het oplossingstraject te betrekken. De SIGRA-sectie GGZ informeert mij periodiek over de voortgang van het traject. </antwoord>
      <antwoord nummer="2 en 3">Het Trimbos-instituut concludeert in haar rapport dat het onderzoek voor een aanzienlijk gedeelte bestaat uit hypothesen, die niet als absolute zekerheden mogen worden opgevat. Tegen deze achtergrond dienen de conclusies uit het rapport te worden beschouwd. Daarnaast is het van belang te constateren dat de operationalisering van de ambulante geestelijke gezondheidszorg in Amsterdam en de wijze waarop een beslissing tot IBS tot stand komt een lokale verantwoordelijkheid is. Gezien het bovenstaande vormt de afronding en rapportage van dit onderzoek geen reden om af te stappen van mijn reeds eerder gekozen beleidslijn. </antwoord>
      <antwoord nummer="4">De procedure rond de beslissing tot IBS is in het kader van de wet Bopz met waarborgen omgeven. Indien de uitvoeringspraktijk op bepaalde punten voor verbetering vatbaar is, verwacht ik dat de verantwoordelijke, betrokken partijen dit in het eerder genoemde oplossingstraject zullen betrekken. Overigens merk ik op dat op basis van gegevens van de Inspectie voor de Gezondheidszorg er geen aanleiding is om te veronderstellen dat de totstandkoming van beslissingen met betrekking tot inbewaringstellingen onvoldoende zorgvuldig zouden zijn. </antwoord>
      <antwoord nummer="5">De beoordeling of er sprake is van een stoornis van de geestvermogens en of deze stoornis gevaar veroorzaakt, is, gezien zijn professie bij uitstek de taak van de psychiater. De psychiater is gehouden bij de uitoefening van zijn beroep de regels van een goed hulpverlener in acht te nemen en dient zich zo nodig daarvoor te verantwoorden binnen het kader van het medisch tuchtrecht. Zoals ook is aangegeven in de schriftelijke beantwoording van een aantal vragen gesteld tijdens het op 26 maart 1998 gehouden Algemeen Overleg heeft het kabinet geen aanleiding te veronderstellen dat de psychiaters het uitschrijven van de medische verklaringen onvoldoende serieus nemen. Op dit moment zie ik dan ook onvoldoende reden om de door Ypsilon geschetste inspanningsverplichting in de medische verklaring op te nemen. Ik heb de vereniging Ypsilon hiervan reeds schriftelijk op de hoogte gesteld. </antwoord>
      <antwoord nummer="6">Inderdaad ben ik van mening dat mensen enerzijds niet onnodig onder dwang opgenomen zouden moeten worden en anderzijds mensen niet aan hun lot moeten worden overgelaten. Reeds tijdens het overleg dat naar aanleiding van de IBS-problematiek heeft plaatsgevonden in maart jl. bleek dat de oplossing voor de IBS-problematiek in Amsterdam met name gevonden zou moeten worden in een structurele verbetering van de samenwerking. </antwoord>
      <antwoord nummer="7">Onder verwijzing naar het antwoord op vraag 3 en op grond van de beschikbare gegevens (ingediende klachten en jurisprudentie) heb ik niet de indruk dat de ambulante geestelijke gezondheidszorg in dit opzicht tekort schiet. Wat betreft de zorgvuldigheid van de beslissingen tot inbewaringstellingen merk ik op dat over het algemeen beslissingen tot inbewaringstelling op een zorgvuldige wijze worden genomen. </antwoord>
      <antwoord nummer="8">Voor de ggz-sector, inclusief de verslavingszorg, is deze kabinetsperiode een bedrag van f 230 mln. beschikbaar. Daarnaast is er f 30 mln. beschikbaar voor de aanpak van wachtlijsten in de aggz en tevens een bedrag van f 20 mln., ter compensatie van het besparingsverlies als gevolg van het afzien van de invoering van een eigen bijdrage in het eerste jaar van opname in een psychiatrisch ziekenhuis. De ruimte voor jaarlijkse groei komt hiermee op 1,4%. Ik ga er van uit dat deze middelen voldoende zijn voor de zorgsector. Ook moeten hiermee de bestaande wachtlijsten tot een aanvaardbare lengte kunnen worden teruggedrongen. Wanneer zich toch tegenvallers voordoen, gelden voor de zorgsector dezelfde financiële spelregels als voor elke andere sector. In eerste instantie zal de sector dan dus zelf het probleem op moeten lossen. </antwoord>
      <noten afkomstig="antwoord"/>
   </antwoorden>
</kvr>
