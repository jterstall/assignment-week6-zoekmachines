<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het Bronovo Ziekenhuis te Den Haag. (Ingezonden 28 juli 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23697
</item>
         <item attribuut="Inhoud">Vragen naar aanleiding van bericht dat ziekenhuis Bronovo (Den Haag) tegen hoge rente geld leende aan een Hilversumse geldschieter die het geld vervolgens belegde. Waarom gelden de na de Ceteco-affaire vastgestelde voorschriften voor provincies, gemeenten en waterschappen niet voor zorginstellingen en instellingen die door publiek geld worden gefinancierd?</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2004-2005, nr. 2255, Tweede Kamer</item>
         <item attribuut="Vraagnr_bij_indiening">2040518890</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-08-29</item>
         <item attribuut="Datum_indiening">2005-07-28</item>
         <item attribuut="Document-id">KVR23697</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4507" allpagenumbers="4507 4508" vetnummer="2040518890" code="0405tkkvr2255" lopendefooter="Tweede Kamer, vergaderjaar 2004–2005, Aanhangsel" filenaam="KVR23697" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2255" onderwerp="" indiendatum="2005-07-28">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-08-29">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op het feit dat het Bronovo Ziekenhuis aan een Hilversumse geldschieter tegen hoge rente geld leende, die het geld vervolgens belegde? <voetnoot nummer="1"/>
      </vraag>
      <vraag nummer="2">Wat is in het algemeen uw opvatting over het aangaan van riskante beleggingen van zorginstellingen en andere instellingen die met publiek geld worden gefinancierd? Vindt u dit aanvaardbaar? Zo ja, waarom? </vraag>
      <vraag nummer="3">Waarom gelden niet voor zorginstellingen en niet voor instellingen die door publiek geld gefinancierd worden de na de Ceteco-affaire gelden vastgestelde voorschriften voor provincies, gemeenten en waterschappen? </vraag>
      <vraag nummer="4">Bent u bereid dergelijke voorschriften alsnog in te voeren? </vraag>
      <noten afkomstig="vraag">
         <noot nummer="1" datum="2005-07-23" bron="Haagse Courant, 21, 22 en">Haagse Courant, 21, 22 en, 23 juli 2005</noot>
      </noten>
   </vragen>
   <antwoorden aantal="3">
      <antwoord nummer="1 en 2">Een burger mag vertrouwen op solide, financieel gezonde instellingen met het oog op continuïteit en kwaliteit van hun dienstverlening. Het aangaan van riskante beleggingen door een instelling kan dit vertrouwen ondermijnen. Ik ben van mening dat het primair tot de verantwoordelijkheid behoort van het bestuur van de instellingen om op verstandige wijze te beslissen over het aangaan van risico’s die inherent zijn aan het uitlenen van geld aan derden of het aangaan van beleggingen. Het bestuur en de toezichthouders binnen de zorginstelling zijn voor deze beslissingen verantwoordelijk en hierop aanspreekbaar. Ter uitvoering van goed bestuur (good governance) ga ik ervan uit dat binnen een professionele bestuursstructuur een raad van toezicht met een raad van bestuur nadere afspraken maakt en dat deze worden vastgelegd, bijvoorbeeld in een treasury- of beleggingsstatuut. Een dergelijk statuut bevat dan uitgangspunten voor het financiële beheer en beleid van de instelling en geeft aan welke risico’s daarbij nog aanvaardbaar zijn. </antwoord>
      <antwoord nummer="3">Bij de Ceteco-affaire was een provincie betrokken. Dit heeft destijds mede aanleiding gegeven tot nieuwe bepalingen inzake het financieringsbeleid van openbare lichamen, te weten de Wet financiering decentrale overheden (Wet fido). Deze wet strekt ter verduidelijking van de rol en de reikwijdte van de financieringsfunctie bij openbare lichamen (provincies, gemeenten en waterschappen). Zorginstellingen, zoals het betrokken ziekenhuis, zijn geen openbare lichamen en vallen derhalve buiten het bereik van deze wet. Binnen zorginstellingen ligt de verantwoordelijkheid voor het gevoerde bestuur, waaronder beslissingen ten aanzien van het financiële beheer, primair bij de bestuurders. Een raad van toezicht controleert het bestuur en zal bestuurders hierop dienen aan te spreken, al dan niet op signaal van de accountant bij de goedkeuring van de jaarrekening. Op grond van het wetsvoorstel «Wet toelating zorginstellingen» (Wtzi; ter behandeling door de Eerste Kamer) stel ik eisen aan een transparante bestuursstructuur en schrijf ik voor dat zorginstellingen over een toezichthoudend orgaan dienen te beschikken. Dit zorgt voor een tegenkracht voor het bestuur direct op het eigen niveau van een instelling. Tevens stel ik op grond van genoemd wetsvoorstel als eis dat een zorginstelling zijn bedrijfsvoering op orde heeft en deze inzichtelijk maakt. Dit betekent dat de geldstromen voor de zorg en andere activiteiten duidelijk dienen te zijn onderscheiden. Hierbij is een belangrijke rol voor de instellingsaccountant weggelegd. Het wetsvoorstel Wtzi draagt daarmee bij aan een verdere professionalisering van de bestuursstructuur van zorginstellingen. </antwoord>
      <antwoord nummer="4">Ik vertrouw – zoals hiervoor aangegeven – op de aanwezige «checks en balances»; de werking van goed bestuur (good governance) en de disciplinerende en corrigerende werking die uitgaat van professionele raden van toezicht. Zoals u weet wordt er op diverse fronten gewerkt aan een verdere professionalisering van de bestuursstructuur. Tevens wijs ik op de aanwezigheid van andere waarborgen in de praktijk. Ziekenhuizen hebben zelf ook een niet te onderschatten belang bij een goede solvabiliteit en rentabiliteit van hun ondernemingen met het oog op eisen die banken of het Waarborgfonds aan de financiële huishouding stellen. Zij hebben er daarom belang bij om geen aanzienlijke financiële risico’s te lopen. Met inachtneming van het bovenstaande acht ik het invoeren van nadere voorschriften niet nodig. </antwoord>
      <noten afkomstig="antwoord"/>
   </antwoorden>
</kvr>
