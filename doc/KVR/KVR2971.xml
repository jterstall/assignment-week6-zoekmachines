<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk en Van Oven (beiden PvdA) over het veelvuldig voorkomen van Tuberculose bij gevangenen. (Ingezonden 18 maart 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2971
</item>
         <item attribuut="Inhoud">Betreft vragen over de medische zorg in penitentiare inrichtingen.</item>
         <item attribuut="Rubriek">Gezondheidszorg (Ziekten en ziektepreventie) Strafrecht en strafprocesrecht (Overig)</item>
         <item attribuut="Trefwoorden">Gedetineerden Gevangeniswezen Infectieziekten</item>
         <item attribuut="Vindplaats">Kamervragen met antwoord 1995-1996, nr. 1016, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">1996-04-23</item>
         <item attribuut="Datum_indiening">1996-03-18</item>
         <item attribuut="Document-id">KVR2971</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2063" allpagenumbers="2063 2064" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1016" onderwerp="" indiendatum="1996-03-18">
         <vrager partij="PvdA" oorsprong="parlement">Oudkerk</vrager>
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="23 april 1996). Zie ook Aanhangsel Handelingen, nr. 918, vergaderjaar 1995/1996.">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van het Openbaar Rapport Nr. 95/517 over het aan TBC overlijden van een gevangene en van de rapportage van de Commissie van Dinter? </vraag>
      <vraag nummer="2">Is inmiddels circa de helft van alle gevangenen, vaak sinds een groot aantal jaren, opiaat-afhankelijk? Komen onder harddrugsverslaafden tal van besmettelijke aandoeningen veelvuldig voor, Tuberculose bijvoorbeeld zesendertig maal vaker dan bij de gehele bevolking? </vraag>
      <vraag nummer="3">Is de mate waarin opiaat-afhankelijken in penitentiaire inrichtingen methadon krijgen verstrekt louter afhankelijk van de lokale instellingsarts? Is bij vele gevangenen daardoor sprake van bestraffing door zowel vrijheidsontneming als onthouding van methadon? </vraag>
      <vraag nummer="4">Biedt het huidige medische regime in penitentiaire inrichtingen zowel de inwoners van deze instellingen als de gehele Nederlandse bevolking voldoende bescherming tegen besmetting met aandoeningen als TBC, Hepatitis en HIV? </vraag>
      <vraag nummer="5">Bent u bereid, het medische regime naar organisatie en structuur zodanig te verbeteren, dat gevangenen verzekerd kunnen zijn van een kwalitatief verantwoorde medische zorg en daarvoor een scheiding aan te brengen tussen het management van de betreffende instellingen en de medische zorg? </vraag>
      <vraag nummer="6">Bent u bereid met de koepel van GGD’en te bezien in hoeverre deze instellingen een rol kunnen spelen bij het bieden van onafhankelijke medische zorg aan gevangenen? </vraag>
      <vraag nummer="7">Deelt u het standpunt dat het medisch regime in penitentiaire inrichting en politiecel ten behoeve van de verslaafde arrestanten in evenwicht dient te zijn met het medisch regime buiten de cel? Deelt u ook het standpunt dat zulks de kans vergroot op een niet terugvallen in crimineel gedrag na het verlaten van de penitentiaire inrichting en op resocialisatie en maatschappelijk herstel van de gedetineerde? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Circa de helft van alle gevangenen is afhankelijk van opiaten. Ook zijn harddrugsverslaafden voor tal van besmettelijke ziekten, zoals tuberculose, als een groep met een verhoogd risico te beschouwen. </antwoord>
      <antwoord nummer="3 en 7">In het algemeen dient de medische zorg zowel binnen de penitentiaire inrichtingen als ook in politiecellen tenminste gelijkwaardig te zijn aan de medische zorg in de rest van de samenleving. De eisen die in de «vrije» maatschappij gelden voor de kwaliteit van diagnostiek en behandeling zijn ook van toepassing op diagnostiek en behandeling binnen de penitentiaire inrichtingen en in politiecellen. Wel is er sprake van een omgeving die naar zijn aard beperkingen kent. Deze beperkingen kunnen betekenen dat de inhoud van de geboden medische zorg, hoewel kwalitatief tenminste gelijkwaardig, op verschillende punten anders is dan in de «vrije» maatschappij. Dit geldt ook voor de zorg voor aan opiaten verslaafde gedetineerden. Het beleid is dat penitentiaire inrichtingen en politiecellen drugsvrij behoren te zijn. Opiaat-afhankelijken ondervinden daardoor tijdens hun detentie de gevolgen van het stoppen met het gebruik van opiaten. Door de medische diensten in penitentiaire inrichtingen en de dienstdoend adviserend geneeskundige ten behoeve van de ingeslotene in een politiecel wordt nadrukkelijk aandacht geschonken aan de lichamelijke en psychische klachten die daarmee gepaard kunnen gaan. Voor wat betreft het methadongebruik blijkt dat een deel van de gedetineerden voor de detentie deelnam aan een methadonprogramma. Methadon is een geneesmiddel dat krachtens de Opiumwet enkel door medici (i.c. de inrichtingsarts of de dienstdoend adviserend geneeskundige) kan worden voorgeschreven. Deze artsen baseren hun beslissing al-dan-niet methadon te verstrekken enkel op medisch-inhoudelijke gronden. De medisch-inhoudelijke afwegingen die deze artsen in het kader van de zorg voor verslaafde gedetineerden maken, zijn onderworpen aan het medisch tuchtrecht. Het DJI-beleid is erop gericht de methadonverstrekking binnen de inrichting beter aan te doen sluiten bij het reeds gevoerde verslavingsbeleid. Het penitentiaire verslavingsbeleid houdt in dat op verslaafde gedetineerden drang wordt uitgeoefend te breken met hun verslaving. Voor hen die daartoe gemotiveerd zijn, bestaat de mogelijkheid van plaatsing op een Verslavings Begeleidingsafdeling (VBA, voorheen Drugsvrije Afdeling (DVA) geheten). Voor verslaafden die voor de detentie deelnamen aan een methadonprogramma en die niet op een VBA willen worden geplaatst, kan dit betekenen dat zij geplaatst worden in inrichtingen waar op tijdelijke basis methadon verstrekt wordt. Om tot een dergelijk methadontraject te kunnen komen, zal overleg worden gee¨ntameerd met inrichtingsartsen en inrichtingsdirecteuren. In mijn opvatting kan een stringent ontmoedigingsbeleid binnen detentie bijdragen aan een drugsvrij bestaan na detentie en daarmee aan de vermindering van recidive. </antwoord>
      <antwoord nummer="4">Het opsporings- en preventiebeleid van met name longtuberculose, zoals dit in de afgelopen jaren ten behoeve van de justitie¨le inrichtingen ontwikkeld is, geeft zowel gedetineerden en personeel in justitie¨le inrichtingen als de bevolking daarbuiten voldoende bescherming tegen deze ziekte. Ten aanzien van de bescherming tegen Hepatitis-B en HIV gelden dezelfde uitgangspunten als die welke in de vrije maatschappij van kracht zijn. Het element «voorlichting» speelt ook in justitie¨le inrichtingen een cruciale rol. </antwoord>
      <antwoord nummer="5 en 6">In haar rapport «Zorg ingesloten» signaleerde de commissie-Van Dinter dat de kwaliteit van de medische zorg binnen de penitentiaire inrichting onder druk staat. De aanbevelingen van de commissie-Van Dinter behelzen vooral een betere integratie van de medische zorg binnen de structuur en het beleid van de inrichting. Om deze integratie te bewerkstelligen, worden door mij op dit moment aan de hand van het rapport-Van Dinter passende maatregelen genomen. Het uitbesteden van de algemene medische zorg aan een organisatie als de GGD, die niet intrinsiek deel uitmaakt van de structuur van een penitentiaire inrichting, is hiermee slecht verenigbaar. Wel maakt de enorme varie¨teit aan medische en psychosociale problematiek binnen de penitentiaire inrichtingen dat er op vele gebieden specifieke expertise uit de reguliere gezondheidszorg binnen de penitentiaire inrichtingen gehaald wordt. Medewerkers van de Consultatiebureaus voor Alcohol en Drugs (CAD’s) zijn betrokken bij de verslaafdenzorg, medewerkers van RIAGG’s verzorgen psychosociale hulp, en voor complexe medische handelingen wordt veelvuldig gebruik gemaakt van «burgerziekenhuizen». Medewerkers van de GGD’en zijn betrokken bij de Aids-preventie en de voorlichting rond Hepatitis-B en Seksueel Overdraagbare Aandoeningen (SOA). </antwoord>
      <noten afkomstig="antwoord"/>
   </antwoorden>
</kvr>
