<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">urn:mpeg:mpeg21:sgd:19911992:0000052</item>
         <item attribuut="identifier">http://resolver.kb.nl/resolve?urn=urn:mpeg:mpeg21:sgd:19911992:0000052&amp;role=xml</item>
         <item attribuut="Permalink">http://resolver.kb.nl/resolve?urn=urn:mpeg:mpeg21:sgd:19911992:0000052</item>
         <item attribuut="Document-id">0000018438</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Eerste Kamer 1991-1992 nummer 15</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Eerste Kamer</item>
         <item attribuut="Bibliografische_omschrijving">Vragen van het lid Korthals Altes (VVD), inzake: de op 1 januari 1992 in te voeren artikelen 3:237 en 3:239 van het Burgerlijk Wetboek.</item>
         <item attribuut="titel">Aanhangsel Eerste Kamer 1991-1992 nummer 15</item>
         <item attribuut="Jaargang">1991_1992</item>
         <item attribuut="Vraagnummer">15</item>
         <item attribuut="Indiener">
            <persoon partij="VVD">Korthals Altes</persoon>
         </item>
         <item attribuut="Datum_indiening">1991-11-19</item>
         <item attribuut="Beantwoorder">
            <persoon>Hirsch Ballin</persoon>
         </item>
         <item attribuut="Datum_reaktie">1991-12-11</item>
         <item attribuut="Beginpagina">29</item>
         <item attribuut="Eindpagina">30</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1991-1992" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="29" allpagenumbers="29" vetnummer="" code="" lopendefooter="Tweede Kamer, vergaderjaar 1991-1992, Aanhangsel" filenaam="" issn-nummer="ISSN0921 - 7398" uitgever="Sdu Uitgeverij Plantijnstraat 's-Gravenhage 1991"/>
      <vraagdata vraagnummer="" onderwerp="" indiendatum="">
         <vrager partij="VVD" oorsprong="parlement">Korthals Altes</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="15">Vragen van het lid Korthals Altes (VVD), inzake: de op 1 januari 1992 in te voeren artikelen 3:237 en 3:239 van het Burgerlijk Wetboek. (Ingezonden dd. 19 november 1991) </vraag>
      <vraag nummer="1">Is het de ministers bekend dat de eis, vervat in de op 1 januari 1992 in te voeren artikelen 3:237 en 3:239 van het Burgerlijk Wetboek, inhoudende dat vestiging van een stil pandrecht op roerende zaken en rechten aan toonder respectievelijk van een stil pandrecht op vorderingen op naam, geschiedt per authentieke of geregistreerde onderhandse akte, in de praktijk grote uitvoeringsproblemen dreigt op te roepen, omdat noch het notariaat noch de registratie de verwachte aantallen akten tijdig zal kunnen verwerken, respectievelijk bewaren? </vraag>
      <vraag nummer="2">Is het de ministers bekend dat thans overleg gaande is tussen betrokkenen (banken) en de Dienst der Registratie en Successie tot het vinden van een oplossing, die niet expliciet in de wet is geregeld en waarvan vervolgens door een proces zou moeten worden vastgesteld of deze oplossing door middel van jurisprudentie rechtens erkenning vindt? Zijn de ministers niet van oordeel dat het meer in overeenstemming is met het beginsel van de rechtszekerheid dat met de hercodificatie van het burgerlijk recht is nagestreefd, vóór 1 januari a.s., althans zo spoedig mogelijk, een wettelijke basis te geven aan de oplossing die de meest betrokkenen en hun juridische adviseurs thans voor ogen staat? Toelichting Een stil pandrecht op roerende zaken, op rechten aan toonder en op vorderingen op naam moet ingevolge de artikelen 3:237 en 3:239 van het Nieuw Burgerlijk Wetboek worden gevestigd bij authentieke of geregistreerde onderhandse akte. Gelet op de betekenis van deze vorm van zekerheidsstelling bij de kredietverlening door banken en andere financiële instellingen, is te verwachten dat zowel het aantal van dergelijke akten als de omvang per akte, onoverkomelijke problemen zal scheppen bij het notariaat (o.a. in verband met de bewaarplicht) en de Registratie (vooral door het grote aanbod). Teneinde deze moeilijkheden het hoofd te bieden vindt thans overleg plaats tussen de Nederlandse Vereiniging van Banken en een aantal grote banken over de registratie door middel van een borderel. Op dit borderel, dat door de pandgever zelf zou dienen te worden ingevuld en ondertekend, wordt de lijst van te verpanden goederen respectievelijk vorderingen gespecificeerd door vermelding van slechts de eerste en de laatste post, het totaalbedrag, de peildatum en het aantal bladen In de registratie door middel van een dergelijk borderel voorziet evenwel de Registratiewet niet met zoveel woorden. Daarom zal pas door jurisprudentie zekerheid worden geschapen, tenzij de ministers de voorgestelde praktijk dekken door wetswijziging. Daarnaast is het van belang dat de registratie zo snel mogelijk plaatsvindt en wordt afgewerkt, daar banken die akten ter registratie hebben aangeboden, daarover moeten kunnen beschikken, zodra op basis van die akten executoriale maatregelen vereist zijn. Het komt de rechtszekerheid niet ten goede wanneer banken (of notarissen) zo lang op de afgifte van de ter registratie aangeboden akten moeten wachten, dat daardoor eventueel noodzakelijke executie wordt vertraagd. </vraag>
      <noten afkomstig="vraag"/>
   </vragen>
   <antwoorden aantal="0">
      <noten afkomstig="antwoord"/>
   </antwoorden>
</kvr>
