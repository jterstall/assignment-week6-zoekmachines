<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Depla (PvdA) aan de minister van Volkshuisvesting, Ruimtelijke Ordening en Milieubeheer over de hoge huurprijzen bij particuliere verhuurders en de mogelijkheden om hier iets aan te doen. (Ingezonden 3 september 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21327
</item>
         <item attribuut="Inhoud">Vragen naar aanleiding van artikelen in Algemeen Dagblad en Rotterdams Dagblad van respectievelijk 6 en 5 augustus 2004 over overschrijdingen van de maximaal redelijke huurpijs door verhuurders in Rotterdam. Tevens vragen n.a.v. Jaarverslag 2003 Huurteams Rotterdam: signalering dat het aantal intimidatiemeldingen stijgt en aanbeveling om een Meldpunt Ongewenst Verhuurdersgedrag en een Proceskostenfonds op te richten.</item>
         <item attribuut="Rubriek">Volkshuisvesting (Huurrecht) Volkshuisvesting (Woninghuren)</item>
         <item attribuut="Trefwoorden">Huurrecht Woninghuren</item>
         <item attribuut="Vindplaats">Kamervragen met antwoord 2004-2005, nr. 127, Tweede Kamer</item>
         <item attribuut="Vraagnr_bij_indiening">2030420460</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
         </item>
         <item attribuut="Datum_reaktie">2004-10-11</item>
         <item attribuut="Datum_indiening">2004-09-03</item>
         <item attribuut="Document-id">KVR21327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="269" allpagenumbers="269 270" vetnummer="2030420460" code="0405tkkvr127" lopendefooter="Tweede Kamer, vergaderjaar 2004–2005, Aanhangsel" filenaam="KVR21327" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="127" onderwerp="" indiendatum="2004-09-3">
         <vrager partij="PvdA" oorsprong="parlement">Depla</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-10-11">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de op grote schaal voorkomende overschrijdingen van de maximaal redelijke huurprijs door particuliere verhuurders in Rotterdam? <voetnoot nummer="1"/>Wat vindt u van de omvang van deze overschrijding? </vraag>
      <vraag nummer="2">Welke instrumenten zijn er om iets aan overschrijding van de maximaal redelijke huurprijs te doen? Waarom werken deze instrumenten onvoldoende? Bent u bereid om hier iets aan te doen? </vraag>
      <vraag nummer="3">Bent u op de hoogte van het aantal intimidatiemeldingen door verhuurders in de afgelopen jaren? Bent u ook op de hoogte van het feit dat de Huurteams in Rotterdam signaleren dat het aantal intimidatiemeldingen ieder jaar stijgt? Zo ja, is er inderdaad sprake van een toename? </vraag>
      <vraag nummer="4">Bent u het eens met de aanbeveling van de Huurteams Rotterdam dat er een Meldpunt Ongewenst Verhuurdersgedrag opgericht zou moeten worden, zodat inzicht ontstaat in de problematiek en deze gezamenlijk kan worden aangepakt? </vraag>
      <vraag nummer="5">Bent u het eens met de aanbeveling van de Huurteams Rotterdam dat een Proceskostenfonds opgericht zou moeten worden om de gang naar de rechter, in kwesties waar geen beroep gedaan kan worden op de huurcommissie, voor de huurder te vergemakkelijken? In welke gevallen kan geen beroep gedaan worden op de huurcommissie? Wat is het belang van huurteams bij het aanpakken en voorkomen van dergelijke gevallen? </vraag>
      <vraag nummer="6">Bent u bereid om het bestaan van huurteams in grote steden te stimuleren? Zo ja, hoe gaat u dat doen? </vraag>
      <noten afkomstig="vraag">
         <noot nummer="1" datum="2004-08-5" bron="Algemeen Dagblad, 6 augustus jl., «Groeiend verzet tegen hoge huur», Rotterdams Dagblad" titel="Particuliere huurders vragen te veel">Algemeen Dagblad, 6 augustus jl., «Groeiend verzet tegen hoge huur», Rotterdams Dagblad, 5 augustus 2004: «Particuliere huurders vragen te veel». Huurteams Rotterdam Jaarverslag 2003 (Huurteams Rotterdam is een onderdeel van steunpunt wonen Rotterdam)</noot>
      </noten>
   </vragen>
   <antwoorden aantal="6">
      <antwoord nummer="1">Ik heb met u geconstateerd dat van de 4677 door de huurteams aangeschreven huurders er 673 gebruik maakten van door de huurteams geboden service om te bezien of de huur in verhouding stond tot de kwaliteit van hun woning, dat aan 368 huurders het advies werd gegeven om een procedure te beginnen, dat dit advies in 266 gevallen werd opgevolgd en dat dit er in 118 gevallen toe heeft geleid dat de huur lager werd vastgesteld. Tegen de achtergrond van het feit dat bij het aangaan van een huurcontract het principe van contractvrijheid geldt, maar dat de woningzoekende tegen te hoge huren beschermd wordt door de mogelijkheid zich te wenden tot de huurcommissie, constateer ik dat, ondanks de actieve benadering door de huurteams, slechts een klein deel van de aangeschreven huurders daadwerkelijk van hun wettelijke mogelijkheden gebruik heeft willen maken. </antwoord>
      <antwoord nummer="2">Zoals ik hierboven reeds heb aangegeven, geldt bij het aangaan van een huurcontract het principe van contractvrijheid en wordt de huurder tegen hoge huren beschermd door de mogelijkheid zich te wenden tot de huurcommissie. In een aantal steden, waaronder Rotterdam, brengen huurteams de mogelijkheid om bezwaar te maken tegen te hoge huren actief onder de aandacht van de huurders, vooral in die wijken waar men vermoedt dat hogere huren daadwerkelijk overeengekomen worden. Ik deel uw mening, dat deze instrumenten onvoldoende werken, dan ook niet. </antwoord>
      <antwoord nummer="3">Ik ben er van op de hoogte dat er melding plaatsvindt van intimidatie door verhuurders. Ik ben ook op de hoogte van de uitspraak van de huurteams in Rotterdam, dat het aantal meldingen van intimidatie door verhuurders jaarlijks toeneemt. Of dit daadwerkelijk het geval is kan niet worden bevestigd. Er is op dit moment geen sprake van een systematische registratie en analyse van gegevens hieromtrent in Rotterdam. </antwoord>
      <antwoord nummer="4">Een dergelijk meldpunt kan een goede rol vervullen. In Amsterdam bestaat reeds een dergelijk meldpunt, dat vooral tot doel heeft gevallen van ongewenst verhuurgedrag te inventariseren en de mogelijkheden te onderzoeken dit te veranderen. Huurders krijgen via het meldpunt ondersteuning en informatie. Een meldpunt kan een zinvolle aanvulling vormen op de activiteiten van de huurteams en van de gemeente om ongewenste situaties rond de verhuur van woningen te verminderen. </antwoord>
      <antwoord nummer="5">De huurcommissies behandelen zaken over onderhoud, (aanvangs)huurprijs, huurverhogingen en dergelijke, die alle gerelateerd zijn aan de huurprijsregelgeving. Deze regelgeving vormt tevens het toetsingskader voor de huurcommissies. Overige geschillen, zoals geschillen omtrent de verdere inhoud van het huurcontract, dienen bij de rechtbank aanhangig te worden gemaakt. Ook wanneer men zich niet kan vinden in een uitspraak van de huurcommissie is men op de rechter aangewezen. Daarnaast zullen ook geschillen over geliberaliseerde huurcontracten over het algemeen aan de rechter moeten worden voorgelegd, tenzij huurder en verhuurder onderling afspreken deze geschillen (eerst) voor advies aan de huurcommissie voor te leggen. In veel gevallen zullen huurders met een laag inkomen bij hun gang naar de rechter in aanmerking komen voor rechtsbijstand. Ook hebben veel mensen een rechtsbijstandsverzekering. Is dit niet het geval, dan kan een proceskostenfonds uitkomst bieden. Het rijk voorziet reeds in een laagdrempelige vorm van geschilbeslechting (de huurcommissies) en in voorzieningen voor rechtsbijstand. Ik zie daarom geen taak voor het rijk om hierin te voorzien. Hier zou een taak kunnen liggen voor gemeenten of huurdersverenigingen als de Woonbond. In Amsterdam bestaat bijvoorbeeld reeds een proceskostenfonds om individuele huurders bij te staan in procedures over de huur en de kwaliteit van hun woning: het Emil Blaauw Proceskostenfonds. Dit fonds wordt door de stadsdelen gefinancierd en er zijn sinds de oprichting in 1999 reeds vele huurders door de huurteams naar doorverwezen. Ik neem overigens aan dat alle huurteams, vanuit hun algemene expertise, huurders ook van advies kunnen dienen in zaken die buiten het huurprijzenrecht vallen, en hen eventueel kunnen doorverwijzen naar de juiste instanties. </antwoord>
      <antwoord nummer="6">Ik acht het bij uitstek een zaak op gemeentelijk niveau om te beoordelen of extra ondersteuning van huurders middels huurteams nodig cq. wenselijk is en om deze instanties vervolgens in het leven te roepen en zie geen taak voor het rijk om dit verder te stimuleren. Ik wijs er overigens op dat zowel de huurcommissies als mijn departement voorlichting(smateriaal) over kamerverhuur en huurprijsregelgeving verstrekken, waardoor huurders en verhuurders zich van hun rechten en plichten op de hoogte kunnen stellen. </antwoord>
      <noten afkomstig="antwoord"/>
   </antwoorden>
</kvr>
