<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de staatssecretaris van Onderwijs, Cultuur en Wetenschappen, mw. Nijs, over mogelijke fraude met diploma's door sollicitanten. (Ingezonden 9 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18322
</item>
         <item attribuut="Inhoud">Vragen naar aanleiding van berichten in de pers over mogelijke fraude met diploma's door sollicitanten. Gevraagd wordt naar een centrale instantie waar werkgevers de echtheid van de gepresenteerde diploma's kunnen verifiëren.</item>
         <item attribuut="Rubriek">Beroepsonderwijs en volwasseneneducatie (Examens) Criminaliteit en openbare orde (Fraude) Hoger onderwijs (Examens) Voortgezet onderwijs (Examens)</item>
         <item attribuut="Trefwoorden">Diploma's Fraude</item>
         <item attribuut="Vindplaats">Kamervragen met antwoord 2002-2003, nr. 1732, Tweede Kamer</item>
         <item attribuut="Vraagnr_bij_indiening">2020314670</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2003-08-19</item>
         <item attribuut="Datum_indiening">2003-07-09</item>
         <item attribuut="Document-id">KVR18322</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3621" allpagenumbers="3621 3622" vetnummer="2020314670" code="0203tkkvr1732" lopendefooter="Tweede Kamer, vergaderjaar 2002–2003, Aanhangsel" filenaam="KVR18322" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1732" onderwerp="" indiendatum="2003-07-9">
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Nijs,</vraagt-aan>
      </vraagdata>
      <antwoorddata antwoorddatum="2003-08-19">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de berichten die de afgelopen maanden in de media zijn verschenen omtrent sollicitanten die onjuiste informatie verschaffen bij hun sollicitaties en, meer in het bijzonder, valse getuigschriften en diploma’s overhandigen aan werkgevers? <voetnoot nummer="1"/>
      </vraag>
      <vraag nummer="2">Heeft u enig zicht op de huidige situatie, waar het gaat om fraude met diploma’s? Komen er hiervan meldingen binnen bij een centrale instantie? Zo ja, waar? </vraag>
      <vraag nummer="3">Waar kunnen werkgevers de echtheid van gepresenteerde diploma’s nagaan? </vraag>
      <vraag nummer="4">Is er een centrale instantie waar werkgevers de echtheid van gepresenteerde diploma’s kunnen verifiëren? Zo ja, waar wordt in dat geval door de betreffende instantie naar gekeken; vindt er ook een inhoudelijke toetsing plaats? Zo neen, bent u van mening dat er een dergelijke instantie zou moeten komen? Wat voor maatregelen zou u in dit verband willen treffen? </vraag>
      <vraag nummer="5">Welke maatregelen wilt u in het algemeen treffen om bovenstaande problematiek tegen te gaan? </vraag>
      <noten afkomstig="vraag">
         <noot nummer="1" datum="2003-05-13" bron="Recentelijk: Volkskrant, 17 juni jl., Parool, Rotterdams Dagblad, Algemeen Dagblad, 14 mei jl., ANP">Recentelijk: Volkskrant, 17 juni jl., Parool, Rotterdams Dagblad, Algemeen Dagblad, 14 mei jl., ANP, 13 mei 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, voor zover het diploma’s/getuigschriften betreft die in het buitenland zijn behaald en aan de Informatie Beheergroep Groningen worden overgelegd vanwege verzoeken tot het mogen voeren van in Nederland beschermde academische titels en/of het verkrijgen van een onderwijsbevoegdheid. Vanaf mei 2001 worden deze documenten, in een verscherpte procedure, op echtheid gecontroleerd. Tot op heden heeft dit geleid tot 108 afwijzingen op grond van gerede twijfel over de echtheid van de overgelegde stukken. Voor zover het andere aanvragen betreft dan titulatuur en/of onderwijsbevoegdheid, wordt de verscherpte procedure niet toegepast. Maar ook in dit geval worden soms vervalsingen onderschept (in dezelfde periode gaat het in ieder geval om 7 vervalste middelbare schooldiploma’s). Met betrekking tot vervalsingen van in Nederlandse diploma’s zijn geen cijfers bekend. </antwoord>
      <antwoord nummer="3">Werkgevers kunnen van een sollicitant verlangen dat het originele diploma wordt getoond, of vragen om een gewaarmerkte kopie van dat diploma of andere relevante documenten. De onderwijsinstelling die oorspronkelijk het diploma heeft afgegeven, kan een gewaarmerkt kopie van een door haar verstrekt diploma leveren. Daarnaast is het bij wijze van serviceverlening bij veel gemeenten mogelijk tegen vergoeding een gewaarmerkte kopie te laten maken van officiële documenten, waaronder diploma’s. </antwoord>
      <antwoord nummer="4">Nee, er is nog geen centrale instantie waar werkgevers de echtheid van gepresenteerde diploma’s kunnen laten verifiëren. </antwoord>
      <antwoord nummer="5">Zoals hierboven is aangegeven, bij de beantwoording van vraag 2, is voor twee specifieke situaties (aanvragen titulatuur en onderwijsbevoegdheid op basis van buitenlandse diploma’s) al bepaald dat de echtheid van overgelegde documenten moet worden vastgesteld. Ik ben echter van mening dat er meer situaties zijn te bedenken waarin de overheid verantwoordelijkheid op zich heeft te nemen om het misbruik van opleidingsdocumenten tegen te gaan. Een diploma of getuigschrift geeft de bezitter ervan namelijk in veel gevallen ook recht op een bepaalde vervolgopleiding dan wel op het mogen uitoefenen van een bepaald beroep. Overigens is het, mede in het licht van de globalisering van met name het hoger onderwijs, ook van belang dat instanties en werkgevers in het buitenland snel duidelijkheid kunnen krijgen over overgelegde diploma’s. Het in omloop zijn van valse diploma’s kan het goede imago van het Nederlandse onderwijs schaden. Daarom zijn het afgelopen half jaar gesprekken gevoerd met de Informatie Beheergroep Groningen (IBG), over de mogelijkheid van het opzetten van een zogenaamde «diplomabank». Ik heb de IBG verzocht mij in september 2003 daarover een voorstel te doen toekomen. In deze diplomabank worden gegevens opgeslagen van in binnen- en buitenland verstrekte diploma’s en getuigschriften. Op grond van deze gegevens kunnen vervalsingen snel en trefzeker worden herkend. Daarbij wordt ook de mogelijkheid verkend om in Nederland behaalde diploma’s in het hoger onderwijs (d.w.z. voor zover het geaccrediteerde initiële opleidingen betreft) centraal te gaan laten registreren. Op die manier kan direct worden vastgesteld wie welk diploma, waar en wanneer heeft behaald. Vooralsnog beperkt dit plan voor centrale registratie zich tot het hoger onderwijs, maar het is mogelijk dat andere onderwijssectoren in de plannen worden betrokken. Over de ontwikkeling van een diplomabank wordt op dit moment departementaal en interdepartementaal ambtelijk overleg gevoerd. Zo zouden ook het ministerie van VWS en het agentschap CIBG (o.a. BIG-register) belang kunnen hebben bij de ontwikkeling van een diplomabank, vanwege de registratie van personen in het BIG-register en het afgeven van vakbekwaamheidsverklaringen voor in het buitenland gediplomeerden. Te zijner tijd zal ik de Kamer graag nader informeren over de opzet en reikwijdte (welke diploma’s en wie zijn betrokken) van een diplomabank. </antwoord>
      <noten afkomstig="antwoord"/>
   </antwoorden>
</kvr>
