<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over werving van politievrijwilligers. (Ingezonden 12 september 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26568
</item>
         <item attribuut="Inhoud">Vragen naar aanleiding van een bericht in het AD van 8 september 2006 over caissières die in Engeland zouden worden geworven als politievrijwilliger. Hoe komt de Nederlandse politie aan haar vrijwilligers en is het geen idee om deze ook bij het bedrijfsleven, bijv. de winkelbranche, te zoeken?</item>
         <item attribuut="Rubriek">Arbeid (Overig) Criminaliteit en openbare orde (Politie)</item>
         <item attribuut="Trefwoorden">Politie Vrijwilligerswerk</item>
         <item attribuut="Vindplaats">Kamervragen met antwoord 2006-2007, nr. 156, Tweede Kamer</item>
         <item attribuut="Vraagnr_bij_indiening">2050619030</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2006-10-13</item>
         <item attribuut="Datum_indiening">2006-09-12</item>
         <item attribuut="Document-id">KVR26568</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="333" allpagenumbers="333 334" vetnummer="2050619030" code="0607tkkvr156" lopendefooter="Tweede Kamer, vergaderjaar 2006–2007, Aanhangsel" filenaam="KVR26568" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="156" onderwerp="" indiendatum="2006-09-12">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-10-13">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel dat in Engeland kassameisjes worden geworven als vrijwillige politieagent? <voetnoot nummer="1"/>
      </vraag>
      <vraag nummer="2">Hoe staat het op dit moment met de werving en de groei van het aantal vrijwillige politiemensen en politievrijwilligers in Nederland? </vraag>
      <vraag nummer="3">Worden vrijwilligers binnen de politie door de politieorganisatie, gezien de ontwikkelingen al voldoende serieus genomen? </vraag>
      <vraag nummer="4">Worden wervingsacties waarbij ook werkgevers, bijvoorbeeld in de winkelbranche, worden betrokken, ook in Nederland overwogen? </vraag>
      <vraag nummer="5">Welke samenwerkingsmogelijkheden ziet u op dit gebied tussen politie en bedrijfsleven? </vraag>
      <vraag nummer="6">Welke aanvullende actie gaat u nemen om de doelen die u voor ogen hebt met betrekking tot vrijwilligers bij de politie te halen? </vraag>
      <noten afkomstig="vraag">
         <noot nummer="1" datum="2006-09-8" bron="AD">AD, 8 september 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De werving van vrijwillige politieambtenaren is een actueel aandachtspunt bij de regionale politiekorpsen. Vrijwillige politieambtenaren hebben een executieve status en zijn opgeleid op minimaal niveau 2 (assistent politiemedewerker). Op 31 december 2005 waren er 1693 vrijwillige politieambtenaren (bron: Polbis). De spreiding daarvan over de korpsen verschilt. Op dit moment zijn 18 van de 26 korpsen actief aan het werven. Een andere categorie vrijwilligers bij de politie zijn de zogenaamde volontairs. Dit zijn politievrijwilligers zonder ambtelijke en executieve status die niet-betaalde arbeid verrichten binnen een politiekorps. Het gaat daarbij om het uitvoeren van ondersteunende taken, zoals het uitvoeren van administratieve taken of inzet bij voorlichtingsactiviteiten. Er zijn ongeveer 600 volontairs actief bij verschillende regiokorpsen. Net als binnen veel andere sectoren in onze samenleving, wordt ook binnen de politie ondervonden dat het werven van vrijwilligers geen gemakkelijke opgave is. </antwoord>
      <antwoord nummer="3">Vrijwillige politieambtenaren en volontairs worden van groot belang geacht voor de politiezorg. Ze worden als waardevolle krachten gezien in het aanvullende en ondersteunende politiewerk. Door de aanwezigheid van vrijwilligers kan een breed scala aan meningen en visies uit de samenleving heel direct in de politieorganisatie doorklinken. De wisselwerking tussen maatschappij en politie, die door de inzet van vrijwilligers wordt vergroot, heeft voordelen voor beide partijen. De brugfunctie die de vrijwilligers vormen tussen de maatschappij en de politieorganisatie heeft derhalve een grote meerwaarde. Om tot een meer gezamenlijk en eenduidig vrijwilligersbeleid binnen de Nederlandse politie te komen, heeft het Nederlands Politie Instituut op 6 juni jl. het referentiekader politievrijwilligers gepresenteerd. Dat geeft eveneens aan dat vrijwilligers serieus worden genomen door de Nederlandse politie. </antwoord>
      <antwoord nummer="4">Het werven van vrijwilligers is een zaak van de regionale politiekorpsen. De regiokorpsen zoeken binnen hun regio naar instrumenten die een maximaal wervingsrendement opleveren. Een belangrijk onderdeel kan zijn dat werkgevers betrokken worden bij wervingsacties. Er zijn diverse bedrijven die stimuleren dat hun medewerkers vrijwilligerswerk doen door bijvoorbeeld een regeling te treffen met verlofdagen. Een goed voorbeeld van actieve samenwerking met bedrijven, is de wervingscampagne van Limburg-Noord. Deze politieregio heeft samen met de Kamer van Koophandel een wervingscampagne onder bedrijven (waaronder winkels) opgezet. Elk bedrijf met tien of meer medewerkers is geïnformeerd over het werk van de vrijwillige politie. Werkgevers zijn verzocht om het personeel te informeren via de wervingsposter van de politie door die in het personeelsrestaurant op te hangen. Uit de winkelbranche hebben uiteindelijk enkele medewerkers gereageerd, die na een selectieprocedure met de opleiding zijn begonnen. Gelet op het succes zijn de korpsen Limburg-Noord en Limburg-Zuid voornemens begin 2007 in samenwerking met de Kamers van Koophandel in hun bewakingsgebieden nieuwe politievrijwilligers te werven. </antwoord>
      <antwoord nummer="5">Zie antwoord vraag 4. </antwoord>
      <antwoord nummer="6">Mijn doel is kwantitatief en kwalitatief meer vrijwilligers aan de slag te krijgen bij de politie. Dan doel ik op de combinatie van vrijwillige politieambtenaren en volontairs. In het licht van nieuwe varianten van vrijwilligers binnen de politieorganisatie, zoals de volontair, vind ik het van belang om de discussie over de plaats en taken van de vrijwilligers en de volontairs voort te zetten. De Landelijke Organisatie van Politievrijwilligers (LOPV) heeft hierin een belangrijke rol. Voor 2006 heb ik de LOPV dan ook opnieuw subsidie toegekend. Daarnaast heb ik de regiokorpsen de ruimte geboden om tot eind 2008 eigen activiteiten te ontplooien ten aanzien van de politievrijwilliger. Om het belang van vrijwilligers binnen de politieorganisatie te benadrukken, heb ik voor de periode 2006 tot en met 2008 aan alle regionale korpsen een financiële bijdrage toegekend voor de start c.q. doorontwikkeling van hun beleid ten aanzien van vrijwilligers. Deze bijdrage bedraagt € 3,5 miljoen en is eenmalig van aard. Eind 2008 zal er een evaluatie uitgevoerd worden naar de stand van zaken met betrekking tot het beleid voor vrijwilligers in de regiokorpsen. </antwoord>
      <noten afkomstig="antwoord"/>
   </antwoorden>
</kvr>
