<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Veenendaal (VVD) aan de ministers van Volksgezondheid, Welzijn en Sport en van Justitie over verzoeken tot verlenging van 'paraplumachtigingen' inzake de Wet Bijzondere opneming in psychiatrische ziekenhuizen. (Ingezonden 11 maart 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20156
</item>
         <item attribuut="Inhoud">Vragen naar aanleiding van een bericht in het "Algemeen Dagblad" van 5 maart 2003 over afgifte en verlenging van machtigingen in het kader van de Wet Bopz, in het bijzonder de zogenoemde 'paraplumachtiging'.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Psychiatrische ziekenhuizen</item>
         <item attribuut="Vindplaats">Kamervragen met antwoord 2003-2004, nr. 1431, Tweede Kamer</item>
         <item attribuut="Vraagnr_bij_indiening">2030410310</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Veenendaal</persoon>
         </item>
         <item attribuut="Datum_reaktie">2004-04-28</item>
         <item attribuut="Datum_indiening">2004-03-11</item>
         <item attribuut="Document-id">KVR20156</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3023" allpagenumbers="3023 3024 3025" vetnummer="2030410310" code="0304tkkvr1431" lopendefooter="Tweede Kamer, vergaderjaar 2003–2004, Aanhangsel" filenaam="KVR20156" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1431" onderwerp="" indiendatum="2004-03-11">
         <vrager partij="VVD" oorsprong="parlement">Veenendaal</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="28 april 2004), zie ook Aanhangsel Handelingen nr. 1279, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van de uitlatingen van de geneesheer-directeur van GGZ Delfland, de heer R. van Meer, over de afgifte en verlenging van rechterlijke machtigingen in het kader van de Wet Bijzondere opnemingen in psychiatrische ziekenhuizen (Wet Bopz)? <voetnoot nummer="1"/>
      </vraag>
      <vraag nummer="2">Is het waar dat de rechterlijke macht in Rotterdam verzoeken tot verlenging van een rechterlijke machtiging voor ambulant behandelde psychiatrische patiënten, die met voorwaardelijk ontslag dan wel voorwaardelijk verlof zijn, afwijst? </vraag>
      <vraag nummer="3">Hoe beoordeelt u het beleid in Rotterdam om verzoeken tot verlenging van een rechterlijke machtiging voor ambulant behandelde psychiatrische patiënten die met voorwaardelijk ontslag dan wel verlof zijn (de zogenaamde «paraplumachtiging») af te wijzen, met als argument dat als de betrokken patiënt ambulant wordt behandeld een voorwaardelijke machtiging ex art. 14a Wet Bopz aangevraagd behoort te worden? </vraag>
      <vraag nummer="4">In hoeveel gevallen heeft de rechter geweigerd over te gaan tot afgifte dan wel verlenging van bedoelde rechterlijke machtigingen? Zijn er ook andere arrondissementen die dit beleid hanteren? Wat is het standpunt van het openbaar ministerie in dit soort gevallen? </vraag>
      <vraag nummer="5">Is het waar dat psychiatrische patiënten, die nu in hun ambulante situatie goed behandeld kunnen worden, na expiratie van de voor hen geldende «paraplumachtiging», zeer waarschijnlijk niet zullen instemmen met de hen gestelde voorwaarden en het behandelingsplan ex art. 14a Wet Bopz, zodat er een groot risico bestaat dat ze in een later stadium alsnog gedwongen opgenomen worden? </vraag>
      <vraag nummer="6">Hebben de geneesheer-directeuren van psychiatrische instellingen, waaronder de heer R. van Meer, hun bezorgdheid over het Rotterdamse beleid bij u kenbaar gemaakt en is het waar dat zij bij u geen gehoor vinden? </vraag>
      <vraag nummer="7">Vindt u het gewenst dat de «paraplumachtiging», in welke zin dan ook, in zijn geheel wordt vervangen door de voorwaardelijke machtiging? </vraag>
      <vraag nummer="8">Is het waar dat de mogelijkheden voor ambulante drang door bovengenoemd beleid eerder beperkt dan uitbreid worden? </vraag>
      <vraag nummer="9">Kunt u duidelijkheid verschaffen over de mogelijkheden die de Wet Bopz biedt ten aanzien van het verlengen van het voortgezet ontslag onder voorwaarden? </vraag>
      <vraag nummer="10">Welke stappen gaat u ondernemen om een einde te maken aan het in Rotterdam ontstane beleid? </vraag>
      <noten afkomstig="vraag">
         <noot nummer="1" datum="2004-03-5" bron="Algemeen Dagblad" titel="Gek in Rotterdam">Algemeen Dagblad, 5 maart 2004: «Gek in Rotterdam»</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De Raad voor de Rechtspraak heeft ons medegedeeld dat de Rechtbank Rotterdam verzoeken om een machtiging tot voortgezet verblijf afwijst, indien de betrokken persoon niet (meer) daadwerkelijk is opgenomen en een gedwongen opname ook niet nodig is omdat de persoon kennelijk bereid is zich te gedragen naar hetgeen nodig wordt geacht om het gevaar buiten de inrichting af te wenden. Indien in een dergelijke situatie een zodanig verzoek wordt gedaan, geeft de Rechtbank Rotterdam toepassing aan artikel 8a van de Wet Bopz door aan de officier van justitie haar gevoelen kenbaar te maken dat zij zich afvraagt of in de omstandigheden een andere maatregel dan de verzochte niet passender is, te weten een voorwaardelijke machtiging. Voor de achtergrond hiervan verwijzen wij ook naar het antwoord op vraag 5 en 7. </antwoord>
      <antwoord nummer="3">Gelet op de onafhankelijkheid van de rechterlijke macht past het de ministers van VWS en van Justitie niet een oordeel te geven over rechterlijke uitspraken. </antwoord>
      <antwoord nummer="4">De Raad voor de Rechtspraak heeft ons medegedeeld dat de Rechtbank Rotterdam tot 1 april 2004, drie verzoeken om een rechterlijke machtiging heeft afgewezen onder verwijzing naar de nieuwe wetgeving inzake de voorwaardelijke machtiging. In één van die gevallen had de Rechtbank, met toepassing van artikel 8a van de Wet Bopz, de zaak weer in handen van de officier van justitie gesteld teneinde te (doen) bezien of niet beter een verzoek tot afgifte van een voorwaardelijke machtiging kon worden ingediend. In deze zaak werd niettemin het oorspronkelijke verzoek weer ingediend, dat vervolgens door de behandelend rechter is afgewezen. De Raad voor de Rechtspraak beschikt niet over informatie die inzicht geeft in het aantal verzoeken dat in andere arrondissementen is afgewezen onder verwijzing naar de nieuwe wetgeving. Het standpunt van het openbaar ministerie in dergelijke gevallen is, dat geen verzoek om een machtiging tot voortgezet verblijf zou moeten worden gedaan, indien de betrokken persoon niet (meer) daadwerkelijk is opgenomen en een gedwongen opname ook niet nodig is omdat de persoon kennelijk bereid is zich te gedragen naar hetgeen nodig wordt geacht om het gevaar buiten de inrichting af te wenden. Of deze situatie zich echter voordoet, kan het beste worden beoordeeld door de betrokken instelling. </antwoord>
      <antwoord nummer="5 en 7">Het is verstandig in dit verband eerst nader in te gaan op de term «paraplumachtiging», omdat deze term bij de onderhavige vragen zo’n belangrijke rol speelt. De term «paraplumachtiging» komt – en kwam – in de Wet Bopz niet voor. De term is in de praktijk ontstaan als aanduiding van een situatie waarin voor iemand (formeel) wel een machtiging werd verleend om daadwerkelijk te worden opgenomen in een psychiatrische inrichting, maar de betrokkene (materieel) niet – of niet meer – daadwerkelijk in de inrichting opgenomen was. De term werd in dat verband in drie betekenissen gehanteerd. – In de eerste betekenis ging het om een voorlopige machtiging die werd afgegeven op het moment waarop al vaststond – en voor de rechter die de machtiging afgaf ook kenbaar was – dat de betrokkene niet daadwerkelijk opgenomen zou worden, omdat hij zich aan bepaalde voorschriften zou houden; dit is ook wel eens als een papieren machtiging aangeduid. – In de tweede betekenis ging het om een machtiging tot voortgezet verblijf, die in aansluiting op een voorlopige machtiging werd afgegeven op een moment waarop ook voor de rechter kenbaar was dat de betrokkene niet was opgenomen (hetzij omdat hij nooit daadwerkelijk opgenomen was geweest, hetzij omdat hij inmiddels voorwaardelijk ontslagen was). – En in de derde betekenis ging het om de («paraplu»)werking van een voorlopige machtiging c.q. van een machtiging tot voortgezet verblijf, vanaf het moment waarop de betrokkene bij beslissing van de geneesheer-directeur voorwaardelijk was ontslagen. In de eerste twee gevallen werd de rechtspositie van de betrokkene bepaald door een machtiging die formeel strekte tot daadwerkelijke opname, hoewel betrokkene materieel niet werd of was opgenomen. Sinds 1 januari jl. is, om de rechtspositie van betrokkenen in dit opzicht te verbeteren, aan de Wet Bopz het instrument van de zogenaamde voorwaardelijke machtiging toegevoegd. Dit instrument beoogt in de plaats te treden van de «paraplumachtiging» zoals hiervoor aangeduid in de eerste twee betekenissen. De derde modaliteit blijft daarentegen mogelijk in die gevallen waarin, na een daadwerkelijke opname, betrokkene voorwaardelijk ontslagen wordt omdat hij bereid is zich te houden aan de te stellen voorwaarden. Dit is door de minister van Justitie ook uitgesproken bij de behandeling van het wetsvoorstel in de Eerste Kamer (Handelingen EK 2 juli 2002, pagina 34-1709). Voor de goede orde merken wij op dat indien iemand na een daadwerkelijke opname voorwaardelijk wordt ontslagen en er niettemin een verlenging van de machtiging wenselijk wordt geacht, in dat geval – indien daarvoor gronden aanwezig zijn – gekozen zal moeten worden voor de voorwaardelijke machtiging. In dit verband hechten wij eraan op te merken dat het de bedoeling van de wetgever is geweest om met de introductie van de voorwaardelijke machtiging de rechtspositie van patiënten te versterken. Het is geenszins de bedoeling van de wetgever geweest om een substantiële verandering teweeg te brengen in de behandelmogelijkheden van personen die, onder de werking van een «paraplumachtiging», in een ambulante situatie goed behandeld konden worden. Vast staat dat deze personen in die situatie kennelijk bereid bleken te zijn om de door hun behandelaar nodig geachte voorwaarden zodanig na te leven dat niet besloten hoefde te worden tot een daadwerkelijke gedwongen opname. Het is ook precies déze bereidheid die voldoende is om ten aanzien van de persoon in kwestie een voorwaardelijke machtiging af te geven. Het is een misverstand dat door de introductie van deze nieuwe machtiging een strengere eis gesteld zou worden, bijvoorbeeld in die zin dat betrokkene uitdrukkelijk en misschien zelfs schriftelijk zijn instemming zou moeten betuigen met de gestelde voorwaarden. De wet stelt bij de voorwaardelijke machtiging als eis dat de betrokkene ermee instemt dat een behandelingsplan wordt opgesteld en dat hij bereid is de voorwaarden (te weten de voorwaarden om het gevaar af te wenden) na te leven. Deze bereidverklaring is vormvrij. Waar het om gaat is dat de rechter er voldoende vertrouwen in heeft dat betrokkene zich aan de voorwaarden zal houden. Indien dat vertrouwen dan later beschaamd wordt – in de praktijk is dat ter beoordeling van de betrokken instelling – kan daarin grond worden gevonden om betrokkene alsnog op te nemen. In die zin bestaat ook met de voorwaardelijke machtiging nog steeds de «stok achter de deur» die ertoe kan bijdragen dat betrokkene zich daadwerkelijk aan de voorwaarden houdt. Ons antwoord op vraag 5 is dan ook, dat het risico dat psychiatrische patiënten, die in hun ambulante situatie goed behandeld konden worden, onder het nieuwe recht alsnog gedwongen opgenomen hoeven te worden, niet groter hoeft te zijn dan onder het oude recht. Waar het op aankomt, is dat op een verstandige wijze wordt gepoogd een situatie te bereiken waarin de betrokkene in de praktijk bereid blijkt te zijn om bijvoorbeeld zijn medicatie in te nemen en zich ook overigens te gedragen naar hetgeen zijn behandelaar nodig acht, zodat de rechter aan het verzoek tot het verlenen van een voorwaardelijke machtiging kan voldoen. Ons antwoord op vraag 7 is, gelet op het bovenstaande, dat de «paraplumachtiging» niet in al zijn verschijningsvormen wordt vervangen door de voorwaardelijke machtiging, maar alleen in de eerste twee betekenissen zoals hiervoor aangeduid. Wij achten dat inderdaad gewenst, aangezien daarmee recht wordt gedaan aan de bedoeling van de wetgever, zij het dat er daarbij van is uitgegaan dat geen substantiële verandering zou optreden in de mogelijkheden van ambulante behandeling van de betrokken groep patiënten. </antwoord>
      <antwoord nummer="6">Twee geneesheren-directeur hebben hun zorgen geuit, waaronder de geneesheer-directeur GGZ Delfland de heer Van Meer. Dat de geneesheren-directeur voor hun zorgen bij ons geen gehoor vonden is onjuist, aangezien aan hen beiden is medegedeeld dat er, naar aanleiding van hun zorgen en naar aanleiding van vragen die inmiddels waren gerezen bij het openbaar ministerie, op korte termijn een overleg zou plaatsvinden met enkele personen afkomstig van bij de toepassing van de Wet Bopz betrokken instellingen. Eén van de twee geneesheren-directeur was bij dat overleg aanwezig. Tevens verwijzen wij naar het antwoord op vraag 10. </antwoord>
      <antwoord nummer="8">Verwezen zij naar het antwoord op vraag 5 en 7. </antwoord>
      <antwoord nummer="9">Ja. Om een machtiging tot voortgezet verblijf te kunnen verlenen, is het nodig dat iemand een gevaar veroorzaakt door zijn geestesstoornis en dat het gevaar niet buiten een instelling kan worden afgewend. Wanneer iemand met een gewone rechterlijke machtiging echter al langere tijd met (verlof of) ontslag onder voorwaarden thuis is, kan het gevaar kennelijk wél buiten een instelling worden afgewend. Aan de wettelijke voorwaarden van een machtiging tot voortgezet verblijf wordt dan dus niet voldaan, terwijl wél voldaan kan zijn aan de voorwaarden voor een voorwaardelijke machtiging, namelijk dat de betrokkene weliswaar een gevaar vormt, maar dat het gevaar buiten een psychiatrisch ziekenhuis kan worden afgewend door het naleven van de gestelde voorwaarden. De voorwaardelijke machtiging sluit dan ook beter aan bij die situatie. </antwoord>
      <antwoord nummer="10">Wij begrijpen deze vraag aldus dat gevraagd wordt naar het ondernemen van stappen naar aanleiding van de gerezen onduidelijkheden met betrekking tot de voorwaardelijke machtiging in Rotterdam. Er zijn reeds enkele stappen gezet om een einde te maken aan de onduidelijkheden die zijn gerezen in februari jl. kort na de inwerkingtreding van de voorwaardelijke machtiging. Die stappen waren reeds gezet voordat de vragen van het Kamerlid Veenendaal zijn ingezonden (d.d. 11 maart 2004). In de eerste plaats heeft een overleg met diversen betrokkenen plaatsgevonden om een duidelijk en compleet beeld van de problematiek te krijgen. In de tweede plaats wordt in vervolg daarop thans een circulaire voorbereid, waarin de gerezen onduidelijkheden rond de toepassing van de voorwaardelijke machtiging en het voortbestaan van de paraplumachtiging worden toegelicht. Deze circulaire zal op korte termijn aan alle Bopz-instellingen worden gezonden. Een afschrift van deze circulaire zal tevens naar het openbaar ministerie, naar de rechterlijke macht en naar de Tweede Kamer worden gezonden. Tenslotte zullen wij de jurisprudentie over de voorwaardelijke machtiging en eventuele andere machtigingen waarbij patiënten na korte tijd met ontslag onder voorwaarden gaan, nauwlettend volgen. </antwoord>
      <noten afkomstig="antwoord"/>
   </antwoorden>
</kvr>
