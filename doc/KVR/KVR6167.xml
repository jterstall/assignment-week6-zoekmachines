<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Boer (GroenLinks) inzake: BTW op onderlinge dienstverlening binnen de overheid. (Ingezonden 2 december 1997); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6167
</item>
         <item attribuut="Rubriek">Belastingen (BTW)</item>
         <item attribuut="Trefwoorden">BTW Overheid</item>
         <item attribuut="Vindplaats">Kamervragen met antwoord 1997-1998, nr. 7, Eerste Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="GroenLinks">De Boer</persoon>
         </item>
         <item attribuut="Datum_reaktie">1997-12-12</item>
         <item attribuut="Datum_indiening">1997-12-02</item>
         <item attribuut="Document-id">KVR6167</item>
         <item attribuut="Omvang">4 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="13" allpagenumbers="13 14 15 16" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR6167" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="7" onderwerp="" indiendatum="1997-12-2">
         <vrager partij="GroenLinks" oorsprong="parlement">De Boer</vrager>
         <vraagt-aan/>
      </vraagdata>
      <antwoorddata antwoorddatum="1997-12-12">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Herinnert u zich de discussie bij de financiële beschouwingen in de Eerste Kamer op 13 december 1995 en 10 december 1996 betreffende het onderwerp «BTW op onderlinge dienstverlening binnen de overheid»? </vraag>
      <vraag nummer="2">Herinnert u zich uw toezegging antwoord (een voorstel tot oplossing) te zullen geven in het eerste kwartaal 1997? (Handelingen 10-385 d.d. 10-12-1996). </vraag>
      <vraag nummer="3">Wilt u vóór aanvang van de financiële beschouwingen op 16 december 1997 de Eerste Kamer schriftelijk inlichten over de stand van zaken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3" voetnoot="1">In mijn brief van heden (nr. VB 97/2996) heb ik het in vraag 2 bedoelde antwoord gegeven. Aan de Voorzitter van de Eerste Kamer der Staten-Generaal Ons kenmerk: VB 97/2996 1 Den Haag, 11 december 1997 Onderwerp: Vragen van de heer De Boer inzake de toepassing van de BTW-wetgeving ten aanzien van o.a. het ter beschikking stellen van personeel door gemeenten. Tijdens de algemene financiële beschouwingen naar aanleiding van de Miljoenennota voor respectievelijk de jaren 1996 en 1997 heeft de heer De Boer vragen gesteld inzake o.a. het ter beschikking stellen van personeel door gemeenten en de eventuele BTW-heffing ter zake. Ik heb toegezegd uw Kamer te zullen informeren inzake mijn standpunt ten aanzien van de door de heer De Boer genoemde aangelegenheden. Met deze brief voldoe ik aan die toezegging. In zijn bijdragen heeft de heer De Boer met name aandacht gevraagd voor de volgende punten: – de terbeschikkingstelling van personeel op grond van de zgn. Melkert-Il-regeling; – de detachering van gemeentelijk personeel in het kader van mobiliteit; – het werkingsgebied van de WIW; – integratie in een zgn. gemeenschappelijk plaatsingsbedrijf van de uitvoering van de WIW en de detacheringsactiviteiten van de WSW. Hierna zal ik op deze verschillende punten nader ingaan. Voordat ik dat echter doe, wil ik in dit verband eerst een aspect van meer algemene aard naar voren brengen. Ik heb hierbij het oog op de fiscale behandeling van het ter beschikking stellen van personeel in algemene zin. 1. Ter beschikking stellen van personeel (algemeen) Het ter beschikking stellen van personeel en de eventuele heffing van BTW ter zake is een onderwerp dat al gedurende een reeks van jaren aandacht vraagt en krijgt. (Waar ik in dit verband spreek over het ter beschikking stellen van personeel, omvat dat elke vorm van terbeschikkingstelling, ongeacht onder welke benaming dat plaatsvindt, zoals bijv. detacheren, uitlenen, enz.) Aan de hand van de uitgangspunten van de regelgeving inzake de BTW, zowel nationaal als in EU-verband, moet worden vastgesteld dat het ter beschikking stellen van personeel aanleiding geeft tot BTW-heffing. Als ik de vragen van de heer De Boer goed begrijp, pleit hij er echter voor BTW-heffing achterwege te laten in de door hem bedoelde situaties. Dat pleidooi wordt ingegeven door het feit dat BTW-heffing alleen maar zou leiden tot het zgn. «rondpompen» van geld en tot onnodige administratieve lasten bij de betrokken gemeenten, instellingen enz. Daarnaast zou BTW-heffing een negatieve invloed hebben op bepaalde maatregelen van de overheid. Het behoeft haast geen nadere toelichting dat het terugdringen en waar mogelijk voorkomen van administratieve lasten ook mij, uw Kamer is daarmee genoegzaam bekend, na aan het hart ligt. Het door de heer De Boer aangesneden onderwerp heeft echter nog een ander aspect dat ik in uw Kamer reeds heb genoemd: de mogelijke concurrentieverstoring die optreedt als een fiscaal gelijke behandeling tussen marktpartijen niet is gewaarborgd. Het zal uw Kamer niet bevreemden dat ik dit aspect, bezien vanuit mijn verantwoordelijkheid voor een redelijke en evenwichtige belastingheffing, zeer belangrijk vind. Het kan naar mijn mening niet zo zijn dat bijvoorbeeld een gemeente geen BTW in rekening behoeft te brengen ter zake van het ter beschikking stellen van personeel aan een andere gemeente, terwijl er wel BTW in rekening moet worden gebracht als die andere gemeente personeel inleent van een (commerciële) uitzendorganisatie. De fiscaal gelijke behandeling van degenen die personeel ter beschikking stellen, staat bij mij voorop. Ook in de jurisprudentie is het voor de BTW ongelijk behandelen van het ter beschikking stellen van personeel afgewezen. De beslissing van de fiscale rechter dat een samenwerkingsverband van zorginstellingen – op grond van een wettelijke vrijstelling – geen BTW was verschuldigd ter zake van het ter beschikking stellen van verpleegkundigen aan de in dat verband samenwerkende zorginstellingen, was voor een aantal commerciële uitzendbureaus aanleiding een civiele procedure te starten tegen de Staat der Nederlanden. In de rechterlijke uitspraak werd het de Staat verboden BTW te innen ter zake van het ter verpleegkundig personeel door commerciële uitzendbureaus zolang er sprake zou zijn van een ongelijke behandeling van uitzendbureaus ten opzichte van de hiervoor bedoelde samenwerkingsverbanden. Naar aanleiding van dit verbod van de civiele rechter om BTW te innen bij commerciële uitzendbureaus, is de werkingssfeer van de wettelijke vrijstelling voor samenwerkingsverbanden ingeperkt. Op grond van dezelfde overwegingen is per 1 juli 1989 ook de wettelijke BTW-vrijstelling voor het ter beschikking stellen van personeel in de sociaal-culturele sector vervallen. Verschillende fracties uit de Tweede Kamer der Staten-Generaal hebben daarvoor de aandacht van mijn ambtsvoorganger gevraagd. In verband hiermee is er voor situaties waarbij zich geen concurrentieverstoring voordoet, alsnog een vrijstelling in het leven geroepen voor de sociaal-culturele en de gezondheidssector (Tweede Kamer, vergaderjaar 1990–1991, 21 800 IXB, nr. 19). Aan deze regeling, waarmee de Tweede Kamer zich heeft verenigd, zijn voorwaarden verbonden die er toe strekken concurrentieverstoring te voorkomen ten aanzien van de terbeschikkingstelling van personeel door andere marktpartijen, zoals commerciële uitzendbureaus. Zonder overigens te veel in details te treden, komen die voorwaarden erop neer dat er sprake moet zijn van een situatie waarin de arbeidsverhouding tussen de betrokken werknemer en de inlener een structureel karakter heeft en de inlener in materiële zin ook als werkgever optreedt. Dat de inlener in materiële zin als werkgever optreedt, moet onder meer blijken uit het feit dat bij beëindiging van de relatie met de uitlener, de inlener mede verantwoordelijk is voor de gevolgen van die beëindiging voor de bestaande arbeidsovereenkomst tussen de uitlener en het betrokken personeel. Deze verantwoordelijkheid dient onder meer betrekking te hebben op de financiële gevolgen van de beëindiging van de relatie. De gestelde voorwaarden sluiten tevens uit dat het op adhoc-basis ter beschikking stellen van personeel zonder heffing van BTW kan plaatsvinden. Voor zover er overigens ook in andere sectoren sprake is van structurele terbeschikkingstelling van bestaat de mogelijkheid dat ter zake een vergelijkbare regeling wordt getroffen. In lijn met de hiervoor beschreven faciliteit voor het ter beschikking stellen van personeel in de sociaal-culturele en gezondheidssector, zijn er inmiddels ook faciliteiten verleend voor het ter beschikking stellen van personeel ingeval van: – privatisering van (onderdelen van) overheidsinstellingen; – gemeentelijke herindeling; – fusie van waterschappen; – vorming van zgn. euregio’s. Ook bij de vormgeving van deze fiscale faciliteiten zijn zodanige voorwaarden geformuleerd dat een verstoring van de concurrentieverhoudingen wordt voorkomen. Wellicht ten overvloede merk ik voorts nog op dat ook ter zake van het ter beschikking stellen van personeel in het kader van de JWG- en banenpoolregeling geen BTW is verschuldigd. 2. Terbeschikking stelling van personeel op grond van de zgn. Melkert-II-regeling In het kader van de Melkert-II-regeling wordt personeel ter beschikking gesteld aan onder andere gemeenten, zorginstellingen, maar ook aan ondernemers in de marktsector. Ter zake wordt een loonkostensubsidie verstrekt. Daarnaast dienen de inlenende instanties en ondernemers ter zake een vergoeding te betalen. Die vergoeding bedraagt circa f 12 000 per jaar. In antwoorden op vragen van mevrouw Kalsbeek-Jasperse, lid van de Tweede Kamer der Staten-Generaal, heeft de Minister van Sociale Zaken en Werkgelegenheid, mede namens mij, geantwoord dat de loonkostensubsidie zelf niet aan de heffing van BTW is onderworpen. Er is echter wel BTW verschuldigd over de vergoeding die de inlenende instantie of ondernemer aan de formele werkgever moet betalen (Tweede Kamer, vergaderjaar 1995–1996, Aanhangsel, blz. 597). Diverse malen is mij de vraag gesteld waarom er voor de heffing van BTW een verschil wordt gemaakt tussen enerzijds de JWG- en banenpoolregeling en anderzijds de Melkert-Il-regeling. Ook de heer De gemaakt. Het verschil zit in het bijzondere kader waarbinnen de terbeschikkingstelling van «JWG-ers» en «banenpoolers» plaatsvindt en het feit dat de BTW-vrijstelling daardoor niet leidt tot een verstoring van de concurrentieverhoudingen ten opzichte van reguliere uitzendbureaus. Degene die een JWG-er of een banenpooler inleent, betaalt daarvoor geen of een verhoudingsgewijs gering bedrag. Degene die op grond van de Melkert-Il-regeling een persoon inleent, moet daarentegen een substantieel bedrag betalen van circa f 12 000 per jaar. Hierdoor zal een potentiële inlener een reële afweging maken tussen het in zijn bedrijf of organisatie te werk stellen van een werkloze als bedoeld in de Melkert-II-regeling of het te werk stellen van een reguliere uitzendkracht. Anders gezegd, een «Melkert-II-werknemer» plaatst zich als het ware op de markt waarop ook uitzendbureaus actief zijn. 3. Detachering van gemeentelijk personeel in het kader van mobiliteit Over de heffing van BTW met betrekking tot het detacheren van gemeentelijk personeel in het kader van mobiliteitsbevordering wordt overleg gevoerd met de Vereniging van Nederlandse Gemeenten (VNG). Dat overleg bevindt zich thans in de afrondende fase. Naar het zich laat aanzien, zal er binnen afzienbare tijd een besluit bekend kunnen worden gemaakt waarbij die vorm van terbeschikkingstelling van personeel onder bepaalde voorwaarden buiten de BTW-heffing kan blijven. De te stellen voorwaarden hebben ten doel de «normale» vormen van terbeschikkingstelling van personeel van de regeling uit te sluiten. Zodra ik ter zake het formele besluit heb genomen, zal ik de Eerste Kamer der Staten-Generaal informeren. 4. Werkingsgebied Wiw De Wet inschakeling werkzoekenden (hierna: de Wiw) zal ertoe leiden dat de JWG- en banenpoolregeling als zelfstandige regelingen zullen verdwijnen. Zij worden echter opgenomen in de Wiw. De behandeling van de Wiw zal, wat de BTW-heffing betreft, echter materieel niet veranderen. De huidige banenpoolregeling zullen worden omgezet in een BTW-vrijstelling voor de diensten van instellingen die uitvoering geven aan de Wiw, mede voor het ter beschikking stellen van personeel. De BTW-vrijstelling zal overigens niet gelden voor het ter beschikking stellen van personen die tussen de één en twee jaar werkloos zijn. Dit houdt verband met het feit dat de inlener van deze personen een substantiële inleenvergoeding moet betalen (circa f 11 000 per jaar). Ik verwijs in dit verband naar hetgeen ik hiervoor heb opgemerkt over de inleenvergoeding voor Melkert-II-personeel. Een en ander heb ik reeds eerder afgestemd met de Minister van Sociale Zaken en Werkgelegenheid (zie in dit verband o.a. Eerste Kamer, vergaderjaar 199–1998, 25 122, nr. 2a, blz. 13). 5. Integratie uitvoering Wiw en detacheringsactiviteiten van WSW in een zgn. gemeenschappelijk plaatsingsbedrijf Indien besloten wordt de uitvoering van de Wiw en de detacheringsactiviteiten van de WSW onder te brengen in één organisatie, zal die organisatie BTW zijn verschuldigd ter zake van het ter beschikking stellen van personeel. Een uitzondering hierop vormt de situatie die hiervoor onder punt 4 is beschreven. Dit betekent dat een dergelijke organisatie zowel met BTW belaste als van BTW vrijgestelde activiteiten zal verrichten. De daaraan voor de BTW-heffing verbonden gevolgen, zoals o.a. een splitsing van de voorbelasting van zo’n organisatie, zijn reeds aan de orde gekomen tijdens de behandeling van de Wiw (zie in dit verband Eerste Kamer, vergaderjaar 1997–1998, 25 122, nr. 2a, blz. 23). Uit een oogpunt van eenvoud heeft het de voorkeur van de heer De Boer dat een plaatsingsorganisatie één BTW-regime kan toepassen. Daarbij prevaleert bij hem een volledige BTW-vrijstelling. Ik heb hier voor op zichzelf bezien wel begrip, doch met een zodanige keuze wordt miskend dat er vanuit de bedoelde plaatsingsorganisaties meerdere vormen van dienstverlening worden aangeboden. Zo is het ter beschikking stellen van een jongere, waarvoor de inlener vrijwel geen vergoeding aan betalen, van een andere orde dan het inlenen van een werkzoekende waarvoor ruim f 11 000 per jaar zal moeten worden betaald. Hetzelfde geldt voor het ter beschikking stellen van personen op basis van de Melkert-II-regeling. Steeds zal dan ook moeten worden bezien welke situatie zich leent voor een BTW-vrijstelling en welke niet. 6. Samenvatting Het ter beschikking stellen van personeel is een handeling die valt onder de werking van de nationale en de Europese BTW-regelgeving. Daarbij wordt geen onderscheid gemaakt naar de aard van degene die die handeling verricht. Dit betekent dat niet alleen commerciële uitzendorganisaties, maar ook gemeenten, zorginstellingen e.d. in beginsel BTW zijn verschuldigd als zij het bij hen in dienst zijnde personeel aan anderen ter beschikking stellen. Waar mogelijk zijn nationaal echter faciliteiten getroffen op grond waarvan BTW-heffing achterwege kan blijven. Ik herhaal deze kort: de structurele terbeschikkingstelling in de sociaal-culturele en de gezondheidssector, de terbeschikkingstelling in het kader van de JWG- en banenpoolregeling casu quo de Wiw, de terbeschikkingstelling bij privatisering van (onderdelen van) publiekrechtelijke lichamen, bij gemeentelijke herindelingen, bij de fusie van waterschappen en bij de vorming van zgn. euregio’s. Daarnaast zal, mede naar aanleiding van de vragen van de heer De Boer, binnenkort een regeling worden getroffen voor het detacheren van personeel in het kader van mobiliteitsbevordering binnen gemeenten. Het overleg daarover met de VNG bevindt zich thans in de afrondende fase. Deze faciliteiten zijn door middel van specifieke voorwaarden zodanig vorm gegeven dat daarvan geen concurrentieverstorende werking uitgaat naar andere, met BTW belaste vormen van terbeschikkingstelling van personeel, zoals bijv. die door commerciële uitzendorganisaties. Een fiscaal gelijke behandeling van gelijke of vergelijkbare gevallen is voor mij een belangrijk ijkpunt om een faciliteit voor het ter beschikking stellen van personeel door publiekrechtelijke lichamen of voorgenomen faciliteit met betrekking tot het detacheren van gemeentelijk personeel in het kader van mobiliteitsbevordering wordt daarom dan ook in die zin uitgewerkt. Een regeling op grond waarvan BTW-heffing achterwege blijft ten aanzien van alle vormen van terbeschikkingstelling van personeel binnen de overheidssfeer is, gelet op de hiervoor genoemde uitgangspunten (Europese BTW-regelgeving en het voorkomen van concurrentieverstoring), niet mogelijk. Hetzelfde geldt nog in versterkte mate voor een «BTW-vrijstelling» voor alle vormen van onderlinge dienstverlening binnen de overheid. Daarmee zouden de concurrentieverhoudingen op onaanvaardbare wijze worden verstoord. Dit geldt temeer nu (onderdelen van) publiekrechtelijke lichamen in toenemende mate op de markt, waar ook anderen actief zijn, hun diensten aanbieden. Zoals uit het vorenstaande volgt, kan ik om de aangegeven redenen niet in alle opzichten tegemoet komen aan de wensen van de heer De Boer. Toch is hiermee het boek nog niet volledig gesloten. Ik doel hierbij op de gedachten inzake de introductie van een zgn. BTW-compensatiefonds. Op 26 november j.l. is de Tweede Kamer der Staten-Generaal daarover door de Minister van Financiën en mij geïnformeerd. Een afschrift van onze brief aan de Tweede Kamer en de daarbij behorende brief aan de Raad voor de Financiële Verhoudingen voeg ik ter informatie hierbij. <voetnoot nummer="1"/>Zoals uit die brieven blijkt, wordt serieus gekeken naar de mogelijkheid om de bij provincies en gemeenten niet voor aftrek in aanmerking komende BTW declareerbaar te maken bij een nog te introduceren BTW-compensatiefonds. Enkele andere EU-landen kennen reeds een dergelijke systematiek. Als besloten zou worden tot de introductie van een BTW-compensatiefonds, dan zou de door gemeenten te betalen BTW op het inlenen van personeel in veel meer gevallen dan tot op heden geen afzonderlijke financiële last meer voor die gemeenten inhouden. De Staatssecretaris van Financiën, W. A. F. G. Vermeend </antwoord>
      <noten afkomstig="antwoord">
         <noot nummer="1">Ter inzage gelegd op het Centraal Informatiepunt (CIP)</noot>
      </noten>
   </antwoorden>
</kvr>
