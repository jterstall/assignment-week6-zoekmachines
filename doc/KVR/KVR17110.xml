<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over een illegale woningsplitsing en verbouwing in de gemeente Overbetuwe. (Ingezonden 6 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17110
</item>
         <item attribuut="Inhoud">Vragen over een illegale woningsplitsing in opdracht van een wethouder van Ruimtelijke Ordening. De verbouwing zou achteraf zijn gelegaliseerd.</item>
         <item attribuut="Rubriek">Bouw (Bouwvergunningen) Staats- en bestuursrecht (Gemeenten) Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Bouwvergunningen Wethouders Woningen</item>
         <item attribuut="Vindplaats">Kamervragen met antwoord 2002-2003, nr. 715, Tweede Kamer</item>
         <item attribuut="Vraagnr_bij_indiening">2020305250</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-02-03</item>
         <item attribuut="Datum_indiening">2003-01-06</item>
         <item attribuut="Document-id">KVR17110</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1503" allpagenumbers="1503 1504" vetnummer="2020305250" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17110" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="715" onderwerp="" indiendatum="2003-01-6">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-02-3">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennis genomen van het artikel «Kritiek op wethouder houdt aan» <voetnoot nummer="1"/>en kloppen de beschreven feiten? </vraag>
      <vraag nummer="2">Acht u het geloofwaardig dat een wethouder ruimtelijke ordening na de ontdekking van een in zijn opdracht gerealiseerde illegale woningsplitsing en -verbouwing zich beroept op onwetendheid ten aanzien van de regelgeving? Deelt u de mening dat een wethouder Ruimtelijke Ordening de wet beter behoort te kennen dan een willekeurige burger? </vraag>
      <vraag nummer="3">Betekent het gegeven dat de woningsplitsing en verbouwing in het onderhavige geval achteraf door de gemeente zijn gelegaliseerd dat voortaan iedere Nederlandse burger die zijn woning illegaal splitst en/of verbouwt erop mag rekenen dat deze «vergissingen» achteraf door legalisatie worden rechtgezet? En als dit niet het geval is: waarom is uw inspectie dan niet harder van leer getrokken? </vraag>
      <vraag nummer="4">Klopt het dat een kopie van het antwoord van uw inspecteur VROM op een aan u gerichte (expliciet) persoonlijke en vertrouwelijke brief van een inwoner van Elst over dit onderwerp in kopie is verzonden aan het gemeentebestuur van Overbetuwe? Zo ja: hoe is het mogelijk dat op zo’n wijze met vertrouwelijke informatie wordt omgegaan? </vraag>
      <noten afkomstig="vraag">
         <noot nummer="1" datum="2003-12-14" bron="De Gelderlander">De Gelderlander, 14 december 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik heb kennis genomen van het artikel. In alle met betrekking tot deze zaak gevoerde correspondentie en ook in de media wordt er steeds van uitgegaan dat de situatie is gelegaliseerd. Het is echter zo dat de gemeenteraad in meerderheid akkoord is gegaan met het voornemen van het college van burgemeester en wethouders om de situatie te legaliseren. Hiervoor is inmiddels een vrijstellingsprocedure ex artikel 19.1 WRO opgestart. Onderdeel van deze procedure is dat gedeputeerde staten een verklaring afgeven dat zij tegen het verlenen van vrijstelling geen bezwaar hebben. Deze verklaring wordt alleen afgegeven als er sprake is van een goede ruimtelijke onderbouwing. Alvorens het besluit omtrent de verklaring van geen bezwaar te nemen, horen gedeputeerde staten de VROM-Inspectie. Het is dus nog allerminst zeker dat deze procedure tot een daadwerkelijke vrijstelling zal leiden. Er is geen sprake van splitsing van de bestaande woning in twee zelfstandige woningen, maar het pand is na de verbouwing wel geschikt voor bewoning door twee gezinnen en wordt ook als zodanig gebruikt. De overige in het artikel beschreven feiten kloppen. </antwoord>
      <antwoord nummer="2">Nee, ik acht het niet geloofwaardig dat een wethouder ruimtelijke ordening na de ontdekking van een in zijn opdracht gerealiseerde illegale verbouw zich beroept op onwetendheid ten aanzien van de regelgeving. Ja, ik deel de mening dat een wethouder ruimtelijke ordening de wet beter behoort te kennen dan een willekeurige burger. Hierbij dient te worden opgemerkt dat het in deze zaak niet gaat om de wethouder ruimtelijke ordening maar om de wethouder van onderwijs, wonen met zorg, maatschappelijke ontwikkelingen en diverse projecten. </antwoord>
      <antwoord nummer="3">Nee, natuurlijk geldt dit voortaan niet voor iedere Nederlandse burger. Uiteraard dient iedere burger, en zeker ook een lid van het college van burgemeester en wethouders zich aan de wet te houden. Achteraf legaliseren van een reeds in gang gezette activiteit behoort niet plaats te vinden. Eerst dienen de procedures met betrekking tot – in dit geval – bouwvergunning en bestemmingsplan te zijn doorlopen. De VROM-Inspectie zal in het kader van de nog lopende artikel 19.1 WRO procedure het plan nog beoordelen. Derhalve is er op dit moment voor de inspectie geen aanleiding om harder van leer te trekken dan in de brief van de inspectie reeds is aangegeven. Tevens zal de VROM-Inspectie in 2003 een VROM-breed onderzoek uitvoeren in de gemeente Overbetuwe. Bij dit onderzoek richt zij zich op de wijze waarop door de gemeente de bouw- en milieuregelgeving, alsmede de toepassing, naleving en handhaving van de ruimtelijke wet- en regelgeving wordt uitgevoerd. </antwoord>
      <antwoord nummer="4">Omdat in de brief aan de inwoner van Elst heel nadrukkelijk een oordeel is opgenomen over het functioneren van de gemeente en daarbij tevens is aangekondigd dat de gemeente in 2003 VROM-breed zal worden onderzocht, is een afschrift van de brief verzonden aan het gemeentebestuur. Met betrekking tot de vertrouwelijkheid van de aan mij gerichte brief, waar de briefschrijver om heeft verzocht, merk ik het volgende op. Uiteraard eerbiedigt de VROM-Inspectie een verzoek om vertrouwelijke behandeling van een brief. In dit geval heeft de briefschrijver de brief ook afgegeven aan de redactie van dagblad «De Gelderlander», zoals in de brief is vermeld. Hiermee heeft hij zelf de openbaarheid gezocht en de inspectie is er vervolgens van uitgegaan dat de vertrouwelijkheid dus niet meer aan de orde was. Dit heeft de inspectie de briefschrijver ook telefonisch medegedeeld. </antwoord>
      <noten afkomstig="antwoord"/>
   </antwoorden>
</kvr>
