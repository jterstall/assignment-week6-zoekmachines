<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Hamer (beiden PvdA) aan de minister van Onderwijs, Cultuur en Wetenschappen en de staatssecretaris van Sociale Zaken en Werkgelegenheid, mw. Verstand-Bogaert over zwangerschapsverlof. (Ingezonden 15 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15054
</item>
         <item attribuut="Inhoud">Vragen over de situatie bij de Universiteit Leiden, waar medewerkers die met zwangerschapsverlof gaan, in de brief over de ingangsdatum van het verlof tegelijkertijd op de hoogte worden gesteld hoe ze bij afloop van het verlof ontslag kunnen nemen.</item>
         <item attribuut="Rubriek">Inkomen en rechtspositie (Ontslagen) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Ontslagen Zwangerschapsverlof</item>
         <item attribuut="Vindplaats">Kamervragen met antwoord 2001-2002, nr. 616, Tweede Kamer</item>
         <item attribuut="Vraagnr_bij_indiening">2010204490</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2002-02-07</item>
         <item attribuut="Datum_indiening">2002-01-15</item>
         <item attribuut="Document-id">KVR15054</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1295" allpagenumbers="1295 1296" vetnummer="2010204490" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15054" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="616" onderwerp="" indiendatum="2002-01-15">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Sociale Zaken en Werkgelegenheid, mw. Verstand-Bogaert</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is u bekend dat de Universiteit Leiden (faculteit Sociale Wetenschappen) medewerkers die met zwangerschapsverlof gaan, in de brief over de ingangsdatum van het verlof tegelijkertijd op de hoogte stelt hoe ze bij afloop van het verlof ontslag kunnen nemen? <voetnoot nummer="1"/>
      </vraag>
      <vraag nummer="2">Acht u een dergelijke brief nog van deze tijd? Bent u ook van mening dat van de suggestie alleen al een negatieve werking uitgaat? Was het niet al in 1955 dat vrouwen na een huwelijk niet meer direct ontslagen werden? Hoe kan het dan dat anno 2002 nota bene een universiteit ervan uitgaat dat vrouwen bij het krijgen van een kind wel ontslag zullen nemen? </vraag>
      <vraag nummer="3">Weet u of dergelijke brieven standaard zijn bij de Universiteit Leiden? Zijn U soortgelijke praktijken bekend bij andere universiteiten, bedrijven of instellingen? </vraag>
      <vraag nummer="4">Acht u beleid zoals de Leidse Universiteit voert, bevorderlijk in het kader van het emancipatiebeleid in het algemeen en de streefcijfers voor vrouwen in wetenschappelijke functies meer in het algemeen? </vraag>
      <vraag nummer="5">Bent u er van op de hoogte dat bij sollicitaties van bijvoorbeeld AIO’s op diverse universiteiten aan vrouwen wordt gevraagd of zij van plan zijn kinderen te krijgen en dat een bevestigend antwoord op deze vraag negatieve gevolgen kan hebben voor de aanstelling? Bent u bereid hier nader onderzoek naar te doen? </vraag>
      <vraag nummer="6" voetnoot="2">Hoe interpreteert u deze gegevens mede in het licht van recente onderzoeken die er op wijzen dat de carrière van vrouwen in de wetenschap niet zozeer wordt belemmerd door de verantwoordelijkheid voor de opvoeding van kinderen, maar vooral door aspecten van de universitaire organisatiecultuur? <voetnoot nummer="2"/>
      </vraag>
      <vraag nummer="7">Bent u bereid actie te ondernemen tegen dergelijke achterhaalde praktijken en de Leidse Universiteit erop te wijzen dat ze op deze manier niet verbaasd moet zijn als Nederland ook in de toekomst het buitengewoon slecht zal blijven doen (onder bijvoorbeeld Botswana) als het gaat om het aandeel van vrouwen in wetenschappelijke functies? </vraag>
      <noten afkomstig="vraag">
         <noot nummer="1" titel="Indien u na het bevallingsverlof ontslag wilt nemen, kunt u ons hiervan op de gebruikelijke wijze in kennis stellen door het invullen van een ontslagformulier. Dit formulier behoeft u pas in te dienen, als de ontslagdatum vaststaat (dus na de bevalling). Wel stellen wij het op prijs om vooraf van uw voornemen tot ontslagaanvraag op de hoogte te zijn">Na de technische mededelingen over de ingangsdatum van zwangerschaps-en bevallingsverlof, vervolgt de brief: «Indien u na het bevallingsverlof ontslag wilt nemen, kunt u ons hiervan op de gebruikelijke wijze in kennis stellen door het invullen van een ontslagformulier. Dit formulier behoeft u pas in te dienen, als de ontslagdatum vaststaat (dus na de bevalling). Wel stellen wij het op prijs om vooraf van uw voornemen tot ontslagaanvraag op de hoogte te zijn»</noot>
         <noot nummer="2" titel="Geleerde moeders">Zie bijvoorbeeld L. Wesseling, «Geleerde moeders»</noot>
      </noten>
   </vragen>
   <antwoorden aantal="4">
      <antwoord nummer="1, 2 en 3">Een brief waarin een werkgever een medewerker die met zwangerschapsverlof gaat informeert over de ingangsdatum van het verlof en tegelijkertijd betrokkene op de hoogte stelt hoe ze na afloop van het verlof ontslag kan nemen, is niet meer van deze tijd. Van de brief gaat inderdaad de suggestie uit, dat een vrouw na haar bevallings- en zwangerschapsverlof beter kan stoppen met werken. Het is juist, dat vrouwen al in 1955 niet meer direct na een huwelijk ontslagen mochten worden. Zoals u weet wordt door het departement van Sociale Zaken en Werkgelegenheid al vele jaren gestimuleerd, dat meer vrouwen ervoor kiezen om na de geboorte van een kind aan het arbeidsproces te blijven deelnemen. Er worden maatregelen genomen, zoals het uitbreiden en faciliteren van de mogelijkheden voor kinderopvang, om vrouwen bij de geboorte van een kind ook in staat te stellen om aan het arbeidsproces te blijven deelnemen. Niet in de laatste plaats om de economische zelfstandigheid van vrouwen te bevorderen. Daarnaast wordt ernaar gestreefd, dat ook mannen naar evenredigheid zorgtaken op zich nemen om een evenwichtige verdeling van arbeid en zorg te bewerkstelligen. Het is u eveneens bekend dat het beleid van de universiteiten, samen met dat van het ministerie van Onderwijs, Cultuur en Wetenschappen erop is gericht om meer vrouwen te laten doorstromen naar hogere functies, in het bijzonder naar de hoogste wetenschappelijke functies. Bij een van de onderdelen van de Universiteit Leiden, in casu de Faculteit der Sociale Wetenschappen, blijkt in een enkel geval per abuis een brief met sterk verouderde inhoud te zijn verzonden. Afgezien van het onderhavige incident, is mij niet bekend of zich dit ook bij andere universiteiten, bedrijven of instellingen voordoet. </antwoord>
      <antwoord nummer="4">Omdat het hier een enkel incident betreft, ga ik ervan uit dat hier niet het emancipatiebeleid van de Universiteit Leiden wordt weerspiegeld. Voor dit beleid verwijst de universiteit naar de beleidsnotitie «Met beleid meer vrouwen», waarin de hoofdlijnen van het emancipatiebeleid van de Leidse universiteit zijn geformuleerd. De tekst van de beleidsnotitie is gepubliceerd op de website van de universiteit en is te vinden onder: http://www.leidenuniv.nl/ecm/pp/regel ul/emancipa.htm </antwoord>
      <antwoord nummer="5 en 6">Het is geen beleid van de Universiteit Leiden om sollicitanten te vragen naar plannen omtrent het krijgen van kinderen. Van de overige universiteiten is mij dat niet bekend. Het laten uitvoeren van onderzoek naar door u genoemde praktijken bij sollicitaties, is naar mijn oordeel geen passend instrument. Mocht van een dergelijke praktijk sprake zijn dan wordt in strijd gehandeld met de gelijke behandelingswetgeving. In dat geval kan een klacht worden ingediend bij de Commissie Gelijke behandeling. Het aangaan van de dialoog met de instellingen over de positie van vrouwen in de wetenschap heeft mijn voorkeur. Het verbeteren van de positie van vrouwelijke wetenschappers acht ik van zodanig belang dat het een agendapunt zal zijn in de bilaterale overleggen met de besturen. In het komende Hoger Onderwijs en Onderzoek Plan (HOOP 2004) zal ik eveneens aandacht besteden aan plannen gericht op het vergroten van het aandeel vrouwen in wetenschappelijke functies. Uitgangspunt is dat de universiteiten in de eerste plaats zelf verantwoordelijk zijn voor het te ontwikkelen en te voeren personeelsbeleid. De door u in vraag 5 bedoelde sollicitatiegesprekken kunnen naar mijn oordeel worden geïnterpreteerd als aspecten van de universitaire organisatiecultuur die helaas bijdragen aan de niet overwegend gunstige beeldvorming van de universiteiten als werkgever van vrouwelijk personeel. </antwoord>
      <antwoord nummer="7">Ik verwijs naar hetgeen met betrekking tot het emancipatiebeleid van de Universiteit Leiden is geformuleerd in antwoord 4 en naar mijn acties, genoemd in antwoord 5 en 6. </antwoord>
      <noten afkomstig="antwoord"/>
   </antwoorden>
</kvr>
