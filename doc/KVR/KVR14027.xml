<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Bolhuis (beiden PvdA) aan de ministers van Verkeer en Waterstaat en van Economische Zaken over het taxivervoer op de luchthaven Schiphol. (Ingezonden 28 juni 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14027
</item>
         <item attribuut="Inhoud">Vragen over het bericht dat het taxivervoer op Schiphol exclusief in handen zou blijven van twee taxibedrijven.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Luchtvaartterreinen) Verkeer, vervoer en waterstaat (Personenvervoer)</item>
         <item attribuut="Trefwoorden">Kartels Schiphol Taxi's</item>
         <item attribuut="Vindplaats">Kamervragen met antwoord 2000-2001, nr. 1490, Tweede Kamer</item>
         <item attribuut="Vraagnr_bij_indiening">2000112850</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Bolhuis</persoon>
         </item>
         <item attribuut="Datum_reaktie">2001-07-12</item>
         <item attribuut="Datum_indiening">2001-06-28</item>
         <item attribuut="Document-id">KVR14027</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3105" allpagenumbers="3105 3106" vetnummer="2000112850" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14027" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1490" onderwerp="" indiendatum="2001-06-28">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Bolhuis</vrager>
         <vraagt-aan>de ministers van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="2001-07-12">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het bericht waar dat het taxivervoer op de luchthaven Schiphol exclusief in handen blijft van twee taxibedrijven, ondanks de eerder door u geuite bezwaren tegen deze monopoliepositie? </vraag>
      <vraag nummer="2">Heeft de NMA in een voorlopige uitspraak een ontheffing verleend van het kartelverbod voor de overeenkomst tussen de luchthaven en bedoelde taxibedrijven? </vraag>
      <vraag nummer="3">Waarom heeft deze uitspraak zo lang op zich laten wachten en waarom is hier sprake van een voorlopige uitspraak? </vraag>
      <vraag nummer="4">Hoe is deze ontheffing gemotiveerd door de NMA? </vraag>
      <vraag nummer="5">Hoe verhoudt deze voorlopige uitspraak zich tot de Mededingingswet? </vraag>
      <vraag nummer="6">Op welke wijze wordt toezicht gehouden op de tarieven die deze twee taxibedrijven zullen gaan hanteren? </vraag>
      <vraag nummer="7">Op welke punten is de gewijzigde overeenkomst tussen de luchthaven en de taxibedrijven in strijd met de Taxiwet, waar deze immers bepaalt dat in heel Nederland voor alle taxibedrijven een toegankelijke markt voor taxivervoer bestaat, en welke maatregelen gaat u hiertegen nemen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Nee, het bericht dat het taxivervoer op de NV Luchthaven Schiphol exclusief in handen blijft van twee taxibedrijven is incorrect. Hierover ben ik nog in overleg met luchthaven Schiphol. Een complicerende factor bij het vinden van een oplossing is het contract dat de luchthaven heeft afgesloten met een aantal taxicentrales. In dit contract wordt de exclusieve toegang tot de taximarkt op Schiphol geregeld – dat wil zeggen het vervoer vanaf de luchthaven. Ten aanzien van dit contract wordt opgemerkt dat de partijen NV Luchthaven Schiphol en de taxicentrales BB&amp;F en TCA een aanvraag voor ontheffing van het kartelverbod hebben ingediend bij de Nederlandse mededingingsautoriteit (hierna: NMa). De NMa onderzoekt in hoeverre (bepalingen in) dit contract in strijd is (zijn) met artikel 6 van de Mededingingswet, het kartelverbod, en of er al dan niet een ontheffing verleend kan worden van het kartelverbod. </antwoord>
      <antwoord nummer="2 t/m 6">Zoals reeds aangegeven heeft de NMa een ontheffingsverzoek ontvangen van NV Luchthaven Schiphol en de taxicentrales BB&amp;F en TCA (hierna: partijen). Partijen vragen ontheffing van het kartelverbod voor de huidige situatie c.q. het contract wat partijen hebben gesloten ten aanzien van het taxivervoer op het terrein van NV Luchthaven Schiphol. Ten aanzien van de ontheffingsaanvraag van partijen kan ik opmerken dat de NMa thans bezig is met de behandeling van deze zaak. Ik heb vernomen dat gedurende de procedure partijen de betreffende contracten (drastisch) hebben gewijzigd om zodoende eventuele strijdigheid met artikel 6 van de Mededingingswet te verhelpen. Thans wordt door de NMa beoordeeld of er met betrekking tot de gewijzigde contracten sprake is van strijdigheid met artikel 6 van de Mededingingswet en of er ontheffing kan worden verleend van het kartelverbod. Hoewel het artikel uit het Algemeen Dagblad van 18 juni jongstleden mogelijk anders doet vermoeden heeft de NMa ten aanzien van deze ontheffingsaanvraag thans nog geen besluit genomen. Betreffende de (uitkomst van) ontheffingsaanvraag van partijen kan ik u derhalve op dit moment niet nader informeren. Ik heb mij laten verzekeren dat de NMa, behoudens onverhoopte onverwachte vertragingen, binnen afzienbare tijd een uitspraak zal doen in de onderhavige zaak. </antwoord>
      <antwoord nummer="7">Zoals reeds aangegeven is er door de NMa nog geen besluit genomen en derhalve is de inhoud van een gewijzigde overeenkomst mij niet bekend. Overigens, moet worden opgemerkt dat de taxistandplaatsen zich thans bevinden op het grondgebied van NV Luchthaven Schiphol. De Wet personenvervoer 2000 (waarin de taxiwetgeving is opgenomen) bevat geen bepalingen die de toegang van taxiondernemers tot privé-terrein regelen. Zoals eerder aangegeven ben ik nog steeds in overleg met NV Luchthaven Schiphol om tot een voor alle taxibedrijven toegankelijke markt te komen. </antwoord>
      <noten afkomstig="antwoord"/>
   </antwoorden>
</kvr>
