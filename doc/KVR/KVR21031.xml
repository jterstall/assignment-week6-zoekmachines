<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Justitie, van Buitenlandse Zaken en de staatssecretaris van Volkshuisvesting, Ruimtelijke Ordening en Milieubeheer over het verantwoordelijk houden van James Hardie inzake een asbestfonds in AustraliÃ«. (Ingezonden 6 augustus 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21031
</item>
         <item attribuut="Inhoud">Vragen over onder meer het niet-erkennen door Nederland van Australische gerechtelijke uitspraken en over een mogelijke vergunningaanvraag door James Hardie om het bedrijf naar Nederland te verplaatsen. Deze vragen dienen ter aanvulling op eerdere vragen ter zake van de Tweede-Kamerleden Van Velzen en Van Bommel, ingezonden 6 augustus 2004.</item>
         <item attribuut="Rubriek">Bedrijfsleven en industrie (Vestigingsbeleid) Burgerlijk recht en burgerlijk procesrecht (Verbintenissenrecht) Milieu (Gevaarlijke stoffen) Staats- en bestuursrecht (Internationale rechtsorde)</item>
         <item attribuut="Trefwoorden">Gevaarlijke stoffen Internationaal recht Schadevergoeding Vestigingsbeleid</item>
         <item attribuut="Vindplaats">Kamervragen met antwoord 2003-2004, nr. 2203, Tweede Kamer</item>
         <item attribuut="Vraagnr_bij_indiening">2030419190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-08-30</item>
         <item attribuut="Datum_indiening">2004-08-06</item>
         <item attribuut="Document-id">KVR21031</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4657" allpagenumbers="4657 4658" vetnummer="2030419190" code="0304tkkvr2203" lopendefooter="Tweede Kamer, vergaderjaar 2003–2004, Aanhangsel" filenaam="KVR21031" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2203" onderwerp="" indiendatum="2004-08-6">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Justitie, van Buitenlandse Zaken en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-08-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Buitenlandse Zaken en van Economische Zaken en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van een onderzoek in Australië naar het bedrijf James Hardie, een voormalige producent van asbestproducten in Australië, dat ervan wordt verdacht onvoldoende te hebben bijgedragen aan een fonds voor asbestslachtoffers onder zijn voormalig personeel? </vraag>
      <vraag nummer="2">Is het waar dat de Australische regering de Nederlandse regering verzocht heeft om een verdrag te sluiten om dit soort situaties in de toekomst te voorkomen? Welke actie zal de regering ondernemen? </vraag>
      <vraag nummer="3">Is er in de zaak van James Hardie nog een mogelijkheid om het bedrijf zijn verplichtingen aan de asbestslachtoffers te laten voldoen? Welke actie gaat u ondernemen? </vraag>
      <vraag nummer="4">Waarom behoort Nederland niet tot de veertig landen die Australische gerechtelijke uitspraken erkennen en toepassen? Wat zijn de redenen dat Nederland in het verleden een dergelijk verdrag met Australië heeft gesloten? Welke criteria hanteert de regering hierin? Is de regering bereid ook met andere landen gelijksoortige verdragen te sluiten, zodat in de toekomst bedrijven niet meer kunnen vluchten naar Nederland om hun verantwoordelijkheden te ontlopen? </vraag>
      <vraag nummer="5">Hoe heeft James Hardie een vergunning aangevraagd om het bedrijf naar Nederland te kunnen verplaatsen? Zijn er bepalingen in de vergunningverlening die betrekking hebben op sociale of andere commitments in het oorspronkelijke land? Zo ja, welke voorwaarden zijn aan die vergunning verbonden? Zo neen, kunnen die aan de vergunningvereiste worden toegevoegd? Toelichting Deze vragen dienen ter aanvulling op eerdere vragen terzake van de leden Van Velzen en van Bommel, nr. 2030419140, ingezonden 6 augustus 2004. </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Wij hebben kennisgenomen van het feit dat het onderzoek gaande is. De resultaten van het onderzoek worden naar verwachting in de tweede helft van september gepubliceerd. </antwoord>
      <antwoord nummer="2">Een verzoek aan de Nederlandse regering om een verdrag te sluiten in verband met deze zaak, meer in het bijzonder betreffende de wederzijdse erkenning en tenuitvoerlegging van rechterlijke vonnissen, is niet gedaan. Wanneer de Australische regering een verzoek zou doen om te komen tot een verdrag, zullen de mogelijkheden daartoe zorgvuldig worden onderzocht. Daarbij dient wel rekening te worden gehouden met de omstandigheid dat de wederzijdse erkenning en tenuitvoerlegging van vonnissen in civiele en handelszaken in EU-verband sinds 2001 is geregeld in de zogenoemde EEX-verordening (Verordening (EG) nr. 44/2001 van de Raad van 22 december 2000 betreffende de rechterlijke bevoegdheid, de erkenning en de tenuitvoerlegging van beslissingen in burgerlijke en handelszaken). Het is daarom onzeker of Nederland bevoegd is om over deze materie zelfstandig verdragen met derde staten aan te gaan. </antwoord>
      <antwoord nummer="3">Naar ons oordeel kan niet worden gesteld dat het feit dat James Hardie in Nederland is gevestigd, eraan in de weg staat dat haar verplichtingen jegens asbestslachtoffers kunnen worden afgedwongen. Wij verwijzen daarvoor naar onze beantwoording van de vragen van de leden Van Velzen en Van Bommel aan de ministers van Buitenlandse Zaken en van Economische Zaken over het bedrijf James Hardie (ingezonden 6 augustus 2004), met name het antwoord op vraag 2 (Aanhangsel Handelingen nr. 2202, vergaderjaar 2003–2004). Vanzelfsprekend kan door ons niet worden beoordeeld in hoeverre de in Nederland gevestigde moedervennootschap aansprakelijk is jegens asbestslachtoffers. In dat verband verwijzen wij naar de beschouwingen daaromtrent in de beantwoording van vraag 5 van de zojuist genoemde vragen van de leden Van Velzen en Van Bommel. Voor concrete stappen van de zijde van de Nederlandse overheid zien wij thans geen aanleiding. </antwoord>
      <antwoord nummer="4">Australië en Nederland hebben geen bilateraal verdrag gesloten om te komen tot een verdrag over wederzijdse erkenning en tenuitvoerlegging van rechterlijke uitspraken in civiele en handelszaken. Wel zijn beide staten partij bij een multilateraal verdrag over wederzijdse erkenning en tenuivoerlegging van rechterlijke uitspraken betreffende levensonderhoud. Voor wat civiele en handelszaken betreft behoeft het ontbreken van een verdrag niet te betekenen dat erkenning door de Nederlandse rechter onmogelijk is. Zoals in antwoord op de vragen van de leden Van Velzen en Van Bommel (Aanhangsel Handelingen nr. 2202, vergaderjaar 2003–2004) nader is uiteengezet, is de Nederlandse rechter in voorkomende gevallen bereid buitenlandse rechterlijke uitspraken te erkennen, mits aan een aantal minimumvoorwaarden is voldaan, en dienovereenkomstig een eigen voor tenuitvoerlegging in Nederland vatbaar vonnis te wijzen. De regering beoordeelt in voorkomende gevallen aan de hand van de concrete omstandigheden of een verdrag wenselijk en mogelijk is. Daarbij dient in elk geval rekening te worden gehouden met de verplichtingen die voor Nederland reeds gelden, zoals met name de verplichtingen uit de reeds genoemde EEX-verordening. De Nederlandse rechtspraak biedt in het algemeen voldoende garanties dat aanspraken tegen in ons land gevestigde bedrijven kunnen worden geëffectueerd, al dan niet met erkenning van eventueel reeds door een buitenlandse rechter gewezen vonnissen. </antwoord>
      <antwoord nummer="5">Voor de verplaatsing van de holdingactiviteiten naar Nederland is in Nederland geen vergunning vereist. Naar het schijnt is aan de Australische rechter toestemming verzocht voor de verplaatsing en is deze verleend. </antwoord>
      <noten afkomstig="antwoord"/>
   </antwoorden>
</kvr>
