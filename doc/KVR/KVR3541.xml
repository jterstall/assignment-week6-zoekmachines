<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over journalistieke vrijheid. (Ingezonden 14 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3541
</item>
         <item attribuut="Inhoud">Vragen over het inzetten van het dwangmiddel huiszoeking bij journalisten.</item>
         <item attribuut="Rubriek">Communicatie, media en informatievoorziening (Pers) Staats- en bestuursrecht (Grondrechten)</item>
         <item attribuut="Trefwoorden">Mensenrechten Pers</item>
         <item attribuut="Vindplaats">Kamervragen met antwoord 1995-1996, nr. 1573, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-08-16</item>
         <item attribuut="Datum_indiening">1996-06-14</item>
         <item attribuut="Document-id">KVR3541</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3199" allpagenumbers="3199 3200" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1573" onderwerp="" indiendatum="1996-06-14">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-08-16">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de antwoorden op de vragen over de huiszoeking bij de redactie van het blad Ravage? <voetnoot nummer="1"/>
      </vraag>
      <vraag nummer="2">Kan uit de beantwoording in de derde alinea van de vragen 4 en 5 worden afgeleid dat een journalist die door middel van eigen journalistiek onderzoek «een vrij grote kennis van zaken» verkrijgt daardoor in een verdachte hoek wordt geplaatst? Zo ja, hoe verenigt u zulks dan met het respect voor de vrijheid van meningsuiting? Zo neen, hoe verklaart u dan dat er door politie en justitie naar een relatie is gezocht tussen ELF en Ravage? </vraag>
      <vraag nummer="3">Kan uit de beantwoording van de vragen 4 en 5 worden afgeleid dat de redactie van Ravage weliswaar niet formeel als verdachte werd aangemerkt, maar dat wel door middel van de huiszoeking is getracht bewijzen te vergaren ten behoeve van een verdenking? </vraag>
      <vraag nummer="4">Deelt u de opvatting, dat een huiszoeking bij derden die min of meer verdacht zijn een oneigenlijk gebruik is van dit middel, waarbij de bepalingen ter bescherming van de rechten van de verdachte worden omzeild? </vraag>
      <vraag nummer="5">Bent u op de hoogte van het arrest Goodwin van het Europese Hof voor de Rechten van de Mens en van het recent gewezen arrest van de Hoge Raad, waarbij het verschoningsrecht voor journalisten is erkend als waarborg voor persvrijheid? </vraag>
      <vraag nummer="6">Kunt u nogmaals aangeven hoe in het licht van deze uitspraken de huiszoeking van politie en justitie zich verhoudt tot de journalistieke vrijheid om claimbrieven te publiceren en het recht op vertrouwelijkheid van journalistieke bronnen? </vraag>
      <vraag nummer="7">Op grond van welke argumenten, acht u een inbreuk op de journalistieke vrijheid en het recht op vertrouwelijkheid van journalistieke bronnen gerechtvaardigd? Welke belangenafweging heeft u daarbij in het licht van artikel 10, lid 2 EVRM gemaakt? Welke «pressing social need» in de zin van artikel 10 lid 2 EVRM was naar uw mening aanwezig ter rechtvaardiging van de huiszoeking? </vraag>
      <noten afkomstig="vraag">
         <noot nummer="1">Aanhangsel handelingen nr. 1220, vergaderjaar 1995–1996</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Er is destijds een gerechtelijk vooronderzoek geopend tegen een onbekende verdachte in verband met het plegen van drie bomaanslagen. Door middel van een door de rechtbank gefiatteerde huiszoeking is geprobeerd de identiteit van of andere aanwijzingen met betrekking tot de verdachte te achterhalen. Tijdens de huiszoeking is gezocht naar de claimbrief van ELF en ook naar informatie die Ravage mogelijk had over de identiteit van ELF, omdat uit het persbericht van Ravage was gebleken dat bij Ravage een vrij grote kennis over ELF aanwezig was. Ravage zelf is op geen enkel moment als verdachte aangemerkt. De huiszoeking heeft plaatsgevonden in overeenstemming met artikel 111 van het Wetboek van Strafvordering, door de rechter-commissaris op vordering van de officier van Justitie, met verlof van de rechtbank. Een huiszoeking bij een derde is mogelijk als dat de plaats is waar het strafbare feit sporen heeft achtergelaten, in dit geval bij de redactie van Ravage. </antwoord>
      <antwoord nummer="5">Ik ben van deze uitspraken op de hoogte. </antwoord>
      <antwoord nummer="6 en 7">Artikel 10 (vrijheid van meningsuiting) en artikel 8 (recht op privacy) van het Europees Verdrag voor de Rechten van de Mens impliceren, blijkens de beide door u aangehaalde uitspraken, dat een journalist in beginsel gerechtigd is zijn bronnen geheim te houden. Blijkens het in de uitspraken gegeven toetsingskader betekent dit echter niet dat Staten journalisten niet met wettelijke middelen zouden mogen dwingen gegevens openbaar te maken die verband houden met de uitoefening van hun werk. Een inbreuk op artikel 10, lid 1 respectievelijk artikel 8, lid 1 EVRM door een gerechtelijk bevel aan een journalist om zijn bron te openbaren, is gerechtvaardigd als is voldaan aan de voorwaarden van het tweede lid van beide artikelen. Een inbreuk moet derhalve een basis hebben in het nationale recht en dient voorts in een democratische samenleving noodzakelijk te zijn op e´e´n of meer van de in de tweede leden van beide artikelen genoemde gronden. De noodzakelijkheid moet gelegen zijn in een zogenoemde pressing social need en verder moet inbreuk proportioneel zijn in relatie tot het nagestreefde doel. Dit vereist een belangenafweging, waarbij degene die openbaarmaking van de bronnen van een journalist wenst, een zeer zwaarwegend belang dient te hebben. In casu is de bevoegdheid tot het toepassen van het dwangmiddel van de huiszoeking vastgelegd in het Wetboek van Strafvordering. Het beschermen van de openbare veiligheid, het voorkomen van wanordelijkheden en strafbare feiten waren de gronden voor de inbreuk op de rechten van Ravage. Daarbij was als «pressing social need» aanwezig het belang van het oplossen van zeer ernstige misdrijven, te weten bomaanslagen, die de samenleving in ernstige mate hebben geschokt en tot gevoelens van onveiligheid leiden. Ik acht de vordering van de Officier van Justitie tot het doen van de huiszoeking dan ook in overeenstemming met de bepalingen van het EVRM. Over de beslissing van de rechtbank waarbij de huiszoeking is toegelaten, kan ik mij niet uitspreken. Dit is voorbehouden aan de rechter die over de strafzaak zal oordelen. </antwoord>
      <noten afkomstig="antwoord"/>
   </antwoorden>
</kvr>
