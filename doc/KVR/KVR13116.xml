<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over de traumahelikopter. (Ingezonden 18 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13116
</item>
         <item attribuut="Inhoud">Vragen naar aanleiding van de stelling dat het opleiden van ambulanceverpleegkundigen voor het toedienen van medicatie om een patiënt te laten verslappen alvorens te intuberen een efficiëntere bijdrage aan de hulpverlening bij ernstige ongelukken zou zijn dan het op ruimere schaal inzetten van traumaheli's.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Gezondheidszorg (Overig) Verkeer, vervoer en waterstaat (Luchtvaart)</item>
         <item attribuut="Trefwoorden">Ambulancevervoer Luchtvaart Ongevallen</item>
         <item attribuut="Vindplaats">Kamervragen met antwoord 2000-2001, nr. 690, Tweede Kamer</item>
         <item attribuut="Vraagnr_bij_indiening">2000104790</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2001-02-14</item>
         <item attribuut="Datum_indiening">2001-01-18</item>
         <item attribuut="Document-id">KVR13116</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1427" allpagenumbers="1427 1428" vetnummer="2000104790" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13116" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="690" onderwerp="" indiendatum="2001-01-18">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-02-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van het artikel «Traumaheli dankt z’n waarde aan eigenwijze dokters»? <voetnoot nummer="1"/>
      </vraag>
      <vraag nummer="2">Klopt het dat volledige opgeleide ambulanceverpleegkundigen wel mogen intuberen maar alleen als de patiënt reeds buiten bewustzijn is? </vraag>
      <vraag nummer="3">Klopt het dat het toedienen van medicatie om de patiënt te laten verslappen alvorens te intuberen aan artsen is voorbehouden? </vraag>
      <vraag nummer="4">Klopt het dat doorgaans de artsen die de traumaheli bemensen assistenten in opleiding tot anesthesioloog of chirurg zijn? </vraag>
      <vraag nummer="5">Hoe beoordeelt u de stelling dat het opleiden van ambulanceverpleegkundigen voor het toedienen van medicatie om een patiënt te laten verslappen alvorens te intuberen een efficiëntere bijdrage aan de hulpverlening bij ernstige ongelukken zou zijn dan het op ruimere schaal inzetten van traumaheli’s? </vraag>
      <vraag nummer="6">Onderschrijft u de mening dat de kans op fouten groter is bij het intuberen van patiënten die niet in de daarvoor benodigde optimale ligging gebracht kunnen worden? </vraag>
      <vraag nummer="7">Onderschrijft u de mening dat intuberen bij patiënten op het terrein van een ramp beperkt moet blijven tot de gevallen waarin dit strikt noodzakelijk is? </vraag>
      <vraag nummer="8">Onderschrijft u de mening dat stabiliseren van patiënten bij vervoer per helikopter moeilijker is dan bij vervoer per ambulance? </vraag>
      <vraag nummer="9">Wilt u de antwoorden op deze vragen betrekken bij uw standpuntbepaling ten aanzien van het optimaliseren van de geneeskundige hulpverlening bij rampen en grootschalige ongelukken? </vraag>
      <noten afkomstig="vraag">
         <noot nummer="1" datum="2001-01-13" bron="Trouw">Trouw, 13 januari 2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">De tekst van het artikel suggereert iets anders, namelijk dat het ondoenlijk is om een niet slapende en verslapte patiënt te intuberen voor beademing. Om deze situatie (narcose; slapen, verslapt) te bereiken dient medicatie te worden toegediend. Het toedienen van medicatie teneinde de patiënt onder narcose te brengen is een aan artsen voorbehouden handeling. De voorbehouden handelingen zijn geregeld in de Wet BIG. Intuberen is weliswaar ook een aan artsen voorbehouden handeling, doch maakt deel uit van de opleiding van ambulanceverpleegkundigen op grond waarvan zij functioneel zelfstandig deze handeling mogen uitvoeren, conform regeling art. 39 Wet BIG. Het onder narcose brengen van patiënten maakt geen onderdeel uit van deze regeling (zie ook antwoord vraag 5). </antwoord>
      <antwoord nummer="4">De medische teams op de helikopter worden mobiele medische teams (MMT) genoemd. Er zijn in Nederland 10 traumacentra aangewezen die elk een MMT moeten organiseren. Het vervoer van deze MMT’s geschiedt voor een groot deel over de grond. Vier centra hebben daarnaast de mogelijkheid gekregen om hun team door de lucht te vervoeren. Deze helikoptervoorzieningen dienen samen een landelijk dekkend netwerk te vormen. De gezamenlijke traumacentra dienen hierover afspraken te maken, daarbij rekening houdend met de helikoptervoorziening in de grensgebieden met Duitsland en België. In mijn beleidsvisie traumazorg is aangegeven aan welke criteria een mobiel medisch team moet voldoen. Elk MMT dient te worden gevormd door een arts en een verpleegkundige die speciaal zijn opgeleid voor hun inzet binnen een MMT. Mits aan de genoemde functionele eisen is voldaan kunnen dit ook assistenten in opleiding zijn. De beleidsvisie traumazorg heb ik op 2 oktober 1998 aan u aangeboden. (Tweede Kamer, 1998–1999, 25 387, nr. 4). </antwoord>
      <antwoord nummer="5">Er is binnen de gezondheidszorg bewust gekozen voor het voorbehouden van bepaalde medische handelingen aan artsen. De achterliggende gedachte is dat patiënten («wet van de grote getallen») een groter risico lopen als deze handeling wordt uitgevoerd door anderen, zijnde niet bekwaam (en dus niet bevoegd). Daarnaast is een minimale contactfrequentie noodzakelijk om kennis en vaardigheden op peil te houden. Het opleiden voor deze handeling veronderstelt ook adequate omgang met de complicaties. In algemene zin geldt dat artsen vanwege hun opleiding beter dan verpleegkundigen in staat zijn complicaties te beheersen. Deze stelregel kan in situaties van enkele individuele patiënten onder druk komen te staan, maar dit rechtvaardigt op dit moment niet een drastische wijziging van deze zienswijze. Het is overigens een discussie die primair moet worden gevoerd tussen de verpleegkundige en de medische sector. </antwoord>
      <antwoord nummer="6">Het antwoord zit reeds in uw vraag. Ja, een optimale en voorgeschreven houding is voorwaarde. Ik onderschrijf dan ook deze mening. </antwoord>
      <antwoord nummer="7">lntubatie en ook andere medische handelingen dienen alleen te worden uitgevoerd als hiervoor een indicatie bestaat (als het dus strikt nodig is). Of ook altijd geïndiceerde zorg te leveren is hangt in sterke mate af van de vraag- en aanbodverhouding. </antwoord>
      <antwoord nummer="8">In Nederland is primair gekozen voor een systeem waarbij de helikopter is bedoeld om een MMT te vervoeren. De gedachte achter deze visie is dat een gestabiliseerde patiënt tijdens transport over de weg beter te stabiliseren blijft. Soms echter, bepaald door de aard van het letsel in combinatie met de afstand tot het meest geschikte ziekenhuis, is snel vervoer (desnoods instabiel) per helikopter nodig. Patiëntentransport per helikopter komt dan ook erg weinig voor. Complicerende factor is dan dat de tot nu toe in Nederland ingezette helikopters, gezien hun grootte, moeilijk een patiënt kunnen vervoeren. In dat geval betekent het dus een oncomfortabel transport voor patiënt en team. Indien echter de helikopter groter zou zijn, en transport wordt vereenvoudigd, wordt de inzet van een dergelijke helikopter weer beperkt doordat hij dan op minder plaatsen kan landen. </antwoord>
      <antwoord nummer="9">Ik zeg toe de antwoorden op deze vragen te betrekken bij het beleid op het gebied van de spoedeisende medische hulpverlening (waaronder traumazorg) en derhalve ook waar het gaat om het optimaliseren van de geneeskundige hulpverlening bij rampen en grootschalige ongelukken. </antwoord>
      <noten afkomstig="antwoord"/>
   </antwoorden>
</kvr>
