<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Örgü en Hofstra (beiden VVD) aan de staatssecretaris van Onderwijs, Cultuur en Wetenschappen, dhr. Van Leeuwen, over de rijkssubsidie voor de restauratie van monumenten. (Ingezonden 12 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17346
</item>
         <item attribuut="Inhoud">Monumentbezitters in Groningen hebben van de gemeente geen subsidie ontvangen voor de restauratiekosten, hoewel zij hier volgens een rijksregeling wel recht op hebben.</item>
         <item attribuut="Rubriek">Cultuur en taal (Monumenten) Cultuur en taal (Subsidies)</item>
         <item attribuut="Trefwoorden">Cultuursubsidies Monumenten</item>
         <item attribuut="Vindplaats">Kamervragen met antwoord 2002-2003, nr. 906, Tweede Kamer</item>
         <item attribuut="Vraagnr_bij_indiening">2020307150</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Örgü</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">2003-03-12</item>
         <item attribuut="Datum_indiening">2003-02-12</item>
         <item attribuut="Document-id">KVR17346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1895" allpagenumbers="1895 1896" vetnummer="2020307150" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17346" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="906" onderwerp="" indiendatum="2003-02-12">
         <vrager partij="VVD" oorsprong="parlement">Örgü</vrager>
         <vrager partij="VVD" oorsprong="parlement">Hofstra</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van Leeuwen,</vraagt-aan>
      </vraagdata>
      <antwoorddata antwoorddatum="2003-03-12">
         <antwoorder functie="staatssecretaris" ministerie="Onderwijs, Cultuur en Wetenschappen">Van Leeuwen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u het artikel «Stad Groningen doet monumentbezitters tekort» uit het NRC van 7 februari 2003? </vraag>
      <vraag nummer="2">Is het inderdaad zo dat monumentbezitters in Groningen van de gemeente geen subsidie voor restauratiekosten hebben ontvangen terwijl zij hier volgens een rijksregeling wel recht op hadden? </vraag>
      <vraag nummer="3">Kunt u kort uiteenzetten hoe de subsidieverlening voor de restauratie van monumenten volgens de rijksregeling verloopt? </vraag>
      <vraag nummer="4">Welke mogelijkheden heeft een gemeenteraad om een eigen invulling aan deze rijksregeling te geven? </vraag>
      <vraag nummer="5">Heeft de toenmalige staatssecretaris van OC&amp;W in 2000 inderdaad aangegeven dat het de gemeente niet vrij staat om via een raadsbesluit op een dergelijke wijze toepassing aan een rijksregeling te geven? Zo ja, welke acties heeft de toenmalige staatssecretaris vervolgens ondernomen om hier een einde aan te maken? </vraag>
      <vraag nummer="6">Op welke wijze wordt de uitvoering van deze rijksregeling gemonitord? </vraag>
      <vraag nummer="7">Is het mogelijk om de monumentbezitters in Groningen alsnog de subsidie te verstrekken waar zij de afgelopen jaren recht op hadden? Zo ja, is de staatssecretaris voornemens dit te doen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het betreffende artikel is mij bekend. </antwoord>
      <antwoord nummer="2">De gemeente heeft zijn subsidiebeleid gebaseerd op het Besluit Restauratie Rijksmonumenten (BRRM 1997), dat weer voortvloeit uit de Monumentenwet van 1988. Volgens deze wet gelden gemeenten met meer dan honderd rijksmonumenten als budgethoudende gemeenten. Dat houdt in dat het bestuur van deze gemeenten zelf prioriteiten stelt t.a.v. de te restaureren rijksmonumenten binnen hun grondgebied. Het stelt daarvoor jaarlijks een gemeentelijk restauratie-uitvoeringsprogramma vast, waarin staat aangegeven, welke beschermde monumenten naar zijn oordeel voor subsidie in aanmerking komen en in welke volgorde. Het BRRM 1997 geeft de gemeenten dus een aanzienlijke mate van beleidsvrijheid bij de vaststelling van haar prioriteiten. Daarbij is de wetgever ervan uitgegaan dat gemeenten zich daarbij zouden baseren op cultuurhistorische waarde, bouwtechnische urgentie en tot op zekere hoogte de volgorde van binnenkomst. Ik meen dat de gemeente Groningen niet heeft gehandeld in strijd met de letter van de regeling, maar wel met de doelstelling van het BRRM, zoals deze uit de toelichting blijkt. De gemeente Groningen heeft de financiële positie (inkomenspositie) van de eigenaren als selectiecriterium gehanteerd bij de opstelling van de prioriteitenlijst. Het gevolg is geweest dat eigenaren die recht hadden op fiscale aftrek aanvankelijk per definitie bij de gemeente Groningen niet meer in aanmerking kwamen voor rijkssubsidiëring. Hoewel dit verbod nu niet langer formeel door de gemeente wordt gehanteerd, geldt thans nog steeds een financieel criterium (nl. de rendabiliteit) voor het opnemen van monumenten op het Gemeentelijk Restauratie-uitvoeringsprogramma. In de praktijk heeft dit eenzelfde effect. Overigens merk ik hierbij op dat eigenaren geen «recht» hebben op subsidie, maar dat zij, onder bepaalde voorwaarden, voor subsidie in aanmerking kunnen komen. De betreffende eigenaren hebben echter op basis van de praktijk in andere gemeenten niet ten onrechte de verwachting gekoesterd dat hun verzoek voor honorering in aanmerking kwam. In de afwijzing van de betreffende subsidieaanvraag heeft de staatssecretaris aangegeven dat fiscale aftrekmogelijkheden van de eigenaar niet als absoluut verbodscriterium mochten worden gehanteerd bij de toepassing van deze rijkssubsidieregeling, aangezien het BRRM 1997 uitdrukkelijk rekening houdt met fiscale aftrek door toepassing van een lager subsidiepercentage. Ook heeft bestuurlijk overleg plaatsgevonden tussen de directeur van de RDMZ, de directeur van het NRF en de gemeente Groningen, met als doel de standpunten van RDMZ en gemeente t.a.v. de uitvoering van het BRRM 1997 op één lijn te brengen. Dit overleg heeft niet tot overeenstemming geleid. Ik beraad mij dan ook op eventueel te nemen stappen en zal bestuurlijk overleg met de gemeente Groningen voeren. Over de uitkomst hiervan zal ik de Kamer informeren. </antwoord>
      <antwoord nummer="3">Volgens het BRRM 1997 moet de eigenaar een subsidieaanvraag indienen bij burgemeester en wethouders van de gemeente waarin het monument is gelegen. Bij een budgethoudende gemeente stuurt deze de aanvraag met een berekening van de subsidiabele kosten door naar de minister (in dit geval de Rijksdienst voor de Monumentenzorg). Zij geven daarbij aan of de aanvraag gelet op het Gemeentelijke Restauratie-uitvoeringsprogramma voor inwilliging in aanmerking komt en ten laste van welk jaarbudget de subsidie moet worden gebracht. Daarna beslist de Rijksdienst namens de minister over de subsidiëring van de voorgedragen verzoeken. Een subsidieaanvraag kan niet door de minister worden gehonoreerd indien de gemeente weigert aan te geven voor welk bedrag en ten laste van welk budgetjaar het subsidieverzoek moet worden gebracht. Deze situatie deed zich met de gemeente Groningen voor. </antwoord>
      <antwoord nummer="4">Zie antwoord vraag 2. </antwoord>
      <antwoord nummer="5">Zie antwoord vraag 2. </antwoord>
      <antwoord nummer="6">De ervaringen met het BRRM ’97 zijn uitgebreid meegenomen met de evaluatie van het Werkplan voor de Monumentenzorg «Op de bres» (WPM) dat in september 1999 aan de Kamer is aangeboden. Naar aanleiding van dit rapport is onderzoek gedaan onder eigenaren naar de factoren die een rol spelen bij de instandhouding van monumenten. Ook dit rapport is in 2000 naar de Kamer gestuurd. Daaruit bleek onder meer dat eigenaren een te grote afhankelijkheid ervoeren van het gemeentelijk (langetermijn)beleid. Een en ander heeft geleid tot de ontwikkeling van een nieuwe instandhoudingsregeling die in september 2002 is ingegaan. Daarbij hebben alle fiscaal relevante eigenaren de mogelijkheid van een laagrentende lening bij het Nationaal Restauratiefonds, in combinatie met fiscale aftrek, waarmee eventuele rechtsongelijkheid tussen eigenaren in verschillende gemeenten wordt opgeheven. </antwoord>
      <antwoord nummer="7">Ik heb geen wettelijke middelen om de gemeente tot betaling te dwingen. De RDMZ heeft geen mogelijkheid om eigenmachtig subsidieverzoeken te honoreren, zolang niet is aangegeven ten laste van welk jaar en voor welk bedrag dat zou moeten komen. Dit vloeit rechtstreeks voort uit systematiek van het BRRM 1997. </antwoord>
      <noten afkomstig="antwoord"/>
   </antwoorden>
</kvr>
