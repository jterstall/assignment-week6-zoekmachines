<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over afspraken tussen NS Reizigers en NS Cargo over de overname van locomotieven. (Ingezonden 22 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5011
</item>
         <item attribuut="Rubriek">Verkeer, vervoer en waterstaat (Vliegveiligheid)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1996-1997, nr. 1284, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1997-05-29</item>
         <item attribuut="Datum_indiening">1997-04-22</item>
         <item attribuut="Document-id">KVR5011</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2623" allpagenumbers="2623 2624" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1284" onderwerp="" indiendatum="1997-04-22">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1997-05-29">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Zijn de afspraken tussen NS Reizigers en NS Cargo voor de overname van locomotieven ter waarde van ca. f 100 mln. in een contract vastgelegd? Zo ja, kan de Kamer hier – zo nodig vertrouwelijk – inzage in krijgen? <voetnoot nummer="1"/>
      </vraag>
      <vraag nummer="2">Is de totale schadevergoeding voor het niet doorgaan van de transactie tussen NSR en NS Cargo hoger dan f 32 mln.? Zo ja, hoeveel bedraagt deze dan? En welk deel neemt NS Cargo hiervan voor haar rekening? Komt NS Cargo hierdoor zelf niet in de financiële moeilijkheden? </vraag>
      <vraag nummer="3">Kan de Kamer inzage krijgen in de berekening van de schade die door NSR wordt geleden als gevolg van het niet doorgaan van de transactie? </vraag>
      <vraag nummer="4">Heeft in plaats van de 21 locomotieven van de 1700 serie NS Cargo thans 18 locomotieven van de zgn. 1600-serie overgenomen? Zo ja, voor welke prijs? Hoe hoog is dan per saldo het bedrag dat van NS Cargo vloeit naar NS Reizigers, in verband met de overname van materieel? </vraag>
      <vraag nummer="5">Leidt de optelsom van deze bedragen (totale schadevergoeding en aankoopbedrag 1600-serie) dan niet uiteindelijk tot een buitensporige hoge overnamesom voor oude in plaats van nieuwe locomotieven? </vraag>
      <vraag nummer="6">Betekent dit dan niet dat NS Reizigers uiteindelijk een aanzienlijk voordeel behaalt uit deze transactie, ten koste van NS Cargo en de Staat? Kan overheidssubsidie in de huidige verhoudingen tussen Staat en NS daarvoor bedoeld zijn? </vraag>
      <noten afkomstig="vraag">
         <noot nummer="1">Deze vragen zijn een aanvulling op de desbetreffende vragen van 25 maart, Aanhangsel Handelingen nr. 1039, vergaderjaar 1996-1997</noot>
      </noten>
   </vragen>
   <antwoorden aantal="6">
      <antwoord nummer="1">De afspraken vloeien voort uit het investeringsbesluit uit 1992 van de toenmalige Dienst van Exploitatie van NS op grond waarvan motorkoprijtuigen werden aangeschaft. De bij het reizigersvervoer door de instroom van motorkoprijtuigen vrijkomende locomotieven E1700 zouden vanaf 1997 ten dele worden ingezet ten behoeve van het goederenvervoer vanwege het buitendienst stellen van oudere typen elektrische locomotieven. Deze afspraak is op 16-12-1993 bevestigd in een brief van de Directeur van het goederenbedrijf aan zijn collega van het reizigersbedrijf. Destijds waren beide bedrijven geen aparte vennootschap/rechtspersoon, maar maakten deel uit van dezelfde rechtspersoon, de NV Nederlandse Spoorwegen. Het is niet gebruikelijk interne afspraken in een contract vast te leggen. Contracten worden gemaakt tussen aparte rechtspersonen, maar daarvan was toen nog geen sprake. </antwoord>
      <antwoord nummer="2">Ja. Het niet doorgaan van de afgesproken transactie leidt tot een inkomensderving bij NS Reizigers van ruim f 100 miljoen. Daarom is afgesproken dat NS Cargo in plaats van de 21 locomotieven E1700 thans 17 technisch gelijkwaardige, doch oudere locomotieven E1600 overneemt. Dit beperkt de inkomstenderving bij NS Reizigers tot circa f 70 miljoen. NS Cargo heeft hiervan in 1996 f 13 miljoen voor haar rekening genomen en de staat f 32 miljoen. NS Reizigers heeft in verband hiermee over 1996 een extra afschrijving op de elektrische locomotieven van f 52 miljoen verwerkt. Hierdoor komt NS Cargo volgens haar bestuur niet in financiële moeilijkheden. Het overnemen van 17 locomotieven E1600 voor ruim f 30 miljoen plus een schadevergoeding van f 13 miljoen is goedkoper dan het overnemen van 21 locomotieven E1700 voor ruim f 100 miljoen en maakt het voor NS Cargo mogelijk sneller in moderne multicourante locomotieven te investeren. </antwoord>
      <antwoord nummer="3">Zie beantwoording vraag 2 en 6. </antwoord>
      <antwoord nummer="4">Ja, zie beantwoording vraag 2. Het gaat echter om 17 in plaats van 18 locomotieven uit de 1600 serie. De prijs van de locomotieven E1600 bedraagt ca. f 2 miljoen per stuk (ruim f 30 miljoen in totaal). In totaal vloeit, inclusief de vergoeding van de Staat, ruim f 75 miljoen van NS Cargo naar NS Reizigers. </antwoord>
      <antwoord nummer="5">Zie beantwoording vraag 2. In feite heeft NS Cargo bewerkstelligd dat een overname van 21 zo goed als nieuwe locomotieven niet doorgaat in plaats waarvan 17 technisch gelijkwaardige, oudere loccen worden overgenomen. Deze zijn eerder afgeschreven waardoor het uiteindelijke doel, investeren in multicourante locomotieven, eerder en zonder kapitaalverlies kan plaatsvinden. Om in deze voordeliger positie te komen heeft NS Cargo zelf een bedrag van ruim f 13 miljoen als schadevergoeding moeten betalen. </antwoord>
      <antwoord nummer="6">Nee, de inkomstenderving bij NS Reizigers bedraagt ruim f 100 miljoen. Hiervoor heeft men indirect van de staat f 32 miljoen en van NS Cargo ruim f 45 miljoen ontvangen. Per saldo resteert bij NS Reizigers dan nog een inkomstenderving van ongeveer f 25 miljoen. Daar staat tegenover dat men nieuwere locomotieven E1700 heeft, dan waarvan in de oorspronkelijke plannen was uitgegaan (nl. de E1600). Ik ben van mening dat op deze wijze de toekomstige marktpositie van NS Cargo is versterkt. Alle betrokken partijen hebben hieraan een bijdrage geleverd. </antwoord>
      <noten afkomstig="antwoord"/>
   </antwoorden>
</kvr>
