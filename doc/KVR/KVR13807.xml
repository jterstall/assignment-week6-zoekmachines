<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de minister van Binnenlandse Zaken en Koninkrijksrelaties en de minister-president over de buitenlandtaken van de BVD/AIVD. (Ingezonden 31 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13807
</item>
         <item attribuut="Inhoud">Vragen naar aanleiding van berichten dat de toekomstige afdeling buitenland van de BVD meer dan twee maal de omvang zal krijgen van de voormalige Inlichtingendienst Buitenland, terwijl de internationale spanningen die een directe bedreiging voor de Nederlandse samenleving kunnen vormen, zijn afgenomen.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten)</item>
         <item attribuut="Trefwoorden">Inlichtingen- en veiligheidsdiensten</item>
         <item attribuut="Vindplaats">Kamervragen met antwoord 2000-2001, nr. 1299, Tweede Kamer</item>
         <item attribuut="Vraagnr_bij_indiening">2000111480</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Minister-President (MP)</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2001-06-08</item>
         <item attribuut="Datum_indiening">2001-05-31</item>
         <item attribuut="Document-id">KVR13807</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2715" allpagenumbers="2715 2716" vetnummer="2000111480" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13807" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1299" onderwerp="" indiendatum="2001-05-31">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de minister van Binnenlandse Zaken en Koninkrijksrelaties en de minister-president</vraagt-aan>
      </vraagdata>
      <antwoorddata antwoorddatum="2001-06-8">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister-president, minister van Algemene Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het bericht <voetnoot nummer="1"/>dat de toekomstige afdeling buitenland van de BVD meer dan vijftig fte zal omvatten, en daarmee twee maal de omvang van de voormalige IDB krijgt? Wat is de reden voor verdubbeling van het aantal fte, gelet op de afgenomen internationale spanningen die een directe bedreiging voor de Nederlandse samenleving kunnen vormen? </vraag>
      <vraag nummer="2">Waarom wordt de nieuwe afdeling buitenland – net als de in 1994 opgeheven IDB – direct onder Algemene Zaken geplaatst? Krijgt de nieuwe tak ook aparte huisvesting, of wordt zij fysiek bij de AIVD ondergebracht? Bestaat er, juist door de aansturing vanuit verschillende ministeries, niet een grote kans op rivaliteit en competentiegeschillen tussen de verschillende dienstonderdelen? Hoe wilt u dit in de toekomst voorkomen? </vraag>
      <vraag nummer="3">Waarom kiest Nederland als vrijwel enige EU-lidstaat niet voor een strikte scheiding tussen spionage en contraspionage? Wat zijn de gevolgen van de gekozen structuur voor de samenwerking met buitenlandse inlichtingen- en veiligheidsdiensten die zo’n scheiding wel hanteren, gezien de steeds nauwer wordende internationale samenwerking? </vraag>
      <vraag nummer="4">Hoe beoordeelt u het gegeven dat er nu bij de BVD al dertig mensen werken aan deze afdeling in oprichting terwijl de Kamer de nieuwe Wet op de inlichtingen- en veiligheidsdiensten (WIV) nog moet aanvaarden? Acht u de oprichting van deze afdeling niet prematuur, in het licht van een thans nog ontbrekende wettelijke basis? </vraag>
      <vraag nummer="5">Waar heeft de BVD momenteel posten in het buitenland? Welke zullen er naar verwachting de komende jaren nog bijkomen? Zullen alle posten in het buitenland na goedkeuring van de nieuwe wet door de buitenlandtak van de AIVD gevuld worden? </vraag>
      <vraag nummer="6">Kunt u deze vragen beantwoorden voor de behandeling in een wetgevingsoverleg van het wetsvoorstel op de inlichtingen- en veiligheidsdiensten van 11 juni a.s.? </vraag>
      <noten afkomstig="vraag">
         <noot nummer="1" datum="2001-05-26" bron="Onder andere NRC 5 januari jl.; Trouw, Volkskrant en Algemeen Dagblad 20 maart jl.; BinnensteBuiten 21 maart jl.; Vrij Nederland">Onder andere NRC 5 januari jl.; Trouw, Volkskrant en Algemeen Dagblad 20 maart jl.; BinnensteBuiten 21 maart jl.; Vrij Nederland, 26 mei 2001</noot>
      </noten>
   </vragen>
   <antwoorden aantal="5">
      <antwoord nummer="1">Voor de inlichtingentaak buitenland zijn inmiddels drie tranches met additionele begrotingsmiddelen voor uitbreidingen toegevoegd aan de BVD-begroting, zoals opgenomen in de BZK-begroting, en zijn in een oplopende reeks vanaf 2000 middelen beschikbaar. Vanaf 2003 is voor deze taak een personele capaciteitsinzet van 50 formatieplaatsen voorzien. Op termijn is nog enige uitbreiding gepland. De voormalige Inlichtingendienst Buitenland had begin jaren ’80 een omvang van circa 70 formatieplaatsen, in 1990 van 55 en in 1993 van 37. Zoals toegelicht in de nota naar aanleiding van het verslag (Kamerstukken 25 877, nr. 8, blz. 24–25) en in de nota naar aanleiding van het nader verslag (Kamerstukken 25 877, nr. 14, blz. 15) is de regering van oordeel dat de actuele en potentiële ontwikkelingen in de wereld ertoe leiden dat zij ter bepaling van haar beleid behoefte heeft aan betrouwbare eigen inlichtingen, inschattingen en analyses over situaties in voor Nederland relevante landen. </antwoord>
      <antwoord nummer="2 en 3">Nu Nederland enige tijd niet heeft beschikt over een specifieke inlichtingendienst zijn wij, in tegenstelling tot landen die van oudsher over zowel een inlichtingendienst als een veiligheidsdienst beschikken, in de gelegenheid op dit punt een nieuwe keuze te maken. Daarbij heeft de regering ervoor gekozen de inlichtingentaak buitenland organisatorisch en fysiek onder te brengen bij de AIVD en de MIVD. Er wordt dus geen afdeling buitenland onder het ministerie van Algemene Zaken geplaatst. Onder meer vanwege de gekozen opzet voor de politieke aansturing, waarbij de Minister-President in overeenstemming met de ministers van Binnenlandse Zaken en Koninkrijksrelaties en van Defensie de onderwerpen aanwijst waarop het onderzoek in het kader van deze taak zich zal richten, is de nieuwe taak bij de AIVD ondergebracht in een aparte directie (zie de nota naar aanleiding van het nader verslag, Kamerstukken II, 25 877, nr. 14, blz. 18–19). Het samengaan van de veiligheidstaak en de inlichtingentaak binnen één dienst leidt onzes inziens tot meerwaarde en tot versterking van beide functies. In de bestaande samenwerking en in de voorbereiding van de nieuwe taak tot nu toe is geen enkele aanleiding gevonden om te veronderstellen dat de gekozen opzet negatieve gevolgen zal hebben voor de samenwerking met buitenlandse inlichtingen- en veiligheidsdiensten. </antwoord>
      <antwoord nummer="4">Bij de BVD zijn momenteel 18,5 formatieplaatsen ingezet voor de voorbereiding van de inlichtingentaak buitenland. Zij houden zich op projectbasis bezig met de inrichting van de nieuwe directie, met het ontwikkelen van procedures en criteria, met het ontwikkelen van relatienetwerken, met werving, selectie en opleiding, kortom met die activiteiten die gedaan kunnen worden om bij inwerkingtreding van het wetsvoorstel de implementatie adequaat en voortvarend aan te pakken. Het inzetten van bijzondere bevoegdheden ten behoeve van deze taak is uiteraard pas aan de orde als de nieuwe WIV in werking is getreden. </antwoord>
      <antwoord nummer="5">Zoals vermeld in het jaarverslag van de BVD over 1999 (blz. 74) beschikt de BVD over liaisons op de Nederlandse ambassades in Washington, Moskou, Caracas, Amman en Singapore. Na inwerkingtreding van de nieuwe WIV blijven deze posten functioneren ten behoeve van de bestaande veiligheidstaak, maar voor zover nodig dan ook ten behoeve van de nieuwe inlichtingentaak buitenland. Een beperkte uitbreiding van het aantal posten lijkt de komende jaren geïndiceerd. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
