<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Financiën en de staatssecretaris van Onderwijs, Cultuur en Wetenschap, mw. Nijs, over het onderzoek van de Erasmus Universiteit inzake Legio Lease. (Ingezonden 2 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19316
</item>
         <item attribuut="Inhoud">Vragen over artikel in Vrij Nederland, naar aanleiding van onderzoek Erasmus Universiteit over Legio Lease met betrekking tot Dexia, in verband met vermeende belangenverstrengeling van een wetenschapper op genoemde universiteit.</item>
         <item attribuut="Rubriek">Geld- en kapitaalmarkt (Beleggingen) Hoger onderwijs (Universiteiten en hogescholen)</item>
         <item attribuut="Trefwoorden">Beleggingen Nevenfuncties Universiteiten</item>
         <item attribuut="Vindplaats">Kamervragen met antwoord 2003-2004, nr. 673, Tweede Kamer</item>
         <item attribuut="Vraagnr_bij_indiening">2030403990</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-01-23</item>
         <item attribuut="Datum_indiening">2003-12-02</item>
         <item attribuut="Document-id">KVR19316</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1429" allpagenumbers="1429 1430" vetnummer="2030403990" code="0304tkkvr673" lopendefooter="Tweede Kamer, vergaderjaar 2003–2004, Aanhangsel" filenaam="KVR19316" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="673" onderwerp="" indiendatum="2003-12-2">
         <vrager partij="SP" oorsprong="parlement">Kant</vrager>
         <vraagt-aan>de minister van Financiën en de staatssecretaris van Onderwijs, Cultuur en Wetenschap, mw. Nijs,</vraagt-aan>
      </vraagdata>
      <antwoorddata antwoorddatum="2004-01-23">
         <antwoorder functie="staatssecretaris" ministerie="Onderwijs, Cultuur en Wetenschap">Nijs</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het artikel «Legio Lease is bepaald geen jofele tent»? <voetnoot nummer="1"/>
      </vraag>
      <vraag nummer="2">Wat is oordeel over de resultaten en de conclusies van het onderzoek van de Erasmus Universiteit met betrekking tot Dexia en over het feit dat deze later weer zijn ingetrokken? </vraag>
      <vraag nummer="3">Wat vindt u ervan dat een wetenschapper op de Erasmus Universiteit een spreekverbod krijgt opgelegd en meedeelt dat «zijn positie op het spel staat»? </vraag>
      <vraag nummer="4">Bent u van oordeel dat er sprake is geweest van belangenverstrengeling waardoor het onafhankelijk wetenschappelijk onderzoek is aangetast? Zo ja, bent u bereid een onderzoek in te stellen? Zo neen, waarom niet? </vraag>
      <vraag nummer="5">Is dit in strijd met de gedragscode inzake onafhankelijk wetenschappelijk onderzoek? Bent u bereid te bevorderen dat de gedragscode op dit punt wordt aangescherpt? </vraag>
      <vraag nummer="6">Maakt u zich zorgen over de toename van het aantal nevenfuncties onder wetenschappers waardoor de onafhankelijkheid van de wetenschap in gevaar zou kunnen komen? Zo ja, wat gaat u hieraan doen? </vraag>
      <noten afkomstig="vraag">
         <noot nummer="1" datum="2003-11-29" bron="Vrij Nederland">Vrij Nederland, 29 november 2003</noot>
      </noten>
   </vragen>
   <antwoorden aantal="6">
      <antwoord nummer="1">Ik heb het door u genoemde artikel met belangstelling gelezen. De informatie die door de auteur van het artikel wordt gepresenteerd is kennelijk bedoeld om bij de lezer vragen op te roepen over de gang van zaken rond een tweetal onderzoeken naar de aan- en verkoopkoersen die door de onderneming Legio Lease destijds zijn doorberekend aan haar klanten in verband met door haar verkochte aandelenleaseproducten. Beide onderzoeken zijn uitgevoerd door de Erasmus Universiteit te Rotterdam. Bijzondere aandacht wordt gevraagd voor mogelijke belangenverstrengeling tussen een aantal medewerkers van de Erasmus Universiteit en het voorwerp van onderzoek, de onderneming Legio Lease. De kwaliteit van het tweede onderzoek wordt in twijfel getrokken. </antwoord>
      <antwoord nummer="2">Of de in het eerste onderzoek gepresenteerde informatie juist is, of de informatie op een juiste wijze is gerangschikt en gewogen en of de daaruit door de onderzoekers getrokken conclusies correct zijn, kan ik niet beoordelen. Dit kan ik evenmin ten aanzien van het tweede onderzoek. Het is primair aan de Erasmus Universiteit om de kwaliteit van de in haar naam gepresenteerde onderzoeken te controleren en de onafhankelijkheid van aan haar organisatie verbonden onderzoekers te waarborgen. Ik kan niet beoordelen of de door de Erasmus Universiteit genomen maatregelen na het verschijnen van het eerste onderzoek noodzakelijk waren in verband met deze verantwoordelijkheden en ben niet op de hoogte van de beweegredenen van diegenen die tot het nemen van deze maatregelen hebben besloten. Mocht u mij vragen of de conclusies uit het eerste onderzoek mij aanleiding geven tot het trekken van de conclusie dat aanbieder Legio Lease haar aandelenleaseklanten niet tegen de beste prijs heeft afgerekend, dan moet ik u antwoorden dat ik deze conclusie niet kan trekken. De Minister van Financiën heeft daarnaast niet tot taak en is daarom niet toegerust om onderzoek te doen naar handelspraktijken van aanbieders op de financiële markten om hierover vervolgens uitlatingen te doen. De toezichtstaak voor wat bedoelde handelspraktijken betreft is belegd bij de Autoriteit Financiële Markten (AFM). Zoals u weet heeft de AFM in haar rapport «Aandelenlease» van 23 oktober 2003 de mededeling opgenomen dat ze «heeft geconstateerd dat één of meer aanbieders de cliënten niet tegen de beste prijs heeft/hebben afgerekend. In deze gevallen wijkt de prijs waartegen cliënten werden afgerekend in ongunstige zin af van de daadwerkelijke beurskoers(en) op de betreffende dag [...] Deze doorbreking van de best-execution regel heeft geleid tot een direct financieel nadeel voor de aandelenleasecliënt» aldus de AFM. Vanwege de wettelijke geheimhoudingsplicht waaraan de AFM gebonden is, heeft zij niet openbaar kunnen maken welke aanbieder of aanbieders dit gedrag aangerekend kan worden. Het is mij daarom niet bekend of de in haar rapport genoemde conclusies betrekking hebben op de onderneming Legio Lease of op welke andere aanbieder(s) van aandelenleaseproducten. </antwoord>
      <antwoord nummer="3">Iets dergelijks betreft een rechtspositionele aangelegenheid tussen de instelling en het betreffende personeelslid. In deze aangelegenheid wil ik mij niet mengen. </antwoord>
      <antwoord nummer="4" voetnoot="1">Het artikel deed deze vraag ook bij mij opkomen. Zoals gezegd, ben ik echter van mening dat het handhaven van wetenschappelijke normen op de eerste plaats een taak is van de wetenschapsbeoefenaren zelf. Uw vraag vormt voor mij aanleiding om de Koninklijke Nederlandse Akademie van Wetenschappen (KNAW) te vragen welke taak zij in deze en verwante zaken voor zichzelf ziet, en hoe zij die uitvoert of denkt te gaan uitvoeren. Ik zal u afschrift van deze brief doen toekomen. <voetnoot nummer="1"/>
      </antwoord>
      <antwoord nummer="5">Deze vragen zie ik als onderdeel van de vraag die ik de KNAW zal stellen. (Zie het antwoord op vraag 4). </antwoord>
      <antwoord nummer="6">Als de interne controlemechanismen binnen de wetenschap naar behoren functioneren, is er mijns inziens geen reden tot zorg over de onafhankelijkheid van wetenschap en onderwijs. Wanneer deze mechanismen echter niet naar behoren zouden functioneren, geeft dat reden voor zorg. Vandaar dat ik veel belang hecht aan de informatie die ik van de KNAW terzake hoop te ontvangen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
