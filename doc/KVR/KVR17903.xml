<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister-president en de minister van Buitenlandse Zaken over de Nederlandse regering, de Verenigde Staten, het Verenigd Koninkrijk en de steun voor de actie in Irak. (Ingezonden 4 juni 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17903
</item>
         <item attribuut="Inhoud">De Nederlandse regering heeft steun uitgesproken voor de actie in Irak. Nu komen er steeds vaker berichten naar buiten dat de informatie die de VS en Groot-Brittannië gaven over massavernietigingswapens en over het doel van de oorlog niet juist is.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Irak Oorlogen</item>
         <item attribuut="Vindplaats">Kamervragen met antwoord 2002-2003, nr. 1391, Tweede Kamer</item>
         <item attribuut="Vraagnr_bij_indiening">2020312490</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2003-06-10</item>
         <item attribuut="Datum_indiening">2003-06-04</item>
         <item attribuut="Document-id">KVR17903</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2903" allpagenumbers="2903 2904 2905" vetnummer="2020312490" code="0203tkkvr1391" lopendefooter="Tweede Kamer, vergaderjaar 2002–2003, Aanhangsel" filenaam="KVR17903" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1391" onderwerp="" indiendatum="2003-06-4">
         <vrager partij="PvdA" oorsprong="parlement">Koenders</vrager>
         <vraagt-aan>de minister-president en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-06-10">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister-president</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Welke precieze informatie heeft de Nederlandse regering van de Verenigde Staten en het Verenigd Koninkrijk ontvangen, alvorens zij steun uitsprak voor de actie in Irak? </vraag>
      <vraag nummer="2">Betrof deze informatie tevens de mate van dreiging van massavernietigingswapens en, zo ja, welke waarde heeft de regering aan deze informatie gehecht? Werd hier volledig vertrouwd op informatie van de Verenigde Staten en het Verenigd Koninkrijk? Hoe werd deze geëvalueerd ten opzichte van de informatie van UNSCOM? </vraag>
      <vraag nummer="3">Sprak de Nederlandse regering politieke steun uit ten aanzien van regimeverandering toen dit een primaire doelstelling van de geallieerden was? Hoe verhoudt zich dit tot eerdere uitspraken van de minister van Buitenlandse Zaken in de Tweede Kamer dat regimeverandering niet de primaire doelstelling van de geallieerden was? </vraag>
      <vraag nummer="4" voetnoot="1">Wat is uw oordeel over het interview van de Amerikaanse onder-minister van Defensie Paul Wolfowitz, waarin hij stelt dat de massavernietigingswapens «slechts een van de motieven was»? <voetnoot nummer="1"/>Kunt u gedetailleerd commentaar geven op dit interview en aangeven in hoeverre u instemt met de uitspraken van Wolfowitz? </vraag>
      <vraag nummer="5" voetnoot="2">Wat is uw oordeel over de opmerkingen van de commandant van de Amerikaanse Mariniers dat er waarschijnlijk geen massavernietigingswapens gevonden zullen worden <voetnoot nummer="2"/>? Hoe verhoudt zich dit tot het dreigingsbeeld dat door de regeringen van de Verenigde Staten en het Verenigd Koninkrijk werd gepresenteerd? </vraag>
      <vraag nummer="6">Heeft de Nederlandse regering waarde gehecht aan de positie van de Britse regering dat Irakese chemische en biologische wapen binnen 45 minuten konden worden gelanceerd? Wie evalueerde dit type informatie voor de Nederlandse regering? Welke diensten waren daarbij betrokken? Hoe werd de minister-president geïnformeerd? </vraag>
      <vraag nummer="7" voetnoot="3">Hoe beoordeelt u de uitlatingen van senator Jane Herman, lid van de commissie voor de Inlichtingendiensten van de Amerikaanse Senaat, dat er sprake is van «het grootste inlichtingenbedrog ooit» indien er geen duidelijkheid komt over de claims ten aanzien van Irakese massavernietigingswapens? <voetnoot nummer="3"/>Heeft u contact met de regering van de VS over het verzoek van onder andere deze commissie en kunt u de Tweede Kamer direct inlichten over eventuele conclusies? </vraag>
      <vraag nummer="8">Welke informatie acht u een voorwaarde voor het leveren van politieke of militaire steun aan bondgenoten in de strijd tegen massavernietigingswapens? </vraag>
      <vraag nummer="9">Hoe stelt u zeker dat deze informatie voldoende is en welke bilaterale en institutionele mechanismen staan u daarbij ter beschikking? </vraag>
      <vraag nummer="10">Wilt u zo spoedig mogelijk het initiatief nemen in bilateraal en EU-kader om te bewerkstelligen dat de VN-inspecteurs een onafhankelijke analyse maken van de aanwezigheid en de eventuele dreiging van massavernietigingswapens in Irak? </vraag>
      <vraag nummer="11">Bent u het eens met de stelling dat de publieke opinie in Nederland het recht heeft om zo spoedig mogelijk te weten of en in welke mate de massavernietigingswapens de reden voor de militaire interventie in Irak en daarmee verbonden de steun van de Nederlandse regering waren? </vraag>
      <noten afkomstig="vraag">
         <noot nummer="1" titel="Vanity Fair">Interview met onder-minister Van Defensie Paul Wolfowitz in: «Vanity Fair», juni 2003</noot>
         <noot nummer="2" datum="2003-05-30" bron="ANP">ANP, 30 mei 2003</noot>
         <noot nummer="3">Idem</noot>
      </noten>
   </vragen>
   <antwoorden aantal="9">
      <antwoord nummer="1 en 2">De regering heeft de beschikking over door de VS, het VK en andere bondgenoten in NAVO-kader gedeelde informatie, de presentatie in de VN-Veiligheidsraad op 5 februari 2003 door Secretary of State, Colin Powell, en het rapport van de Britse regering inzake massavernietigingswapens in Irak van eind vorig jaar. Deze informatie is voortdurend beoordeeld in het licht van de bekende rapportage van UNSCOM, UNMOVIC en het IAEA, alsmede informatie die de eigen inlichtingendiensten ter beschikking hadden. De Kamer is in meerdere brieven geïnformeerd over het regeringsstandpunt met betrekking tot deze informatie. De regering heeft telkens een eigen afweging gemaakt ten aanzien van de haar ter beschikking staande informatie. In haar brief van 18 maart jl. kwam de regering uiteindelijk tot de conclusie dat alles erop wees «dat Irak nog steeds de intentie heeft zijn MVW-capaciteit te behouden en bovendien die op een geschikt moment uit te bouwen». Deze conclusie is meegewogen in de afweging in hoeverre het regime van Saddam Hoessein in gebreke was («material breach») bij de uitvoering van de relevante Veiligheidsraadresoluties. </antwoord>
      <antwoord nummer="3">Vanaf het begin heeft «regime change» niet op de Nederlandse agenda gestaan. In die opstelling is geen wijziging gekomen. In mijn brief aan de Kamer van 4 september 2002 (Kamerstuk TK 23 432 nr. 56) heb ik erop gewezen dat «regime change» een gevolg van militaire actie zou kunnen zijn en daarnaast gesteld dat «zeer weinigen in Irak en in de rest van de wereld een verandering van regime in Bagdad zouden betreuren, gezien de uitzonderlijke wreedheid van het regime». Er bestaat thans weinig grond dit oordeel te heroverwegen. </antwoord>
      <antwoord nummer="4">Het is niet aan de regering om een oordeel uit te spreken over uitspraken van leden van de Amerikaanse regering over de redenen die in de VS hebben geleid tot militair ingrijpen. De regering heeft gezien de reële dreiging die uitging van bezit door Irak van massavernietigingswapens zelf vanaf het eerste begin militair ingrijpen niet willen uitsluiten, na aflopen van het VN-traject als «ultimum remedium», om een einde te maken aan de inbreuken van Irak op de verplichtingen die dit land door de Veiligheidsraad waren opgelegd. Nadat de regering tot het oordeel was gekomen dat Irak bovendien inbreuk maakte op zijn verplichtingen in termen van VR-resolutie 1441, door namelijk na te laten door actieve medewerking met de VN-inspecteurs de laatste kans te grijpen om de wereldgemeenschap te overtuigen dat het zijn arsenaal aan massavernietigingswapens had ontmanteld, is daaruit het besluit gevolgd om aan militair ingrijpen politieke steun te verlenen. </antwoord>
      <antwoord nummer="5 en 7">De regering gaat uit van hetgeen van de kant van de Amerikaanse regering wordt gesteld. De Amerikaanse regering huldigt niet het standpunt dat er geen massavernietigingswapens gevonden zullen worden. Er wordt thans nog onderzoek gedaan naar het Irakese massavernietigingspotentieel. Voor zover de regering bekend zijn er nog geen besluiten genomen over het houden van eventuele hoorzittingen. </antwoord>
      <antwoord nummer="6">De regering heeft kennis genomen van het rapport van de Britse regering waarin dit is opgenomen. In mijn brief van 30 september 2002 (Kamervraag met antwoord nr. 93) heb ik daarover reeds aangegeven: «De analyse in dit rapport van het streven van het Iraakse regime om in strijd met de VR-resoluties capaciteit te verwerven met betrekking tot massavernietigingswapens, alsmede de dreiging die daarvan uitgaat in het licht van de aard van het bewind in Bagdad, stemt overeen met het beeld dat de Nederlandse regering daarvan heeft.» De aan de regering ter beschikking staande informatie, zoals eerder genoemd bij de beantwoording van vraag 1 en 2, werd beoordeeld door zowel de MIVD als de AIVD. De beoordeling van genoemde informatie werd vervolgens in samenwerking met het ministerie van Buitenlandse Zaken samengebracht in een wekelijkse rapportage aan onder andere de minister-president, de minister van Buitenlandse Zaken en de minister van Defensie. </antwoord>
      <antwoord nummer="8">Het leveren van politieke of militaire steun in een dergelijk geval is afhankelijk van meerdere factoren, waarvan informatie over het bestaan en de dreiging van massavernietigingswapens er een is. </antwoord>
      <antwoord nummer="9">Informatie waarover de regering de beschikking heeft, wordt beoordeeld in interdepartementaal kader, waarbij de AIVD en de MIVD een belangrijke rol hebben. Tevens vindt geregeld en waar nodig op ad hoc basis inlichtingenoverleg plaats in NAVO- en EU-kader, alsmede op bilaterale basis. Of en wanneer informatie voldoende is voor een bepaalde actie zijdens de regering hangt af van de specifieke situatie waarop deze informatie betrekking heeft. </antwoord>
      <antwoord nummer="10">In resolutie 1483, operationele paragraaf 11, is aangegeven dat de Veiligheidsraad zich zal buigen over het bestaande mandaat van de VN-inspecteurs van UNMOVIC en IAEA. Nederland zet zich er voor in dat de Veiligheidsraad hier zo spoedig mogelijk toe overgaat. De regering is van mening dat onafhankelijke bevestiging van door de Coalitie dan wel de «Iraqi Interim Authority» aangetroffen massavernietigingswapens, alsmede toezicht op de eventuele vernietiging daarvan, van groot belang is. Naar de mening van de regering zou bij voorkeur een door de Veiligheidsraad gemandateerde organisatie daartoe de opdracht moeten krijgen. Het is niet de taak van de VN om een dreigingsanalyse te maken van massavernietigingswapens. </antwoord>
      <antwoord nummer="11">Zie het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
