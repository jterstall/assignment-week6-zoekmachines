<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over de vocht- en voedselvoorziening in verpleeghuizen. (Ingezonden 20 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7194
</item>
         <item attribuut="Inhoud">Betreft een onderzoek dat is uitgevoerd door de Inspectie voor de Gezondheidszorg.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen</item>
         <item attribuut="Vindplaats">Kamervragen met antwoord 1997-1998, nr. 1293, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1998-06-02</item>
         <item attribuut="Datum_indiening">1998-04-20</item>
         <item attribuut="Document-id">KVR7194</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2645" allpagenumbers="2645 2646" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7194" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1293" onderwerp="" indiendatum="1998-04-20">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1998-06-2">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht dat de Inspectie voor de Gezondheidszorg onderzoek heeft uitgevoerd naar de toediening van vocht en voeding aan patiënten in verpleeghuizen? <voetnoot nummer="1"/>
      </vraag>
      <vraag nummer="2">Acht u de uitkomsten van het door de Inspectie uitgevoerde onderzoek voldoende representatief voor de situatie in de verpleeghuizen? Zo neen, waarom niet? </vraag>
      <vraag nummer="3">Kunt u bevestigen dat er «op de meeste verpleegafdelingen geen of onduidelijke richtlijnen zijn voor situaties waarin patiënten slecht drinken of eten», «de tijdstippen van maaltijden niet overeenstemmen met het dagritme», waardoor «de voedingssituatie van patiënten onnodig kan verslechteren» en voor «wat betreft de toiletgang er te vaak incontinentiemateriaal wordt gebruikt»? </vraag>
      <vraag nummer="4">Bent u het eens met de constatering van de Inspectie dat «te vaak bij de zorg het personeel het uitgangspunt is in plaats van de behoeften van de patiënt»? Zo neen, waarom niet? </vraag>
      <vraag nummer="5">Hoe beoordeelt u deze gang van zaken in de verpleeghuizen en acht u haar een bevestiging van het beeld, zoals dat eerder in de t.v.-uitzending «Ongelooflijke verhalen» werd geschetst? </vraag>
      <vraag nummer="6">Welke oorzaken liggen in uw visie ten grondslag aan de problematiek, zoals door de Inspectie in haar onderzoek is vastgesteld? </vraag>
      <vraag nummer="7">Bent u het eens met de opvatting van de Nederlandse Vereniging voor Verpleeghuiszorg in reactie op de uitkomsten van genoemd onderzoek «dat patiënten in verpleeghuizen niet tekort komen»? Zo ja, hoe beoordeelt u alsdan de kwaliteit van het meergenoemde onderzoek van de Inspectie? </vraag>
      <vraag nummer="8">Welke concrete stappen gaat u nemen teneinde de door de Inspectie geschetste problematiek tot een goed einde te brengen? </vraag>
      <noten afkomstig="vraag">
         <noot nummer="1" datum="1998-04-15" bron="NRC">NRC, 15 april 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. Dit rapport heb ik op 17 april jl. aan de Kamer toegezonden, voorzien van een inhoudelijke reactie. </antwoord>
      <antwoord nummer="2">Ja, statistisch gezien kunnen uit een onderzoek gedaan in 33 van de 328 verpleeghuizen genoeg gegevens worden afgeleid om de resultaten representatief te achten. </antwoord>
      <antwoord nummer="3">Deze passages komen verspreid, en in verschillende contexten, inderdaad in het rapport voor. </antwoord>
      <antwoord nummer="4">Naar mijn mening concludeert de Inspectie dat de organisatie in de verpleeghuizen, zowel wat betreft de voedseltoediening als de incontinentiezorg, nog onvoldoende is afgestemd op de individuele behoeften en gewoonten van de bewoners. Aan deze onderwerpen zou dan ook nadrukkelijker aandacht moeten worden besteed in het instellingsbeleid. Met die conclusie en aanbeveling kan ik instemmen. </antwoord>
      <antwoord nummer="5">Mijn opvatting over de door u bedoelde uitzending heb ik kenbaar gemaakt in het antwoord op de vragen van het lid van de Kamer dhr. Leerkes, geregistreerd onder nummer 2979807890. </antwoord>
      <antwoord nummer="6">De Inspectie geeft zelf al aan dat problemen bij de voedingstoestand en incontinentiezorg van verpleeghuisbewoners veelal hun oorzaak vinden in organisatorische en logistieke keuzen. Dat deze keuzen worden gemaakt heeft onder meer te maken met het niet overal uitgewerkte instellingsbeleid op bovengenoemde terreinen. De aanbeveling van de Inspectie om daar meer aandacht aan te besteden wordt niet alleen door mij, maar ook door de Nederlandse Vereniging voor Verpleeghuiszorg (NVVz) onderschreven. </antwoord>
      <antwoord nummer="7">Ik ben het eens met de opvatting van de NVVz wanneer die volledig wordt geciteerd: «Verpleeghuispatiënten komen niet tekort. Zij krijgen voldoende voeding en vocht.» Naar mijn mening is dat ook niet in tegenspraak met de conclusie van de Inspectie. In de inhoudelijke reactie die ik u reeds met het rapport toestuurde, wees ik er reeds op dat die conclusie betrekking heeft op het raakvlak van het aanbieden van basale zorg en voldoende aandacht voor de individuele behoeften van de bewoners. Die twee elementen moeten – gecombineerd – meer dan nu het geval is in het instellingsbeleid worden opgenomen. Als een verpleeghuis duidelijk geformuleerde richtlijnen heeft over de voedsel- en vochtvoorziening, kunnen betere organisatorische en logistieke keuzen worden gemaakt, die zowel preventief als corrigerend kunnen werken op de vocht- en voedingstoestand van een bewoner. Het onderzoek toont dus aan dat het beslist beter kan en in een aantal andere verpleeghuizen ook beter is. </antwoord>
      <antwoord nummer="8">Allereerst moet worden opgemerkt dat de aanbevelingen van de Inspectie zich richten op de verpleeghuizen, de beroepsbeoefenaren en de koepelorganisatie van de bewoners. Zij hebben een eigen verantwoordelijkheid om op een juiste manier om te gaan met die aanbevelingen. Daarnaast verwijs ik u nogmaals naar de reactie die ik met het rapport reeds naar u toestuurde. Daarin meldde ik u de volgende punten: – het extra bedrag van 65 miljoen gulden dat voor het jaar 1998 beschikbaar zal zijn ten behoeve van de personele bezetting in verpleeghuizen; – het onderzoek dat momenteel wordt gedaan naar de toegenomen zorgzwaarte; en – de huidige ontwikkelingen rondom benchmarking, die naar ik verwacht meer inzicht zullen geven in «best practices». </antwoord>
      <noten afkomstig="antwoord"/>
   </antwoorden>
</kvr>
