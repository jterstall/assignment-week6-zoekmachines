<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone (PvdA), Te Veldhuis (VVD), Augusteijn-Esser (D66) en M. B. Vos (GroenLinks) over stijgende import van tweedehands auto's zonder katalysator. (Ingezonden 14 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3278
</item>
         <item attribuut="Inhoud">Vraag betreft de import van gebruikte auto's zonder katalysator en de stand van zaken betreffende het overleg met andere EU-landen in het licht van in Duitsland genomen belastingmaatregelen ter ontmoediging van het rijden met auto's zonder katalysator. Zie ook de door minister Jorritsma (VW) beantwoorde vragen in Aanhangsel handelingen nr. 1316, vergaderjaar 1995-1996.</item>
         <item attribuut="Rubriek">Handel en economie (Import) Milieu (Luchtverontreiniging) Verkeer, vervoer en waterstaat (Motorrijtuigen)</item>
         <item attribuut="Trefwoorden">Import Luchtverontreiniging Motorrijtuigen</item>
         <item attribuut="Vindplaats">Kamervragen met antwoord 1995-1996, nr. 1317, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Crone</persoon>
            <persoon partij="VVD">Te Veldhuis</persoon>
            <persoon partij="D66">Augusteijn-Esser</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-06-17</item>
         <item attribuut="Datum_indiening">1996-05-14</item>
         <item attribuut="Document-id">KVR3278</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2679" allpagenumbers="2679 2680" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1317" onderwerp="" indiendatum="1996-05-14">
         <vrager partij="PvdA" oorsprong="parlement">Crone</vrager>
         <vrager partij="VVD" oorsprong="parlement">Te Veldhuis</vrager>
         <vrager partij="D66" oorsprong="parlement">Augusteijn-Esser</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-06-17">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wordt in Nederland een stijgend aantal tweedehands auto’s zonder katalysator geı¨mporteerd? <voetnoot nummer="1"/>
      </vraag>
      <vraag nummer="2">Is een raming bekend of kunt u die zelf geven waaruit blijkt of deze stijging snel zal toenemen in de komende tijd? </vraag>
      <vraag nummer="3">In hoeverre speelt daarbij een rol, dat Duitsland per 1 januari 1997 maatregelen neemt die het rijden met auto’s zonder katalysator beogen te ontmoedigen? Welke maatregelen zijn dat? </vraag>
      <vraag nummer="4">Welke gevolgen zal een eventueel sterke stijging van het aantal auto’s zonder katalysator hebben voor het realiseren van de nationale doelstellingen om de uitstoot van verzurende stoffen en andere vervuilende deeltjes terug te dringen? </vraag>
      <vraag nummer="5">Heeft het Nederlandse kabinet reeds eerder overwogen vergelijkbare of andere maatregelen te nemen als Duitsland om ongewenste import tegen te gaan? </vraag>
      <vraag nummer="6">Welk overleg heeft plaatsgevonden met Duitsland en of andere omringende landen en de EU om een op elkaar afgestemd beleid te voeren om vervuilende auto’s te vervangen en geen problemen op elkaar af te wentelen? Met welk resultaat? </vraag>
      <vraag nummer="7">Hoe ontwikkelt zich de export van tweedehands auto’s zonder katalysator vanuit Nederland naar o.a. Oosteuropese landen? Worden daarmee milieuproblemen in deze landen vergroot? </vraag>
      <noten afkomstig="vraag">
         <noot nummer="1" datum="1996-05-11" bron="De Telegraaf">De Telegraaf, 11 mei 1996</noot>
      </noten>
   </vragen>
   <antwoorden aantal="7">
      <antwoord nummer="1">In Nederland zijn de volgende aantallen tweedehands auto’s geregistreerd, afkomstig uit landen van de EU. Het betreft personenauto’s en lichte bedrijfsauto’s. Deze cijfers zijn niet gespecificeerd naar het land van herkomst. Aantallen door de Rijksdienst voor het Wegverkeer gekeurde voertuigen afkomstig uit Europese landen in: 1993: 33.332 1994: 52.397 1995: 56.463 januari t/m april 1993: 7.302 januari t/m april 1994: 14.438 januari t/m april 1995: 15.494 januari t/m april 1996: 17.503. Overigens zijn er in 1995 ook 47.469 tweedehands auto’s uit Nederland gee¨xporteerd (zie vraag 7). De vraag of er sprake is van een stijgende import van tweedehands auto’s zonder katalysator is moeilijk te beantwoorden, omdat niet wordt geregistreerd of de auto voorzien is van een katalysator. </antwoord>
      <antwoord nummer="2">Gezien bovenstaande cijfers is er ook in 1996 nog steeds een toename van het aantal geı¨mporteerde tweedehands auto’s. Of dit zo zal blijven is afhankelijk van de markt en maakt voorspellen speculatief. Er spelen hierbij immers diverse faktoren een rol, zoals prijsstelling, voorkeuren van de consument voor bepaalde modellen en uitrusting, leeftijd en staat van onderhoud, hogere of lagere belastingtarieven, inruilprijzen, etc. Hetzelfde mechanisme speelt bij het exporteren van tweedehands auto’s. Een deel van de toename van de import kan ongetwijfeld worden toegeschreven aan het voltooien van de interne markt binnen de EU, waardoor fiscale en andere belemmeringen ter zake van de import en export van goederen binnen de EU zijn afgenomen. </antwoord>
      <antwoord nummer="3" voetnoot="3 3 3">De tot dusverre geconstateerde stijgende importen vanuit alle landen van de EU houden geen verband met de aangekondigde Duitse belastingmaatregelen. Deze zijn immers eerst onlangs bekend geworden en de stijging doet zich reeds voor vanaf 1993. Formeel is Nederland niet ingelicht over besluitvorming in het Duitse kabinet om oudere, vervuilende auto’s te ontmoedigen door middel van fiscale heffingen. Bij aanvaarding door het Duitse Parlement zullen per 1 januari 1997, voorzover thans bekend, onder meer de volgende maatregelen van kracht worden. De huidige motorrijtuigenbelasting (MRB) in Duitsland bedraagt 13,20 DM per 100 cm <voetnoot nummer="3"/>cilinderinhoud. Dat is in beginsel de belasting voor auto’s die aan de geldende Europese norm voldoen. Deze belasting wordt verlaagd met 3,20 DM per 100 cm <voetnoot nummer="3"/>voor die auto’s die aan de komende stringentere normen van de EU voldoen (overigens worden in Duitsland – net als in Nederland – vanaf 1 oktober 1996 nog slechts nieuwe auto’s op de weg toegelaten voor zover die aan die stringentere normen voldoen). De MRB wordt met 20 DM per 100 cm <voetnoot nummer="3"/>verhoogd voor auto’s die niet aan de thans geldende norm voldoen. Het gaat in alle gevallen om per jaar verschuldigde bedragen. Het aangehaalde krantenartikel suggereert dat alle auto’s zonder katalysator hoger zullen worden belast. Dit artikel geeft echter geen volledig beeld. De Duitse voorstellen beogen het bezit van een auto die niet aan de thans geldende norm voldoet te ontmoedigen. Het gaat dan om auto’s die niet zijn voorzien van een katalysator of slechts zijn voorzien van een ongeregelde katalysator, in totaal zo’n 11 miljoen stuks, op een totaal voertuigpark van 40 miljoen, in Duitsland. </antwoord>
      <antwoord nummer="4">Auto’s met een geregelde driewegkatalysator stoten een faktor 5 tot 10 minder NO x , VOS en CO uit en een faktor 2 minder aan deeltjes dan auto’s zonder katalysator. Zij vervuilen dus meer dan auto’s met de modernste technologie, of zij nu in Nederland, in Duitsland of in de Oosteuropese landen deelnemen aan het verkeer. Duitse autobezitters kunnen hun auto’s inruilen, maar ook besluiten tot het alsnog inbouwen van een geregelde katalysator waardoor zij de belastingverhoging ontlopen. En, zoals boven reeds genoemd, er zijn nog vele andere factoren die de markt beı¨nvloeden. Daarom kan niet zonder meer worden gesteld dat er sprake zal zijn van een substantie¨le toename van import van gebruikte Duitse auto’s in Nederland als gevolg van de belastingvoorstellen. Gelet op de leeftijd van de auto’s die onder de voorgestelde Duitse maatregelen kunnen vallen, kan er nog tot circa 2000 invoer van deze auto’s plaatsvinden. De gemiddelde nog resterende levensduur bedraagt ongeveer 4 jaar. Exacte cijfers over het effect op het halen van de doelstellingen zijn moeilijk te geven, omdat deze afhankelijk zijn van een groot aantal aannames over penetratie in het park, saldo van import en export, levensduur, gereden kilometrages en marktontwikkelingen. </antwoord>
      <antwoord nummer="5">In het Kabinet zijn maatregelen, zoals die thans in Duitsland worden voorgesteld, nog geen onderwerp van discussie geweest. </antwoord>
      <antwoord nummer="6">Met Duitsland en andere EU-partners is tot op heden geen overleg gevoerd over onderlinge afstemming van maatregelen om het gebruik van oude, vervuilende auto’s te beperken. Ingevolge Richtlijn 83/189/EEG bestaat ter zake van maatregelen zoals die thans door Duitsland worden voorgesteld een zogenoemde notificatieplicht. Dit houdt in dat lid-staten gehouden zijn de Commissie en via deze de overige lid-staten, op de hoogte te houden van de vaststelling van technische normen, zoals deze in bijvoorbeeld fiscale maatregelen kunnen zijn opgenomen. Het doel van de notificatie is om de Commissie en de andere lidstaten in de gelegenheid te stellen te beoordelen of van de maatregel geen verstoring van de interne markt uitgaat. Een dergelijke notificatie heeft nog niet plaatsgehad. Uit ambtelijke contacten is gebleken dat notificatie wel in de procedure is voorzien. </antwoord>
      <antwoord nummer="7">In 1995 zijn in totaal 47.469 tweedehands auto’s uit Nederland gee¨xporteerd. Er is niet bekend hoe de trend hier verloopt, omdat van de jaren vo´o´r 1995 geen betrouwbare cijfers voorhanden zijn. Immers in de jaren voor 1995, dat wil zeggen voor de invoering van de houderschapsbelasting, ontbrak de noodzaak om de betreffende auto uit het kentekenregister te laten uitschrijven. Op dit moment zijn er geen gegevens aanwezig van aantallen gee¨xporteerde auto’s naar leeftijd en land van bestemming. Het is wel mogelijk deze gegevens te achterhalen. Dat zou enkele weken tijd aan onderzoek kosten. </antwoord>
      <noten afkomstig="antwoord"/>
   </antwoorden>
</kvr>
