<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over een tekort aan verpleegkundig personeel. (Ingezonden 18 februari 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6766
</item>
         <item attribuut="Inhoud">Vragen over tekort aan met name gespecialiseerde verpleegkundigen voor intensive-care afdelingen.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Verpleegkundigen</item>
         <item attribuut="Vindplaats">Kamervragen met antwoord 1997-1998, nr. 937, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-03-19</item>
         <item attribuut="Datum_indiening">1998-02-18</item>
         <item attribuut="Document-id">KVR6766</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1923" allpagenumbers="1923 1924" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6766" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="937" onderwerp="" indiendatum="1998-02-18">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-03-19">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht over het tekort aan verpleegkundig personeel, met name gespecialiseerde verpleegkundigen? <voetnoot nummer="1"/>
      </vraag>
      <vraag nummer="2" voetnoot="1">Wat is uw mening over de uitspraak van de AMC-woordvoerder dat tengevolge van tekorten aan intensive careverpleegkundigen soms geplande operaties niet doorgaan en heel zieke mensen moeten wachten? <voetnoot nummer="1"/>
      </vraag>
      <vraag nummer="3" voetnoot="2">Hebt u inmiddels overleg gehad met de Nederlandse Vereniging van Ziekenhuizen, Orde van Medisch Specialisten en de Vereniging Academische Ziekenhuizen over de plaatsingsproblemen op de IC-afdelingen? Zo ja, wat is hier uit gekomen en is een oplossing in zicht? <voetnoot nummer="2"/>
      </vraag>
      <vraag nummer="4">In welke mate hebben de plaatsingsproblemen op de intensive care te maken met onvoldoende personeel, en zijn deze toegenomen sinds de invoering van de 36-urige werkweek? Zo ja, wat gaat u hieraan doen? </vraag>
      <vraag nummer="5" voetnoot="1">Biedt het Westeinde Ziekenhuis in Den Haag 1000 gulden aan aan eenieder die een operatieverpleegkundige aanbrengt, en heeft het Catharine Ziekenhuis in Eindhoven vorige week een aantal afdelingen moeten sluiten wegens het tekort aan personeel? <voetnoot nummer="1"/>Wat is uw mening hierover? </vraag>
      <vraag nummer="6">Kunt u inzicht geven in het bestaande en dreigende tekort aan verpleegkundig personeel, zowel wat betreft algemeen als gespecialiseerd personeel? </vraag>
      <vraag nummer="7" voetnoot="2">Bent u het eens met de woordvoerder van het LCVV die pleit voor een betere honorering van dit zware beroep? <voetnoot nummer="2"/>
      </vraag>
      <vraag nummer="8">Wat gaat u doen en welke mogelijkheden heeft u om dit tekort op te lossen? </vraag>
      <noten afkomstig="vraag">
         <noot nummer="1" datum="1998-02-14" bron="Het Parool">Het Parool, 14 februari 1998</noot>
         <noot nummer="2" datum="1997-06-23" bron="Brief van de minister van VWS">Brief van de minister van VWS, 23 juni 1997, Kamerstuk 25 004, nr. 36</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het uitstellen van operaties op basis van niet-medische gronden, maar bijvoorbeeld door een tekort aan personeel is voor de betrokkenen schrijnend. In beleidsmatige zin is het tekort op de IC’s vanuit verschillende invalshoeken te benaderen. In mijn antwoord op de volgende vraag ga ik hier nader op in. </antwoord>
      <antwoord nummer="3">Het overleg naar aanleiding van de plaatsingsproblemen op de IC afdelingen heeft inmiddels plaats gevonden. Uit dat overleg kwam een tamelijk gevarieerd beeld naar voren. De IC is vanuit een aantal invalshoeken bekeken. Ik geef hieronder kort enkele bevindingen weer. Met betrekking tot de capaciteit werd opgemerkt dat het regelen van een werkbaar aantal bedden niet het grote knelpunt is. Bouwaanvragen worden niet als grote barrière bestempeld. Via de meldingsprocedure ex Wet Ziekenhuisvoorzieningen kunnen bestaande «gewone» bedden gesubstitueerd worden voor IC bedden. Naast bedden is voor een functionerende IC de inzet van gespecialiseerd personeel van belang. Op dit punt kwam naar voren dat gespecialiseerd verpleegkundig personeel schaars is, waardoor het goed is de mensen zelf op te gaan leiden. Dat gebeurt dus ook, alleen zijn er daarmee niet direct opgeleide mensen beschikbaar. Voor wat betreft de intensivisten, de medici die gespecialiseerd zijn in IC zorg, geldt dat dit een specialisme in opkomst is. Niet elke IC beschikt over een dergelijke specialist. Voor de kwaliteit van zorg wordt de inzet van een intensivist positief beoordeeld. Ook werd geconstateerd dat, in een situatie waarin verschillende specialisten/specialismen «autonoom» patiënten kunnen plaatsen op de IC, dit een bron kan vormen voor knelpunten. Naast de capaciteit is de exploitatie in financiële zin een belangrijk punt. Die wordt, vooral vanuit de academische ziekenhuizen, als knellend ervaren. Gesteld wordt dat er te weinig geld is om de dure IC bedden goed te kunnen exploiteren. Er worden daardoor zelfs bedden leeg gehouden. In de budgetsystematiek zijn geen aparte IC parameters in de zin van bijvoorbeeld (duurdere) IC-verpleegdagen opgenomen. Betrokkenen twijfelen ook over de wenselijkheid daarvan. De huidige bestedingsvrijheid binnen het budget, waarbij zo min mogelijk gelden apart geoormerkt worden is een goede zaak. Het opwaarderen van patiënten tot IC-patiënten omdat daarvoor een aparte parameter zou bestaan wordt als niet-wenselijk risico bestempeld. Omtrent de functie van de IC is opgemerkt dat het hier om de top van de bedrijfskolom gaat, waar veel patiënten accuut en voor korte duur terecht komen. Het gebruik van de IC is daardoor moeilijk planbaar, wat in combinatie met – onontkoombaar geachte – schaarste met zich meebrengt dat incidenten niet voor 100% uit te sluiten zijn. Voor een optimale invulling van de kostbare IC functie is het verder vorm geven aan een differentiatie naar intensive care, high care, medium care en vercoever belangrijk. Daarbij moet zeer kritisch gekeken worden naar de in- en uitstroom op de IC. Met name in de algemene ziekenhuizen lijken daartoe op dit moment nog niet alle mogelijkheden benut. Verder is er een samenhang in de ontwikkeling van deze functie met die op het gebied van de traumazorg. Uit het overleg kwam de indruk naar voren dat het knelpunt met de IC’s zeker niet overal in het land leeft, maar dat het het sterkst ervaren wordt bij de academische ziekenhuizen en de andere grote topziekenhuizen. Deze kunnen ook in mindere mate doorverwijzen naar andere ziekenhuizen. Met het oog op mogelijke oplossingsrichtingen kwamen de volgende zaken naar voren: – aansluiting van de versterking van de traumafunctie is van belang; – gehecht wordt aan de vrijheid van budgetbesteding, zodat terughoudend omgegaan moet worden met oormerken voor specifieke functies; – de IC en de bijbehorende functiedifferentiatie vormen een wezenlijk onderdeel voor het traject van de produkttypering; Ten aanzien van de traumazorg is in het JOZ 10 mln. gereserveerd voor 1998. Het traject van produkttypering gaat voort; er is subsidie verstrekt. Hiernaast is het Julius Centrum bezig met een onderzoek naar CBO normen op IC’s, om zo inzicht te verkrijgen in de mate waarin het probleem van ervaren capaciteitstekort op de IC’s kan worden opgelost door het nemen van organisatorische en medisch-inhoudelijke maatregelen. </antwoord>
      <antwoord nummer="4">Het invullen van de werkroosters van de intensive care-afdelingen is al geruime tijd een punt van zorg van het instellingsmanagement. Mede met het oog daarop hebben sociale partners in de CAO-Ziekenhuiswezen er bij de vormgeving van de 36-urige werkweek voor gekozen om deeltijders de mogelijkheid te bieden om hun eigen adv te gaan herbezetten. Verder kent die CAO een statuut sociaal beleid waarin ondermeer afspraken staan tussen betrokken werkgevers en werknemers over personeelsvoorziening, -beoordeling en loopbaanontwikkeling. Recentelijk (eind december jl.) hebben de werkgevers in de zorgsectoren over mogelijke arbeidsmarktknelpunten gesproken met de minister van SZW en met mij. Daarbij hebben werkgevers aangekondigd om samen met de betrokken vakbonden als eerst verantwoordelijken in deze een integraal plan van aanpak te gaan ontwikkelen. Volgens het destijds voorziene tijdpad kan ik dat plan binnenkort tegemoet zien. Daarna wordt er op korte termijn een vervolggesprek gehouden tussen de werkgevers, de minister van SZW en mij om te bezien in hoeverre van overheidszijde in de basale sfeer medewerking kan worden verleend bij het zoveel mogelijk oplossen van knelpunten. </antwoord>
      <antwoord nummer="5">Het, door het Westeinde Ziekenhuis, aanbieden van geld aan eenieder die een operatieverpleegkundige aanbrengt is enkel in de maanden augustus en september van vorig jaar gebeurt, waarbij het ging om O.K.-personeel. Bij navraag in het Catharine Ziekenhuis in Eindhoven bleek dat van sluiting van afdelingen als gevolg van personeeltekort geen sprake is. Wel is er korte tijd een opname stop geweest, omdat men tijdelijk niet voldoende personeel voorhanden had (wegens ziekte, verlof e.d.). </antwoord>
      <antwoord nummer="6">Op dit moment is de arbeidsmarkt voor verpleegkundig en verzorgend personeel in het algemeen gesproken nog in precair evenwicht. Voor specifieke beroepen en dito regio’s zijn er wel wervingsproblemen te constateren. In de nabije toekomst (een jaar of drie, vier) zijn echter wervingsproblemen in algemene zin te verwachten. Deze wervingsproblemen zullen zich naar alle waarschijnlijkheid vooral (maar niet alleen!) manifesteren bij de hoger opgeleide verpleegkundigen. Dat geldt met name voor het HBO-niveau (kwalificatieniveau 5), maar ook voor het MBO-niveau (kwalificatieniveau 4). </antwoord>
      <antwoord nummer="7">Ik ben van mening dat niet het beeld moet worden geschapen dat de honorering inadequaat zou zijn. Op grond van de geldende functiewaarderingsmethodiek is de zwaarte van het beroep al verdisconteerd in de honorering. En de loonontwikkeling in de sector gaat ook al geruime tijd gelijk op met die in de marktsector. De voorzitter van de NZf heeft dit beeld bevestigd. Ik zie er daarom meer heil in om samen met de werkgevers en de minister van SZW het integrale plan van aanpak van sociale partners (zie bovenstaand onderdeel 4) te gaan bespreken. </antwoord>
      <antwoord nummer="8">Oplossingen ten aanzien van personeeltekorten moet gevonden worden in goed samenspel tussen alle betrokkenen. Momenteel zijn verschillende onderzoeken in gang gezet naar de ervaren tekorten op de IC. </antwoord>
      <noten afkomstig="antwoord"/>
   </antwoorden>
</kvr>
