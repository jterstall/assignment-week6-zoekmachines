<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over mogelijke groepsuitzettingen naar Congo. (Ingezonden 21 augustus 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18541
</item>
         <item attribuut="Inhoud">Vragen over de omstandigheden rondom het terugsturen van Congolese asielzoekers, die zich bij terugkomst in Kinshasa moeten melden bij de Congolese veiligheidsdienst, met risico om slachtoffer te worden van ernstige mensenrechtenschendingen. Betreft tevens de 'terugkeerovereenkomst' van de IND met Democratische Republiek Congo (DRC). Aanvulling op vragen van het lid Vos terzake, ingezonden 21 augustus 2003.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Congo Mensenrechten Vreemdelingen</item>
         <item attribuut="Vindplaats">Kamervragen met antwoord 2003-2004, nr. 19, Tweede Kamer</item>
         <item attribuut="Vraagnr_bij_indiening">2020316130</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-09-18</item>
         <item attribuut="Datum_indiening">2003-08-21</item>
         <item attribuut="Document-id">KVR18541</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="41" allpagenumbers="41 42" vetnummer="2020316130" code="0304tkkvr19" lopendefooter="Tweede Kamer, vergaderjaar 2003–2004, Aanhangsel" filenaam="KVR18541" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="19" onderwerp="" indiendatum="2003-08-21">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-09-18">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe beoordeelt u de veiligheidssituatie in de Democratische Republiek Congo (DRC)? </vraag>
      <vraag nummer="2" voetnoot="1 2">Heeft op 20 augustus jl. een groepsuitzetting per chartervlucht naar Kinshasa plaatsgehad? <voetnoot nummer="1"/>Bent u op de hoogte van het feit dat teruggestuurde Congolese asielzoekers na aankomst op het vliegveld van Kinshasa direct naam en adres moeten opgeven aan de Congolese veiligheidsdienst, met alle gevolgen van dien? <voetnoot nummer="2"/>
      </vraag>
      <vraag nummer="3">Welke garanties kunt u geven dat teruggestuurde Congolese asielzoekers niet het risico lopen slachtoffer te worden van ernstige mensenrechtenschendingen? </vraag>
      <vraag nummer="4" voetnoot="3">Is de op 4 oktober 2002 gesloten terugkeerovereenkomst tussen de Democratische Republiek Congo en de IND in strijd met het gemeenschapsrecht, omdat het maken van dergelijke afspraken niet meer behoort tot de competentie van lidstaten van de Europese Unie sinds het Verdrag van Amsterdam waarbij asiel en migratie zijn overgeheveld van de derde pijler naar de eerste pijler? Zo neen, waarom niet? <voetnoot nummer="3"/>
      </vraag>
      <vraag nummer="5">Kunt u verklaren waarom België, gezien de veiligheidssituatie in de DRC, geen uitgeprocedeerde Congolezen uitzet? </vraag>
      <vraag nummer="6">Bent u bereid, hangende de beantwoording van deze vragen, de aanstaande uitzetting per charter op te schorten? Zo neen waarom niet? </vraag>
      <vraag nummer="7">Bent u bereid een categoriaal beschermingsbeleid in te voeren voor de DRC? Zo neen, waarom niet? </vraag>
      <noten afkomstig="vraag">
         <noot nummer="1">www.docucongo.org</noot>
         <noot nummer="2" titel="Congolese Mensenrechtenorganisatie spreekt afschuw uit over voorgenomen uitzetting naar Kinshasa">Brief van Amnesty International van 9 juli 2002 aan de staatssecretaris van Justitie (Kalsbeek); (onderhands meegezonden) «Congolese Mensenrechtenorganisatie spreekt afschuw uit over voorgenomen uitzetting naar Kinshasa» (onderhands meegezonden)</noot>
         <noot nummer="3">1999/436/EC. Artt. 23 lid 4 Schengenovereenkomst jo. 63 (3) EG Verdrag; dr. P.J. Kuijper, «de communautisering van visa-, asiel-en immigratiepolitiek krachtens het Verdrag van Amsterdam en de incorporatie van het Schengen-acquis, SEW, december 1999, 4b Externe Betrekkingen</noot>
      </noten>
   </vragen>
   <toelichting>Deze vragen zijn ter aanvulling op eerdere vragen terzake van het lid Vos, ingezonden 21 augustus 2003. </toelichting>
   <antwoorden aantal="7">
      <antwoord nummer="1">Op 3 juni 2003 heeft de minister van Buitenlandse Zaken het meest recente ambtsbericht inzake de DRC uitgebracht. Het gebied dat onder controle van de regering staat, is relatief veilig en stabiel. De Congolese overheid heeft vooruitgang geboekt met zowel het internationale vredesproces als het binnenlandse vredesproces. In het oosten van de DRC, het gebied dat onder controle van de rebellen staat, is het met de veiligheidssituatie beduidend slechter gesteld. De situatie is van dien aard dat een beleid van categoriale bescherming geïndiceerd zou zijn. Echter, gezien het feit dat het gebied dat onder controle van de regering staat reeds gedurende langere tijd vrij is van gevechtshandelingen, heb ik het regeringsgebied als verblijfsalternatief aangewezen. Dat wil zeggen dat ik van oordeel ben dat men zich in het algemeen aan de geweldsituatie in het rebellengebied kan onttrekken door in het regeringsgebied te verblijven. Hierop vormen de etnische Tutsi uit de DRC een uitzondering. Voor hen geldt dan ook een beleid van categoriale bescherming. </antwoord>
      <antwoord nummer="2">De vlucht van 20 augustus jl. naar de DRC heeft op het allerlaatste moment om logistieke redenen geen doorgang gevonden. Momenteel worden voorbereidingen getroffen om de uitzetting van deze personen alsnog te effectueren. </antwoord>
      <antwoord nummer="3">In een zorgvuldige asielprocedure wordt, op grond van het relaas van de betrokkene, beoordeeld of het aannemelijk is dat de betrokkene in het herkomstland te vrezen heeft voor vervolging in de zin van het Vluchtelingenverdrag dan wel voor een behandeling als bedoeld in artikel 3 EVRM of artikel 3 Anti-Folterverdrag. Indien geoordeeld wordt dat dit niet het geval is, komt de betrokkene niet in aanmerking voor bescherming door de Nederlandse overheid en dient hij of zij Nederland te verlaten. Mij zijn geen gevallen bekend van personen die slachtoffer zijn geworden van ernstige mensenrechtenschendingen van de zijde van de Congolese autoriteiten nadat zij (gedwongen) zijn teruggekeerd naar de DRC. Dit is laatstelijk in het ambtsbericht inzake de DRC van de minister van Buitenlandse Zaken van 3 juni 2003 bevestigd. </antwoord>
      <antwoord nummer="4">Het maken van afspraken op het gebied van terugkeer behoort wel degelijk tot de bevoegdheid van lidstaten. Op grond van art. 63 lid 3 onder b EG-verdrag is de Gemeenschap, sinds het Verdrag van Amsterdam, bevoegd tot het nemen van maatregelen op het gebied van illegale migratie en illegaal verblijf met inbegrip van repatriëring van illegaal verblijvende personen. Een bevoegdheid van de Gemeenschap met betrekking tot een bepaalde aangelegenheid houdt echter niet automatisch in dat de lidstaten met betrekking tot dit onderwerp onbevoegd zijn. Zolang en voor zover door de Gemeenschap door middel van communautaire maatregelen (nog) geen invulling is gegeven aan haar bevoegdheid blijft deze op het nationale niveau bestaan. Er bestaan dan zogenoemde gemengde of parallelle bevoegdheden van de Gemeenschap en de lidstaten. Op het terrein van terugkeer vult de Gemeenschap de bevoegdheid van art. 63 lid 3 onder b onder meer in door het sluiten van terug- en overnameverdragen met derde landen. De onderhandelingen met een bepaald land over een dergelijk verdrag worden gevoerd door de Europese Commissie. De Raad verleent de Commissie daartoe een mandaat. Op het moment dat de lidstaten de commissie dit mandaat verlenen is een lidstaat in beginsel niet langer bevoegd zelf verdragsonderhandelingen te beginnen. Een dergelijk mandaat is ten aanzien van de DRC tot op heden niet gegeven. Voor de goede orde zij overigens vermeld dat met de DRC een Memorandum of Understanding is overeengekomen tussen uitvoeringsorganisaties. Een MoU is een politiek en moreel bindende afspraak tussen partijen. Een verdrag is behalve politiek en moreel bindend ook juridisch bindend en zo nodig door partijen voor een internationale rechter afdwingbaar. Alle bestaande terug- en overnameverdragen laten expliciet de nationale bevoegdheid onverlet om in onder meer MoU’s op nationaal niveau uitvoeringsafspraken te maken. </antwoord>
      <antwoord nummer="5">De veiligheidssituatie in de DRC vormt voor de Belgische overheid, net als voor de Nederlandse overheid, geen aanleiding om uitzettingen naar dit land op te schorten. </antwoord>
      <antwoord nummer="6">De voor 20 augustus jl. geplande uitzetting heeft om logistieke redenen niet plaatsgevonden. Zoals in de beantwoording van vraag twee is vermeld, worden op dit moment voorbereidingen getroffen om de uitzetting van deze personen alsnog te effectueren. </antwoord>
      <antwoord nummer="7">Voor de beantwoording van deze vraag verwijs ik graag naar hetgeen gesteld is bij de beantwoording van vraag 1. </antwoord>
      <noten afkomstig="antwoord"/>
   </antwoorden>
</kvr>
