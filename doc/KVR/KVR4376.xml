<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) over wachtlijst verkortende initiatieven. (Ingezonden 10 december 1996); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4376
</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Gezondheidszorg</item>
         <item attribuut="Vindplaats">Kamervragen met antwoord 1996-1997, nr. 693, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1997-02-19</item>
         <item attribuut="Datum_indiening">1996-12-10</item>
         <item attribuut="Document-id">KVR4376</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1419" allpagenumbers="1419 1420 1421" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="693" onderwerp="" indiendatum="1996-12-10">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan/>
      </vraagdata>
      <antwoorddata antwoorddatum="19 februari 1997), zie ook Aanhangsel Handelingen nr. 493, Vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het recente artikel over wachtlijst verkortende initiatieven? <voetnoot nummer="1"/>
      </vraag>
      <vraag nummer="2">Wat is uw standpunt over de redenering neergelegd in dit artikel en over de conclusie die daaraan wordt verbonden? </vraag>
      <vraag nummer="3">Is de minister van Volksgezondheid, Welzijn en Sport bereid deze rekening te betrekken bij haar aangekondigde notitie over de wachtlijstenproblematiek? </vraag>
      <noten afkomstig="vraag">
         <noot nummer="1">ESB, 27 november 1996; Gezondheidszorg; Bedrijvenpoli in het licht van Rawls en Pareto; W.B.F. Brouwer, F.T. Schut, F.F.H. Rutten</noot>
      </noten>
   </vragen>
   <antwoorden aantal="3">
      <antwoord nummer="1">Ja, het artikel is mij bekend. </antwoord>
      <antwoord nummer="2" voetnoot="1">De gedachte de problematiek van wachtlijsten en bedrijvenpoli’s te toetsen aan de theorie van Rawls is interessant. Helaas gaat dit echter voorbij aan de werkelijkheid van onze gezondheidszorg en het financieringssysteem daarvan. Macro gezien kunnen wellicht de zogenaamde bedrijvenpoli’s nog wel bijdragen aan een ontwikkeling waar zowel werknemers als niet-werknemers baat bij hebben. Die baten pakken dan wel verschillend uit. Echter naar mijn opvatting laat de neergelegde redenering te weinig ruimte voor een beoordeling van de situatie vanuit de positie van de patiënt gezien en deze is daarom voor een beoordeling van onze gezondheidszorg niet geschikt. De rechtvaardigheid van Rawls zoals weergegeven in het ESB-artikel is niet de zelfde rechtvaardigheid (en rechtsgelijkheid) zoals deze in de gezondheidszorg geldt. De werkelijkheid is gecompliceerder. Bovendien wordt in het artikel niet gerefereerd aan de «fair equality of opportunity» die Rawls in zijn theorie betrekt. Onze gezondheidszorg kent een paar zeer belangrijke uitgangspunten waarbij juist de patiënt centraal staat. Een ervan is dat er gelijke toegankelijkheid tot de zorg is voor iedereen. In de artikelen 1 van de Grondwet en 26 van het VN-verdrag inzake de Burgerlijke en Politieke rechten en in de Algemene Wet Gelijke behandeling komt het gelijkheidsprincipe aan de orde. Dit principe ligt tevens ten grondslag aan de Ziekenfondswet. Dit betekent dat direct en indirect onderscheid tussen personen door instellingen van gezondheidszorg niet gemaakt mag worden, tenzij er sprake is van een objectieve rechtvaardigheid. Dit impliceert dat iedereen, ongeacht de wijze van verzekerd zijn gelijke toegang tot de zorg heeft en dat alleen op medische gronden de volgorde van behandeling bepaald kan worden. Dat bij een enkele incidentele individuele afweging ook wel eens sociale aspecten mee worden gewogen doet niets af aan het principe. Een ander uitgangspunt is dat hulpverleners zich moeten laten leiden door de professionele standaard. De hulpverlener heeft zo doende de verplichting om patiënten te behandelen zonder onderscheid des persoons. Niet ter zake doende overwegingen (zoals verzekerden-status) zijn daarbij niet aan de orde. Uit de Wet Geneeskundige BehandelingsOvereenkomst (WBGO), met de plicht te handelen als goed hulpverlener, conform de professionele standaard, vloeit voort dat de hulpverlener zich uitsluitend laat leiden door medisch-professionele overwegingen. Dat wil zeggen dat objectief-medische criteria maatgevend zijn voor de volgorde waarin patiënten behandeld worden. Hulpverleners zijn bovendien contractueel gehouden jegens de wettelijke ziektekostenverzekeraars hulp te verlenen in het kader van de wettelijke aanspraken. Eerder hulp verlenen aan bepaalde wettelijk verzekerden op andere dan objectief-medische gronden tegen extra inkomsten is in strijd met de professionele standaard en in dat verband de verplichtingen uit hoofde van de WBGO. Het is ook strijdig met de principes van de wettelijke ziektekostenverzekeringen. Het zou in feite neerkomen op verhulde selectie. De hulpverlener dient het belang van de patiënt voorop te stellen en niet belangen van derden, zoals bijvoorbeeld werkgevers. Afspraken met verzekeraars (of werkgevers) met het oog op snellere hulp om andere dan objectief-medische redenen zijn daarom in strijd met de medische professionele standaard, de rechten van de patiënt, de beroepsplichten van de arts en goed verzekeraarschap. Voorts speelt een belangrijke rol dat doelmatigheidsverbetering van onze gezondheidszorg nog steeds veel aandacht behoeft. Traditie en gewoonte belemmeren nog al eens veranderingen die doelmatigheid op het microniveau zouden kunnen bevorderen. In mijn notitie «Wachttijden in de curatieve zorg» <voetnoot nummer="1"/>(17 december 1996) staat in het hoofdstuk 5.2 Structurele aanpak knelpunten een opsomming van maatregelen die hiervoor nodig zijn. Afgezien van uniforme registratie en eenduidige indicatiestelling en urgentiebepaling, kan via betere samenwerking tussen medisch specialisten, huisartsen en bedrijfsartsen, een betere samenwerking tussen de verzekerde, verzekeraar en aanbieders van zorg en herontwerp van het zorgproces, nog aanzienlijke doelmatigheidswinst geboekt worden. Ook het openbaar maken van informatie aan het publiek kan een bijdrage leveren aan beter gebruik van de beschikbare middelen. Met mijn notitie «Wachttijden in de curatieve zorg» en het daarop gebaseerde beleid voor de eerste tijd, namelijk het gericht wegwerken van wachtlijsten probeer ik de doelmatigheid van onze gezondheidszorg verder te verbeteren. Dat is winst voor iedereen. Het apart toestaan van bedrijvenpoli’s bevordert deze doelmatigheidsslag niet. Deze kan eerder worden gefrustreerd, omdat er minder aanleiding is om naar doelmatigheid in zijn algemeenheid te streven en wachttijden structureel van ziekenhuizen zal bij het toestaan van bedrijvenpoli’s vanwege de extra inkomsten uitgaan naar uitbouw van deze vorm van hulpverlening. Dit kan dan tot verdringing van de rest van de reguliere zorg leiden. Het is mijn inzet om de gezondheidszorg, die op basis van solidariteit wordt bekostigd, zo doelmatig mogelijk te laten zijn. Daar komt bij dat bedrijvenpoli’s slechts een kleiner deel van de totale zorg zullen bestrijken. Het zijn immers maar een paar specialismen die in deze belangstelling genieten van werkgevers. De rest van de specialismen zal dat voordeel niet hebben. We krijgen dan de situatie dat knieoperaties versneld kunnen en cataractoperaties (staar) niet. Ik zet mij liever in voor een verbetering van de gehele gezondheidszorg. Van het VNO/NCW heb ik begrepen dat zij ook niet voelen voor een extra geldstroom naar onze gezondheidszorg. Op de zeer korte termijn kan dat weliswaar voordelig zijn voor de betreffende werkgever, maar op de langere duur zullen de extra kosten toch weer via de producten van de werkgever aan iedereen gepresenteerd worden. Het is dus beter oorzaken aan te pakken. De auteurs van het ESB-artikel onderkennen dit gevaar zelf ook. De auteurs van het ESB-artikel gaan mijns inziens voorbij aan de uitgangspunten en verworvenheden van onze gezondheidszorg. Daar komt bij dat naar mijn opvatting Rawls in het ESB artikel onvolledig wordt aangehaald en daarom te kort wordt gedaan. Immers Rawls gaat in zijn rechtvaardigheidstheorie uit van twee hiërarchische principes. Het eerste principe dat ieder gelijke rechten heeft op de meest uitgebreide basale vrijheden, rekeninghoudend met gelijke vrijheid voor anderen. Gelijke toegang tot de gezondheidszorg, op basis van het gelijkheidsbeginsel zou men ook hiertoe kunnen rekenen, al laat Rawls zich hierover slechts in vage termen uit. Het tweede principe (ondergeschikt aan het eerste) stelt a. dat sociaal-economische ongelijkheden zodanig geordend moeten zijn dat ze tot ieders voordeel moeten zijn, en b. dat er een gelijkheid van kansen moet zijn. Indien men het te ver vindt gaan dat de toegang tot de gezondheidszorg tot het eerste principe behoort, zou men zou dit immers kunnen interpreteren als een gelijkheidsbeginsel dat zich uitstrekt tot de toegang tot de gezondheidszorg. De auteurs gaan in hun artikel aan beide mogelijkheden voorbij: ze hanteren in feite alleen deel a van het tweede principe van de theorie van Rawls. Samengevat: hoewel alle patiënten, in geval van bedrijvenpoli’s, korter hoeven te wachten dan zonder bedrijvenpoli’s (geen wonder als men extra geld toevoegt), komt dit voordeel in ongelijke mate toe aan werkenden en niet-werkenden, waardoor het gelijkheidsbeginsel – dat in de gezondheidszorg uitgangspunt is en dient te blijven – wordt geschonden. Voor een vollediger beeld van effecten van bedrijvenpoli’s schets ik u nog een aantal niet in het ESB-artikel besproken aspecten ervan. – De werkgever betaalt voor zijn werknemer reeds ziekenfondspremie; door ook de voor de behandeling in de bedrijvenpoli te betalen (voor 2e compartiment voorzieningen) betaalt hij als het ware dubbel. – De werknemer heeft krachtens zijn ziekenfondsverzekering aanspraak op hulp van reguliere zorginstellingen. – De niet-werknemers worden weliswaar ook sneller geholpen, maar toch minder snel dan de werknemers; hierdoor ontstaat een ongelijkheid op niet-medische gronden. – Het gevaar bestaat dat zorginstellingen bewust of onbewust wachtlijsten creëren om voldoende emplooi voor hun bedrijvenpoli’s te krijgen. – De druk om doelmatiger zorgverlening die van wachtlijsten uitgaat wordt door bedrijvenpoli’s verminderd; noodzakelijke rationalisering van de reguliere zorg kan zo worden gemist. – Bedrijvenpoli’s lossen wellicht het probleem van wachtlijsten voor arbeidsgerelateerde aandoeningen op, maar bieden voor andere wachtlijsten geen soelaas. – De tarieven die zorginstellingen voor de reguliere zorg in rekening mogen brengen zijn in principe kostendekkend; wanneer zij diezelfde tarieven voor patiënten van bedrijvenpoli’s in rekening brengen ontstaat overdekking van de vaste kosten; de vraag is wat er met deze gegenereerde middelen gebeurt. – De extra uitgaven vanwege genormeerd, waardoor een overschrijding van het Budgettaire Kader Zorg (BKZ) zal ontstaan. – Selectie van patiënten op andere dan medische gronden kan onder omstandigheden in strijd komen met de medische professionele standaard. Het voorgaande overziende meen ik dat een aanpak die de bedoeling heeft dat de gehele zorg doelmatiger zal worden de voorkeur heeft boven een aanpak waarbij werknemers op niet-medische gronden voorrang zullen hebben. In de nota «Wachttijden in de curatieve zorg» is met nadruk gekozen voor een combinatie van structurele oplossingen en een incidentele inhaalslag. De structurele aanpak is nodig voor blijvend effect van de resultaten van de incidentele aanpak. In de lokale initiatieven honorering medische specialisten werken de ziekenhuizen, de specialisten en de lokale verzekeraars met elkaar samen om te komen tot een extra impuls voor een kwalitatief goed en doelmatig zorgaanbod. Bijna alle ziekenhuizen van Nederland (3 niet) zijn hierbij betrokken. De lokale initiatieven zijn opgeroepen om voorstellen voor het incidenteel wegwerken van wachtlijsten bij Volksgezondheid, Welzijn en Sport in te dienen. Partijen zijn verzocht om patiënten en zonodig werkgevers bij die voorstellen te betrekken met de uitdrukkelijke bedoeling dat de organisatie en de inhoud van de zorg beter zal aansluiten op de rol en positie van patiënten en werknemers. Herontwerp van zorgprocessen en samenwerking tussen huisartsen, arbo-artsen en bedrijfsartsen zullen moeten leiden tot een betere logistiek in de ziekenhuizen en een adequatere zorg voor klachten en aandoeningen die met werken samen hangen. Niettegenstaande het bovenstaande heb ik begrip voor de financiële problematiek van werkgevers als gevolg van lange wachttijden in de curatieve zorg. Ik meen echter dat de in mijn notitie «Wachttijden in de curatieve zorg» beschreven aanpak er toe zal leiden dat ultimo 1997 de wachttijden in ziekenhuizen tot aanvaardbare proporties zullen zijn teruggebracht. In de aanpak is een evaluatie inbegrepen. Pas als de resultaten van bedoelde aanpak onvoldoende blijken te zijn, zal het kabinet overwegen om andere wegen te bewandelen. </antwoord>
      <antwoord nummer="3">Op 17 december jl. is mijn notitie «Wachttijden in de curatieve zorg» naar de Tweede verzonden. In die notitie is de redenering zoals in het ESB-artikel aan de orde niet opgenomen. Beantwoording van vraag 2 maakt duidelijk waarom niet. Mocht u van mening zijn dat de wachttijdproblemen bij werknemers zo ernstig en zo urgent zijn dat dit extra maatregelen nodig maakt naast de in mijn notitie beschreven aanpak, dan zou dit nader verkend moeten worden. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 170" documentnummer="1">Kamerstuk 25 170, nr. 1</noot>
      </noten>
   </antwoorden>
</kvr>
