<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de minister van Volkshuisvesting, Ruimtelijke Ordening en Milieubeheer en aan de staatssecretaris van Onderwijs, Cultuur en Wetenschap, mevrouw Van der Laan, over het kunstproject «De Dienst» ten behoeve van het logement van de Tweede Kamer. (Ingezonden 25 augustus 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23980
</item>
         <item attribuut="Inhoud">Vragen naar aanleiding van het artikel 'Democratisch kunstproject zit in bestuurlijke crisis' in de Volkskrant van 31 mei 2005.</item>
         <item attribuut="Rubriek">Bouw (Gebouwen) Cultuur en taal (Algemeen) Staats- en bestuursrecht (Parlement)</item>
         <item attribuut="Trefwoorden">Gebouwen Kunst Tweede Kamer</item>
         <item attribuut="Vindplaats">Kamervragen met antwoord 2005-2006, nr. 76, Tweede Kamer</item>
         <item attribuut="Vraagnr_bij_indiening">2040520310</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM) Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2005-09-30</item>
         <item attribuut="Datum_indiening">2005-08-25</item>
         <item attribuut="Document-id">KVR23980</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="167" allpagenumbers="167 168" vetnummer="2040520310" code="0506tkkvr76" lopendefooter="Tweede Kamer, vergaderjaar 2005–2006, Aanhangsel" filenaam="KVR23980" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="76" onderwerp="" indiendatum="2005-08-25">
         <vrager partij="SP" oorsprong="parlement">Vergeer</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en aan de staatssecretaris van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="2005-09-30">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>staatssecretaris Van der Laan (Onderwijs, Cultuur en Wetenschap)</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat door de Rijksgebouwendienst 160.000 euro beschikbaar is gesteld ten behoeve van kunstuitingen voor de uitbreiding van de huisvesting van de Tweede Kamer en dat dit is besteed aan het kunstproject «De Dienst»? <voetnoot nummer="1"/>
      </vraag>
      <vraag nummer="2">Is het waar dat er reeds 130.000 euro is besteed aan de selectieprocedure en «De Dienst» zelf? Zijn er nog voldoende financiële middelen voor de vervaardiging van winnende kunstobject(en)? </vraag>
      <vraag nummer="3">Stond bij aanvang van het kunstproject «De Dienst» vast welk percentage van de 160.000 euro bestemd was voor de selectieprocedure en welk bedrag bestemd was voor de uiteindelijke vervaardiging van objecten? Is dit gecommuniceerd aan de deelnemers? Zo neen, waarom niet? Deelt u de mening dat dit wel wenselijk was geweest? </vraag>
      <vraag nummer="4">Is het waar, dat de beoordelingscommissie niet opde hoogte was van de deelname van de directeur van «De Dienst» aan de wedstrijd die hij zelf had uitgeschreven? </vraag>
      <vraag nummer="5">Is het waar, dat de commissie heeft gesteld het om die reden achteraf bezwaarlijk te vinden dat haar beoordeling meeweegt bij de keuze voor een kunstwerk? Wat is uw oordeel over de mening van de commissie? </vraag>
      <vraag nummer="6">Deelt u de mening dat het gegeven, dat de bedenker van «De Dienst» zelf directeur is geworden van «De Dienst» en tevens zelf heeft deelgenomen aan de wedstrijd van «De Dienst», ertoe heeft geleid dat er sprake is van belangenverstrengeling en dat dit onwenselijk is? Zo neen, waarom niet? </vraag>
      <vraag nummer="7">Kunt u toelichten hoe het verdere verloopvan de procedure zal zijn? </vraag>
      <noten afkomstig="vraag">
         <noot nummer="1" datum="2005-05-31" bron="de Volkskrant" titel="Democratisch kunstproject zit in bestuurlijke crisis">de Volkskrant, 31 mei 2005: «Democratisch kunstproject zit in bestuurlijke crisis»</noot>
      </noten>
   </vragen>
   <antwoorden aantal="7">
      <antwoord nummer="1">Ja, dat klopt. Dit bedrag is bepaald door de standaardberekeningen die worden toegepast door de Rijksgebouwendienst bij nieuwbouw conform de «percentageregeling beeldende kunst bij rijksgebouwen», in dit geval bij het Logement. Martijn Engelbregt werd door de kunstcommissie van de Tweede Kamer voor deze opdracht geselecteerd, in samenspraak met de adviseur beeldende kunst van de Rijksbouwmeester. </antwoord>
      <antwoord nummer="2">Het kunstwerk «De Dienst» dient in al zijn facetten – van procedure, onderzoek naar die procedure tot uitwerking – te worden beschouwd als het kunstwerk van Martijn Engelbregt. Voor het kunstwerk is een begroting ingediend waarin alle onderdelen, van uitschrijven van de wedstrijd, het houden van «kantoor» in het Logement, het maken van de website www.de-dienst.nl, tot en met de communicatie met de deelnemers en de realisatie van een of meerdere kunstwerken, zijn opgenomen. Een aanzienlijk deel van het budget (130 000 euro) is besteed aan het proces (en daarmee dus ook aan het kunstwerk). Het proces nam een periode van meer dan een jaar in beslag. </antwoord>
      <antwoord nummer="3">De keuze voor de kunstenaar was tevens een keuze voor zijn manier van werken. Martijn Engelbregt staat bekend om zijn procesmatige (niet-objectmatige) werkwijze. In zijn werk tracht hij formele processen te doorgronden en bloot te leggen. «De Dienst» is tevens een onderzoek naar de democratie van de kunst als een streven een democratisch kunstwerk te realiseren (bijkomstigheid was de symbolische lading van het bedrag; een cent per inwoner van Nederland). Dat daarmee een groot deel van het budget werd besteed aan de «selectieprocedure» was voor alle direct betrokken partijen, afgevaardigd in de kunstcommissie van de Tweede Kamer (niet te verwarren met de «beoordelingscommissie» of «deskundigencommissie» in de volgende vraag), van begin af aan duidelijk. Bovendien verloopt iedere kunstopdracht conform de procedure zoals beschreven in de percentageregeling waarbij de ontwerpen en de begroting worden goedgekeurd door de desbetreffende kunstcommissie. Aan de deelnemers is via de website het bedrag van 160 000 euro gecommuniceerd, als zijnde het feitelijke budget van het project van Martijn Engelbregt. Deelname aan de wedstrijd betekende deelnemen aan het kunstwerk van Martijn Engelbregt. </antwoord>
      <antwoord nummer="4">De deelname van Martijn Engelbregt was van het begin af aan helder. Zijn ontwerpen stonden als eerste op de site. Ze waren bedoeld als inspiratie voor anderen. Aan de deskundigencommissie werden alle ontwerpen (dus ook die van Martijn Engelbregt) anoniem ter beoordeling voorgelegd. Het oordeel van deze commissie was niet doorslaggevend maar telde met andere stemmingen, zoals die van «bekende Nederlanders». </antwoord>
      <antwoord nummer="5">Een aantal leden van de deskundigencommissie bleken het bezwaarlijk te vinden niet opde hoogte te zijn van de deelname van de kunstenaar zelf, anderen echter weer niet. Martijn Engelbregt heeft nadien uitgebreid gesproken met de verschillende leden van de deskundigencommissie en besloten om de stemming toch mee te laten wegen, zijnde immers het verzoek van «het volk». Het bezwaar gold voor een minderheid en hoewel begrijpelijk, werd door Martijn Engelbregt voorondersteld dat men opde hoogte was van zijn deelname, gezien de expliciete verwijzing hiernaar opzijn eigen website en berichtgeving in de media. </antwoord>
      <antwoord nummer="6">De directeur van «De Dienst» is de kunstenaar. «De Dienst» is Martijn Engelbregts kunstwerk. De bijzondere opzet van dit kunstwerk heeft mogelijk tot enige verwarring geleid, maar van belangenverstrengeling is geen sprake. Immers, het budget voor het maken van een gekozen werk wordt uitgegeven aan de vervaardiging ervan, en Martijn Engelbregt is en blijft de kunstenaar van het totale project. </antwoord>
      <antwoord nummer="7">Uit alle stemmingen is een lijst van negen voorstellen gemaakt. Deze zijn ter goedkeuring aan de kunstcommissie van de Tweede Kamer en aan het Presidium voorgelegd. De kunstcommissie zal de komende weken in overleg met Martijn Engelbregt de locaties bepalen, in en rondom het Logement. Vervolgens zullen de werken in overleg met de desbetreffende deelnemers worden uitgevoerd. Er zal een officiële bekendmaking van de winnende voorstellen worden gemaakt. Hierbij wordt tevens een publicatie gepresenteerd waarin verslag zal worden gedaan van het hele proces. </antwoord>
      <noten afkomstig="antwoord"/>
   </antwoorden>
</kvr>
