<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hillen en Leers (beiden CDA) aan de minister van Verkeer en Waterstaat over het mogelijk betalen van smeergelden door KPN aan Tjechische politieke partijen. (Ingezonden 5 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8470
</item>
         <item attribuut="Inhoud">Vragen naar aanleiding van een televisie-uitzending van Netwerk over betaling van smeergelden aan de partijen ODS en ODA door Telsource.</item>
         <item attribuut="Rubriek">Bedrijfsleven en industrie (Ondernemingen) Criminaliteit en openbare orde (Fraude)</item>
         <item attribuut="Trefwoorden">Aanbestedingen Ambtsmisdrijven PTT Tsjechie</item>
         <item attribuut="Vindplaats">Kamervragen met antwoord 1998-1999, nr. 575, Tweede Kamer</item>
         <item attribuut="Vraagnr_bij_indiening">2989905340</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Hillen</persoon>
            <persoon partij="CDA">Leers</persoon>
         </item>
         <item attribuut="Datum_reaktie">1999-01-11</item>
         <item attribuut="Datum_indiening">1999-01-05</item>
         <item attribuut="Document-id">KVR8470</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1173" allpagenumbers="1173 1174" vetnummer="2989905340" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8470" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="575" onderwerp="" indiendatum="1999-01-5">
         <vrager partij="CDA" oorsprong="parlement">Hillen</vrager>
         <vrager partij="CDA" oorsprong="parlement">Leers</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-01-11">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de televisie-uitzending van Netwerk over het mogelijke smeergeldbetalen door KPN aan Tjechische politieke partijen? <voetnoot nummer="1"/>
      </vraag>
      <vraag nummer="2">Is KPN op enige wijze betrokken geweest bij onoirbare praktijken teneinde partij te kunnen worden bij de geprivatiseerde Tjechische telecom-diensten? </vraag>
      <vraag nummer="3">Zo ja, op welk niveau binnen KPN was deze betrokkenheid bekend en wie heeft toestemming gegeven? </vraag>
      <vraag nummer="4">Zo ja, hebben de regeringscommissarissen op enig moment kennis gekregen of kunnen krijgen van deze betalingen en welke actie hebben zij ondernomen? </vraag>
      <vraag nummer="5">Wilt u de Kamer zo spoedig mogelijk op de hoogte stellen van alle relevante feiten in deze affaire? </vraag>
      <vraag nummer="6">Is het mogelijk dat Prins Claus op enig moment in rede functioneel in verband zou kunnen worden gebracht met deze affaire, zoals het programma suggereert? </vraag>
      <noten afkomstig="vraag">
         <noot nummer="1" datum="1999-01-3" bron="Netwerk">Netwerk, 3 januari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De televisie-uitzending van Netwerk bevat slechts suggesties van vermeende smeergeldbetalingen aan Tsjechische politieke partijen dan wel politici, ter verwerving van een minderheidsbelang in 1995 van TelSource in de Tsjechische SPT Telecom. KPN wijst alle geuite beschuldigingen over het door KPN direct dan wel indirect betalen van smeergelden/steekpenningen aan één of meerdere Tsjechische politieke partijen respectievelijk politici volledig van de hand. De voorzitter van de Raad van Bestuur van KPN heeft mij dat in een gesprek nog eens bevestigd. Voor wat betreft de ingeschakelde adviseurs die voor KPN of TelSource hebben gewerkt heeft hij laten weten dat KPN haar adviseurs met grote zorg kiest en dat van hen verlangd wordt dat ze zich houden aan het toepasselijke recht. Tot op heden zijn geen aanwijsbare feiten geconstateerd, noch door anderen aangedragen, waaruit zou blijken dat deze ingehuurde adviseurs steekpenningen zouden hebben betaald. Zowel de voorzitter van de Raad van Bestuur als de voorzitter van de Raad van Commissarissen hebben mij in een gesprek verzekerd geen kennis te hebben van overtreding van wettelijke regels door KPN, direct dan wel indirect, bij het verwerven van een aandeel in het te privatiseren Tsjechische bedrijf SPT Telecom. </antwoord>
      <antwoord nummer="4" voetnoot="1 2">In de vraagstelling wordt gesproken over regeringscommissarissen. Dit is onjuist en kan mogelijk het misverstand oproepen dat een dergelijke commissaris op enigerlei wijze verantwoording verschuldigd zou zijn aan de minister. In dit verband merk ik op dat de statuten van KPN het begrip regeringscommissaris niet kennen. Het gaat hier, evenals overigens bij andere staatsdeelnemingen, om commissarissen die, op basis van artikel 158 lid 12 BW, Boek 2, van overheidswege worden benoemd, en ook wel worden aangeduid met de term «overheidscommissaris» <voetnoot nummer="1"/>. De Raad van Commissarissen van KPN bestond in 1995 uit negen leden, waarvan drie leden benoemd zijn door de Minister van Verkeer en Waterstaat. Eén benoeming is geschied in overleg met de Minister van Financiën en één benoeming in overleg met de Minister van Economische Zaken. Bij de oprichting van KPN is er nadrukkelijk voor gekozen om de afstand met de overheid te benadrukken, hetgeen de Minister van Verkeer en Waterstaat en de andere daarbij betrokken ministers aanleiding gaf niet-ambtenaren te benoemen. <voetnoot nummer="2"/>De wet maakt geen onderscheid naar de achtergrond van de benoeming van de leden van de Raad van Commissarissen, en schrijft de wettelijke taak – gericht op het vennootschappelijke belang – aan de Raad van Commissarissen als college voor. Alle individuele leden hebben derhalve wettelijk dezelfde taak. De bij KPN benoemde commissarissen van overheidswege hebben geen andere taak en verantwoordelijkheid dan een commissaris die door de Raad van Commissarissen (door coöptatie) is benoemd. De belangrijkste taken van de Raad van Commissarissen zijn het toezicht houden op het beleid van de Raad van Bestuur, de algemene gang van zaken in de vennootschap en de met haar verbonden onderneming. Het belang van de vennootschap is voor alle commissarissen richtsnoer voor hun handelen. De omstandigheid dat een commissaris door de overheid wordt benoemd impliceert niet dat de benoemende instantie instructiebevoegdheden ten opzichte van deze commissaris heeft. Ook de commissaris van overheidswege heeft zijn taak naar eigen inzicht te verrichten («zonder last of ruggespraak»). Voor kennis van de commissarissen van mogelijke overtreding van wettelijke regels door KPN bij de verwerving van een aandeel in het Tsjechische bedrijf SPT Telecom verwijs ik naar hetgeen door de voorzitter van de Raad van Commissarissen aan mij is verzekerd, zoals in het antwoord bij vragen 2 en 3 gesteld, alsmede bij de beantwoording van de eerste vraag van de leden Rosenmöller en Vendrik. </antwoord>
      <antwoord nummer="5">De voorzitter van de Raad van Bestuur van KPN respectievelijk de voorzitter van de Raad van Commissarissen van KPN hebben geen andere feiten aan het licht gebracht dan reeds uit de media bekend zijn. Ook de informatieverstrekking via de diplomatieke kanalen heeft geen andere gegevens aan het licht gebracht dan reeds bekend is uit de media. </antwoord>
      <antwoord nummer="6">Onder verwijzing naar de antwoorden 2, 3 en 4 moet worden uitgesloten dat Z.K.H. Prins Claus, die zitting had in de Raad van Commissarissen van 1989 tot juni 1998, op enig moment in rede functioneel met deze affaire in verband kan worden gebracht. </antwoord>
      <noten afkomstig="antwoord">
         <noot nummer="1">Het begrip commissaris van overheidswege is ontstaan bij invoering van de Structuurwet in 1971, waarna over het functioneren van commissarissen van overheidswege het kabinet de Kamer heeft geïnformeerd bij toezending van de nota inzake commissarissen van overheidswege, 28 maart 1991 (Kamerstuk 22 064)</noot>
         <noot nummer="2" datum="1991-03-28" bron="Nota inzake commissarissen van overheidswege,">Nota inzake commissarissen van overheidswege,, 28 maart 1991, pagina 23 (Kamerstuk 22 064, nr. 2)</noot>
      </noten>
   </antwoorden>
</kvr>
