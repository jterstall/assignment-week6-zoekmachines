<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Economische Zaken en van Justitie over moderators in chatrooms. (Ingezonden 1 mei 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25836
</item>
         <item attribuut="Inhoud">Aanvullende vragen over veiligheid van 'chatrooms' voor kinderen, naar aanleiding van antwoorden ministers op eerdere vragen indiener terzake (Aanhangsel van de Handelingen 2004-2005, nr. 2258), dat de recent geïntroduceerde richtlijnen voor chatsites goed werken en dat er slechts sprake is van incidenten. Indiener signaleert meldingen dat jongeren onder de achttien zich 'eenvoudig' kunnen begeven in chatrooms waar expliciet seksuele handelingen worden verricht. (programma 'De Ochtenden', Radio 1, 6 april 2006). Indiener wil weten welke wettelijke regels voor deze chatrooms gelden.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Computercriminaliteit Internet Jeugdigen</item>
         <item attribuut="Vindplaats">Kamervragen met antwoord 2005-2006, nr. 1672, Tweede Kamer</item>
         <item attribuut="Vraagnr_bij_indiening">2050612480</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-06-16</item>
         <item attribuut="Datum_indiening">2006-05-01</item>
         <item attribuut="Document-id">KVR25836</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3569" allpagenumbers="3569 3570" vetnummer="2050612480" code="0506tkkvr1672" lopendefooter="Tweede Kamer, vergaderjaar 2005–2006, Aanhangsel" filenaam="KVR25836" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1672" onderwerp="" indiendatum="2006-05-1">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="16 juni 2006), zie ook Aanhangsel Handelingen nr. 1540, vergaderjaar 2005–2006.">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich Kamervragen van 22 juni jl. over veiligheid van chatrooms voor kinderen nog? <voetnoot nummer="1"/>
      </vraag>
      <vraag nummer="2" voetnoot="2">Deelt u nog steeds de mening dat de richtlijnen voor de chatsites goed werken c.q. dat er slechts sprake is van incidenten? Zo ja, hoe rijmt u dit met het feit dat jongeren onder de achttien zich eenvoudig kunnen begeven in Chatrooms waar expliciete seksuele handelingen worden verricht? <voetnoot nummer="2"/>
      </vraag>
      <vraag nummer="3">Deelt u nog steeds de mening dat chatsites laten zien dat zij hun verantwoordelijkheid nemen om de chatrooms veiliger te maken? Zo ja, hoe rijmt u dit met het feit dat jongeren onder de achttien zich eenvoudig kunnen begeven in Chatrooms waar expliciete seksuele handelingen worden verricht? Zo neen, deelt u inmiddels wel de mening dat de ontwikkeling van een keurmerk voor chatrooms wenselijk is? </vraag>
      <vraag nummer="4">Zijn er wettelijke regels voor minderjarigen in deze chatrooms? Zijn er regels voor het benaderen van minderjarigen in een chatroom met seksuele intenties? Zo ja, welke zijn dat? Zo neen, bent u van plan deze op te stellen? </vraag>
      <vraag nummer="5">Hoe staat het met de controle van de chatrooms die zich bij de richtlijnen van ECP hebben aangesloten? Heeft u aanwijzingen dat de moderators de gebeurtenissen in de chatrooms voldoende volgen? Zo ja, hoe verklaart u dan dat minderjarigen gemakkelijk door mensen met seksuele intenties worden benaderd? Zo neen, wat gaat u doen om de beheerders van de chatsites wel te laten surveilleren? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2258" documentjaargang="2004-2005">Aanhangsel Handelingen, nr. 2258, vergaderjaar 2004–2005.</noot>
         <noot nummer="2" datum="2006-04-6" bron="Radio 1, De Ochtenden">Radio 1, De Ochtenden, 6 april 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De richtlijnen functioneren goed en dragen er aan bij dat er een aantal chatrooms is waar jongeren relatief veilig kunnen chatten. De website waar u aan refereert, is niet aangesloten bij de richtlijnen. De website in kwestie is geen gewone chatroom, maar een webcamcommunity die expliciet gericht is op volwassenen. Jongeren kunnen er echter, bewust of onbewust, voor kiezen om zich te begeven in een minder veilige chatroom of zelfs een chatroom waar expliciete seksuele handelingen worden verricht. Er zullen altijd chatrooms zijn die niet aangesloten bij de richtlijnen en die niet gericht zijn op kinderen maar wel voor hen toegankelijk zijn, maar niet geschikt zijn. Het is niet mogelijk om de gevaren helemaal uit te bannen, dat is de aard van internet. Dus blijven we de richtlijnen aanvullen met voorlichting aan jongeren en hun opvoeders. Dit gebeurt onder andere via het Digibewust programma. </antwoord>
      <antwoord nummer="3">Ik ben van mening dat de bij de richtlijnen aangesloten chatrooms hun verantwoordelijkheid nemen. Zie ook het antwoord op vraag twee. Gezien de aard van het internet en de keuzevrijheid van jongeren is het ontwikkelen van een keurmerk in mijn ogen geen oplossing. </antwoord>
      <antwoord nummer="4">Er zijn geen algemene regels voor het benaderen van minderjarigen in een chatroom. Er zijn ook geen regels voor het benaderen van minderjarigen in een chatrooms met seksuele intenties. Het vastleggen van erotisch getinte beelden van minderjarigen met een webcam wordt echter wel gezien als het produceren van kinderporno en is dus strafbaar. Daarnaast is er onlangs iemand veroordeeld die minderjarigen chanteerde om voor de webcam seksuele handelingen te verrichten. </antwoord>
      <antwoord nummer="5">Het toezicht op de chatrooms is ondergebracht bij de Stichting ECP.NL die ook het Digibewust programma uitvoert. De controle geschiedt voornamelijk reactief. In de Richtlijnen is voorgeschreven dat bezoekers de klachten moeten kunnen melden. De chatroom moet duidelijk maken hoe de procedure verloopt en wat er verwacht kan worden op het gebied van klachtafhandeling. In eerste instantie behandelt de chatsite de klacht zelf. ECP.NL vraagt tussentijds het aantal klachten op. Als er over een bepaalde site teveel klachten komen dan verscherpt ECP.NL de controle en kan eventueel besloten worden tot uitsluiting van de website. Dit is de enige mogelijkheid die ECP.NL heeft. Wel kan door de website besloten worden tot aangifte, indien de ernst van de klacht hierom vraagt. Er zijn geen aanwijzingen dat de aangesloten chatrooms zich niet houden aan de richtlijnen. Er zijn voldoende aanwijzingen dat de moderatoren van de aangesloten chatrooms de gebeurtenissen goed volgen. Jongeren kiezen echter zelf welke chatroom zij bezoeken. </antwoord>
      <noten afkomstig="antwoord"/>
   </antwoorden>
</kvr>
