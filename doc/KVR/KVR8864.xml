<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de situatie in Indonesie. (Ingezonden 1 februari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8864
</item>
         <item attribuut="Rubriek">Internationale betrekkingen (Overig) Ontwikkelingssamenwerking (Ontwikkelingshulp Azie)</item>
         <item attribuut="Trefwoorden">Indonesie</item>
         <item attribuut="Vindplaats">Kamervragen met antwoord 1998-1999, nr. 926, Tweede Kamer</item>
         <item attribuut="Vraagnr_bij_indiening">2989906870</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1999-03-05</item>
         <item attribuut="Datum_indiening">1999-02-01</item>
         <item attribuut="Document-id">KVR8864</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1895" allpagenumbers="1895 1896" vetnummer="2989906870" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8864" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="926" onderwerp="" indiendatum="1999-02-1">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-03-5">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers van Financiën en voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Welke rol kan de Internationale gemeenschap spelen bij het verminderen van de spanning in Indonesië, het bevorderen van Reformasie, alsmede het benadrukken dat een eventuele autoritaire oplossing c.q. interventies van Suharto-gezinden onaanvaardbaar is? Welke concrete initiatieven neemt Nederland daartoe? </vraag>
      <vraag nummer="2">Welke actieve rol kan en moet de Internationale gemeenschap spelen bij voorbereiding van en waarneming van de geplande verkiezingen in Indonesië? Welke rol speelt Nederland daarbij in het kader van democratisering en verkiezingen? </vraag>
      <vraag nummer="3">Hoe beoordeelt de regering de mensenrechtensituatie in West-Papua? </vraag>
      <vraag nummer="4">Kan het kabinet een overzicht geven van IMF- en Werelbankbeleid ten aanzien van – Indonesië; – het gevoerde conditionaliteitsbeleid; – en de exacte wijze waarop het geld ter beschikking komt voor de armste groeperingen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In lijn met de brief van 8 oktober 1998 en het overleg dat wij daarover voerden op 15 oktober 1998 kunnen wij u het volgende meedelen. De huidige spanningen in Indonesië worden onder andere veroorzaakt door politieke en etnisch-religieuze tegenstellingen. De oplossing van die tegenstellingen is in eerste instantie een aangelegenheid van het Indonesische volk zelf. De verkiezingen op 7 juni a.s. zijn in dit verband een belangrijk moment. Er is een rol voor de internationale gemeenschap waar het gaat om een bijdrage aan de zorgvuldige voorbereiding van die verkiezingen, mede in het licht van het in gang gezette Reformasi-proces. Een andere belangrijke oorzaak voor de toegenomen spanningen is de economische crisis in Indonesië. De internationale gemeenschap heeft getracht een belangrijke bijdrage te leveren in de vorm van omvangrijke financiële bijdragen via Club van Parijs, IMF, Wereldbank en andere multilaterale en regionale organisaties. </antwoord>
      <antwoord nummer="2">De geplande verkiezingen zijn een belangrijk moment in het voorzichtig in gang gezette democratiseringsproces in Indonesië. Nederland zou daar graag, gezamenlijk met de andere EU-partners, een bijdrage aan leveren. In de Algemene Raad van 21/22 februari heeft Nederland dan ook gepleit voor een substantiële financiële bijdrage namens de EU. Inmiddels heeft de Europese Commissie voorstellen in voorbereiding voor een EU-bijdrage van 7 miljoen Euro. In het verkiezingsproces kan, onder voorwaarden, internationale waarneming een belangrijke rol vervullen. Evenwel moet nog worden afgewacht of en onder welke voorwaarden de Indonesische autoriteiten internationale waarnemers zullen toelaten. Minstens zo belangrijk is het traject in aanloop naar de verkiezingen, het zgn. «voters education»-proces. In afwachting van definitieve besluitvorming binnen de EU overwegen wij om bilateraal een beperkt aantal NGO’s die terzake actief zijn in Indonesië, direct te ondersteunen. Dit in het kader van de ondersteuning van het democratiseringsproces in Indonesië en als signaal naar de zich ontwikkelende «civil society». </antwoord>
      <antwoord nummer="3">De mensenrechtensituatie in Irian Jaya is een punt van aanhoudende zorg voor de Nederlandse regering. Deze zorg is niet alleen in bilaterale contacten, maar ook vanuit de EU onder de aandacht van de Indonesische autoriteiten gebracht. Nederland volgt de rechtspraak, die tegen een aantal mensenrechtenactivisten afkomstig uit Irian Jaya is aangespannen, nauwlettend. </antwoord>
      <antwoord nummer="4">Na het uitbreken van de financiële crisis in Indonesië hebben IMF en Wereldbank (WB) samen met andere betrokken crediteuren in overleg met de regering een aanpassingsprogramma opgesteld. Het programma omvat een breed scala aan maatregelen om de financiële situatie te stabiliseren en de economie te versterken. Het is duidelijk dat implementatie van het aanpassingsprogramma enkele jaren zal vergen. Het IMF, de WB en de Aziatische Ontwikkelingsbank hebben zich echter in beginsel tot de vereiste meerjarige steun bereid verklaard. Het IMF richt zich binnen het overeengekomen programma vooral op een snelle herstructurering van de economie, waarbij de met de Indonesische regering afgesproken herstructureringsprogramma’s worden ondersteund door stand-by kredietfaciliteiten. De afgesproken structurele hervormingen omvatten de herstructurering van de banksector en het bedrijfsleven, deregulering van monopolies, privatisering van staatsbedrijven en liberalisering van de handel. Daarbij wordt een macro-economisch beleid gevoerd dat gericht is op het stabiliseren van de koers van de roepia en het verminderen van de inflatie. Een krap monetair beleid en het terugdringen van het overheidstekort zijn onderdeel van het daarbij behorende macro-economische beleidspakket. Het Wereldbankbeleid richt zich vooralsnog vooral op de sociale aspecten van de crisis. Creatie van werk en het toegankelijk houden van onderwijs en gezondheidszorg staan centraal in de nieuwe en geplande leningprogramma’s. Om zoveel mogelijk geld aan de armste groepen in Indonesië beschikbaar te stellen worden er voorts middelen vrijgemaakt door bestaande projecten (van voor de crisis) die niet op de armste groepen gericht waren stop te zetten. Ook heeft de Bank de betalingsschema’s voor de armoedegerichte projecten herzien om te voorkomen dat ze door gebrek aan middelen bij de Indonesische overheid niet uitgevoerd zouden kunnen worden. In het algemeen probeert de Bank verder om haar eigen programma’s aan te passen en met de overheid over beleidswijzigingen te overleggen als dat nodig blijkt om armoedereductie verder te bevorderen. De – ook door de WB onderschreven – conditionaliteit onder het IMF-programma omvat: maximumlimieten op de verschillende beoordelingstijdstippen aan de binnenlandse activa van de Bank of Indonesia, het financieringstekort van de centrale overheid, door de overheid uitgegeven garanties op buitenlandse financiering en de hoeveelheid door de overheid gegarandeerde buitenlandse korte schuld en een minimumlimiet aan de aanwezige internationale reserves, privatisering van overheidsbedrijven, juridische onafhankelijkheid van de Bank of Indonesia, herstructurering van het bankwezen, vermindering van exportbelasting op ruw en bewerkt hout, accountantscontroles bij Pertamina, BULOG, PLN en bij het «Reforestation Fund» handhaving van vrij kapitaalverkeer. Daarnaast is de beschikbaarheid van de Structural Adjustment Loans van de WB niet alleen afhankelijk gesteld van de voorwaarden van het IMF-pakket, maar moet tevens voldaan zijn aan een aantal sectorale voorwaarden zoals bijvoorbeeld verbeteringen in beleid en regelgeving van het water- en bosbeheer. Voorzover de economische ontwikkeling overeenstemt met de verwachtingen die golden ten tijde van de opstelling van het aanpassingsprogramma wordt door IMF en WB ook aan deze conditionaliteiten vastgehouden. Bij de vaststelling van het criterium voor de ontwikkeling van het begrotingssaldo is nadrukkelijk rekening gehouden met ontwikkelingsuitgaven voor het opzetten van een sociale zekerheidssysteem, gezondheidszorg, onderwijs en werkgelegenheidscreatie. Er zijn sinds het uitbreken van de crisis, concrete projecten van de WB die zich, verspreid over geheel Indonesië, speciaal richten op de armste groeperingen binnen de Indonesische samenleving. Deze projecten richten zich op armoedebestrijding d.m.v. arbeidsintensieve lokale investeringsprogramma’s en gezondheids- en onderwijsprogramma’s. De totale som van deze projecten bedraagt – op dit moment – meer dan één miljard USD. Tenslotte, in het najaar van 1998 is binnen de WB de corruptie bij besteding van WB-middelen in Indonesië aan de orde gesteld. Dit heeft geleid tot een aantal maatregelen zoals het zoveel mogelijk rechtstreeks doorgeleiden van de te besteden WB-middelen naar de begunstigden onder toezicht van NGO’s en mogelijk zelfs de media. </antwoord>
      <noten afkomstig="antwoord"/>
   </antwoorden>
</kvr>
