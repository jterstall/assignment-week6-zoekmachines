<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven aan de minister van Volksgezondheid, Welzijn en Sport over problemen bij het zittend ziekenvervoer. (Ingezonden 24 januari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31083
</item>
         <item attribuut="Inhoud">Vragen naar aanleiding van het artikel 'Taxichauffeur dumpt zieke man op parkeerplaats' in het Dagblad van het Noorden van 21/22 januari 2008.</item>
         <item attribuut="Rubriek">Gezondheidszorg (Patiënten) Verkeer, vervoer en waterstaat (Personenvervoer)</item>
         <item attribuut="Trefwoorden">Patiënten Personenvervoer</item>
         <item attribuut="Vindplaats">Kamervragen met antwoord 2007-2008, nr. 1506, Tweede Kamer</item>
         <item attribuut="Vraagnr_bij_indiening">2070809560</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2008-03-03</item>
         <item attribuut="Datum_indiening">2008-01-24</item>
         <item attribuut="Document-id">KVR31083</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3227" allpagenumbers="3227 3228" vetnummer="2070809560" code="0708tkkvr1506" lopendefooter="Tweede Kamer, vergaderjaar 2007–2008, Aanhangsel" filenaam="KVR31083" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1506" onderwerp="" indiendatum="2008-01-24">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-03-3">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is uw reactie op het artikel «Taxichauffeur dumpt zieke man op parkeerplaats»? <voetnoot nummer="1"/>
      </vraag>
      <vraag nummer="2">Hoe beoordeelt u de handelwijze van de betreffende taxichauffeur? </vraag>
      <vraag nummer="3">Hoe is het mogelijk dat zittend ziekenvervoer wordt uitgevoerd door een bedrijf dat kennelijk niet op deze taak is berekend, ongekwalificeerd personeel inzet en dat door de vakbond FNV wordt beticht van het te laag inschalen van werknemers, problemen met het niet of te laat betalen van lonen, het niet uitbetalen van overuren en het niet compenseren van feestdagen? </vraag>
      <vraag nummer="4">Hoeveel klachten vindt u aanvaardbaar om nog van adequaat zittend ziekenvervoer te kunnen spreken? Vindt u 2% van het aantal ritten met klachten op het totaal aantal gereden ritten aanvaardbaar of 2%? Kunt u dit concreet aangeven? </vraag>
      <vraag nummer="5">Is het waar dat Menzis bij de aanbesteding van het zittend ziekenvervoer meer naar de prijs dan naar de kwaliteit heeft gekeken? Zo neen, hoe is het dan toch mogelijk dat het zittend ziekenvervoer zo slecht uitpakt in Groningen? </vraag>
      <vraag nummer="6" voetnoot="2">Is het waar dat Menzis bij de aanbesteding niet de kwaliteitsopleidingen in de taxisector heeft geëist, zoals de opleidingen doelgroepenvervoer met daarin een praktijkexamen rolstoelbus en sociale vaardigheden? <voetnoot nummer="2"/>Wat is daarover uw mening? </vraag>
      <vraag nummer="7">Moeten alle chauffeurs die zittend ziekenvervoer uitvoeren geen EHBO diploma hebben? Zo neen, waarom niet? </vraag>
      <vraag nummer="8">Onderschrijft u de mening dat de aanbesteding van het zittend ziekenvervoer de oorzaak is van de problemen bij het zittend ziekenvervoer? Zo neen, waarom niet? </vraag>
      <vraag nummer="9">Heeft Menzis op een adequate wijze het zittend ziekenvervoer geregeld? Zo neen, welke stappen dient Menzis te ondernemen? </vraag>
      <vraag nummer="10">Bent u bereid de Nederlandse Zorgautoriteit (Nza) te laten onderzoeken of Menzis voldoet aan haar zorgplicht om goed zittend ziekenvervoer te regelen in Groningen? </vraag>
      <vraag nummer="11" voetnoot="3">Hoe staat het met het onderzoek van de NZa naar de contractering van zittend ziekenvervoer en de kwaliteitseisen die zorgverzekeraars stellen? Wanneer kan de Kamer daarvan de resultaten verwachten? <voetnoot nummer="3"/>
      </vraag>
      <vraag nummer="12">Bent u bereid de Nza landelijke kwaliteitscriteria te laten opstellen voor het zittend ziekenvervoer? </vraag>
      <noten afkomstig="vraag">
         <noot nummer="1">Dagblad van het Noorden, 21/22 januari 2008</noot>
         <noot nummer="2" datum="2008-01-23" bron="Dagblad van het Noorden">Dagblad van het Noorden, 23 januari 2008</noot>
         <noot nummer="3" datum="2007-09-18" bron="Brief minister over Nza rapport " titel="inzicht zorgplicht door zorgverzekeraars">Brief minister over Nza rapport «inzicht zorgplicht door zorgverzekeraars», 18 september 2007</noot>
      </noten>
   </vragen>
   <antwoorden aantal="11">
      <antwoord nummer="1">Ervan uitgaande dat het genoemde artikel een evenwichtige weergave is van het gebeurde: zeer betreurenswaardig. Patiënten moeten te allen tijde kunnen rekenen op betrouwbaar, deskundig en verantwoord zittend ziekenvervoer. De zorgverzekeraar – die verantwoordelijk is voor het inkopen van de zorg – dient dit te waarborgen. In de onderhavige situatie heeft de betreffende zorgverzekeraar mij gemeld zijn verantwoordelijkheid genomen te hebben en maatregelen getroffen te hebben om alsnog te zorgen voor kwalitatief goed zittend ziekenvervoer. </antwoord>
      <antwoord nummer="2">Als laakbaar. </antwoord>
      <antwoord nummer="3">De zorgverzekeraar is verantwoordelijk voor het inkopen van kwalitatief goed zittend ziekenvervoer. De betreffende zorgverzekeraar meldde mij dat kwaliteitscriteria zijn geformuleerd in de aanbestedingsdocumenten, het zogenaamde bestek. De gecontracteerde partij is een coördinatiecentrum dat zelfstandig en/of door middel van inzet van onderaannemers de uitvoering van het zittend ziekenvervoer ter hand neemt. De kwaliteitseisen omvatten onder meer de naleving van de CAO Taxivervoer en dit is eveneens van toepassing op de eventuele onderaannemers. De vervoerder waarvan sprake is in het artikel functioneert als onderaannemer. </antwoord>
      <antwoord nummer="4">Ik ben van mening dat de zorgverzekeraar verantwoordelijk is, de klachten na te trekken. In de onderhavige situatie heeft de betreffende zorgverzekeraar er blijk van gegeven dat hij heeft voldaan aan de inspanningsverplichting om de klachten aan de orde te stellen en het aantal klachten tot een minimum te beperken. </antwoord>
      <antwoord nummer="5">Menzis geeft aan in de aanbesteding het zwaartepunt te hebben gelegd bij de kwaliteitseisen. Bij de gemelde klachten gaat het om een deel van Groningen waar zich klachten voordeden en waar de uitvoering ligt bij één onderaannemer. Menzis heeft mij gemeld kwaliteitseisen in haar bestek opgenomen te hebben. Daarbij is er een onderscheid gemaakt tussen de wettelijke vereisten en de aanvullende kwaliteitsopleidingen. Deze laatste zijn als wens geformuleerd in het bestek. Alle gegunde en gecontracteerde partijen hebben de garantie gegeven dat ten minste 75% van de chauffeurs het diploma’s «sociale vaardigheden taxi», «doelgroepenvervoer» en EHBO hebben én dat het percentage gedurende de looptijd van de opdracht zal uitkomen op 100%. </antwoord>
      <antwoord nummer="7">Er is geen wettelijke eis voor chauffeurs die zittend ziekenvervoer uitvoeren om een EHBO-diploma te hebben. Zorgverzekeraars kunnen deze eis wel meenemen in hun kwaliteitseisen bij de contractering van zittend ziekenvervoer. </antwoord>
      <antwoord nummer="8">Nee. Om zittend ziekenvervoer op een transparante, zorgvuldige en objectieve wijze in te kopen, heeft Menzis mij gemeld dat zij – en wellicht ook andere zorgverzekeraars – vorig jaar een aanbesteding conform Europese richtlijnen hebben uitgeschreven. In de aanbesteding stond nauwkeurig omschreven welke kwaliteitscriteria rondom vervoer van toepassing waren. Deze criteria waren onder andere het inzetten van gekwalificeerd personeel en materiaal, normen met betrekking tot het op tijd halen en brengen en begeleiden van verzekerden. Daarnaast zijn zorgverzekeraars ook verantwoordelijk voor het doelmatig inkopen van zorg. Het systeem van aanbesteden biedt ruimte om de kwaliteit (onder andere voor de kwetsbare gebruiker) en de prijs in de juiste verhouding tegen elkaar af te wegen. Aanbesteding kan daarmee mijns inziens een goed middel zijn voor de zorginkoop. Als er goede afspraken zijn gemaakt over kwaliteit van het ziekenvervoer en de te verlenen service, hoeft dit zeker niet te leiden tot een onverantwoorde situatie. Elke taxivervoerder die door de aanbestedende partij wordt ingeschakeld, dient zich aan deze afspraken te houden. Het is aan de zorgverzekeraar om er op toe te zien dat de door hem ingekochte zorg (in dit geval de ingekochte dienst ziekenvervoer) voldoet aan de afgesproken kwaliteit. Aanbesteding is bovendien een transparant en non-dicriminatoir inkoopinstrument. Indien Menzis niet voor deze methode had gekozen, was er sprake geweest van een onderhandse aanbesteding (offertetraject). Die werkwijze zou geen effect hebben gehad op deze problematiek. </antwoord>
      <antwoord nummer="9">Uit de openbare aanbesteding die Menzis uitgeschreven heeft, is af te leiden dat de aanbesteding voldoende kwaliteitseisen heeft gesteld op het gebied van de kwaliteit van het vervoermiddel, de kwaliteit van de chauffeur, de telefonische bereikbaarheid, de wachttijden, gecombineerd vervoer, de controle en handhaving zodat sprake kan zijn van een adequate regeling. </antwoord>
      <antwoord nummer="10">De NZa is momenteel in het kader van het toezicht op de naleving van de zorgplicht door zorgverzekeraars bezig met een onderzoek naar de contractafspraken die zorgverzekeraars maken met aanbieders van het zittend ziekenvervoer. Dit onderzoek richt zich met name op de kwaliteitsafspraken die in de contracten worden vastgelegd en hoe deze worden nagekomen. In dit onderzoek zijn alle zorgverzekeraars betrokken. De knelpunten omtrent het zittend ziekenvervoer die in de publiciteit naar voren komen hebben daarbij de aandacht van de NZa. Op grond van de uitkomsten van het onderzoek zal de NZa beoordelen welke maatregelen volgens haar gepast zijn. Dit zal worden toegelicht in het rapport dat gepubliceerd wordt naar aanleiding van het onderzoek. </antwoord>
      <antwoord nummer="11">De verwachting is dat het rapport maart 2008 zal worden gepubliceerd. Het rapport en mijn reacties op het rapport kunt u daarna spoedig tegemoet zien. </antwoord>
      <antwoord nummer="12">Op grond van de uitkomsten van het onderzoek zal de NZa beoordelen welke maatregelen volgens haar gepast zijn. Dit zal worden toegelicht in het rapport wat gepubliceerd wordt naar aanleiding van het onderzoek. Eventuele maatregelen zal ik daarna afwegen. </antwoord>
      <noten afkomstig="antwoord"/>
   </antwoorden>
</kvr>
