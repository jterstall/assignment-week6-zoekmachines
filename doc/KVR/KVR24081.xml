<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Ham (D66) en Duyvendak (GroenLinks) aan de minister van Binnenlandse Zaken en Koninkrijksrelaties over de enkelvoudige aanbeveling van een burgemeesterskandidaat in Doetinchem. (Ingezonden 16 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24081
</item>
         <item attribuut="Inhoud">Vragen over het feit dat de Commissaris van de Koningin in Gelderland zonder de gemeenteraad van Doetinchem te informeren, heeft bekend gemaakt dat hij voornemens is de zittende burgemeester van Doetinchem tot waarnemend burgemeester te benoemen, terwijl de gemeenteraad eerder had laten weten tegen een dergelijke, enkelvoudige benoemingsprocedure te zijn.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Burgemeesters; benoemingen</item>
         <item attribuut="Vindplaats">Kamervragen met antwoord 2005-2006, nr. 153, Tweede Kamer</item>
         <item attribuut="Vraagnr_bij_indiening">2040521530</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">Van der Ham</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2005-10-14</item>
         <item attribuut="Datum_indiening">2005-09-16</item>
         <item attribuut="Document-id">KVR24081</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="329" allpagenumbers="329 330" vetnummer="2040521530" code="0506tkkvr153" lopendefooter="Tweede Kamer, vergaderjaar 2005–2006, Aanhangsel" filenaam="KVR24081" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="153" onderwerp="" indiendatum="2005-09-16">
         <vrager partij="D66" oorsprong="parlement">Van der Ham</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="14 oktober 2005), zie ook Aanhangsel Handelingen nr. 139, vergaderjaar 2005–2006">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat de Commissaris der Koningin in Gelderland zonder de gemeenteraad van Doetinchem te raadplegen, heeft bekend gemaakt dat hij voornemens is de zittende burgemeester van Doetinchem tot waarnemend burgemeester te benoemen na de herindeling middels een enkelvoudige benoemingsprocedure? Zo ja, wat is hierover uw opvatting? </vraag>
      <vraag nummer="2" voetnoot="1">Is het u bekend dat de gemeenteraad van Doetinchem zich aan het begin van de officiële kandidaatstellingsprocedure voor een nieuwe burgemeester expliciet heeft uitgesproken tegen een enkelvoudige benoemingsprocedure? <voetnoot nummer="1"/>
      </vraag>
      <vraag nummer="3">Is bij de enkelvoudige voordracht die de gemeenteraad van Doetinchem in de besloten raadsvergadering van 25 augustus jl. – tegen het advies van de meerderheid van de vertrouwenscommissie in – uiteindelijk heeft gedaan volgens u sprake van een aan overmacht grenzende situatie die een enkelvoudige voordracht rechtvaardigt? </vraag>
      <vraag nummer="4">Acht u het gegeven dat de voordracht met slechts één stem verschil door de gemeenteraad is gedaan een goed uitgangspunt voor een vruchtbare samenwerking tussen de gemeenteraad en de burgemeester? </vraag>
      <vraag nummer="5">Deelt u de mening dat alles afwegende, de kandidaatstellingsprocedure beter over gedaan kan worden? Zo ja, op welke wijze gaat u bevorderen dat de gemeente Doetinchem gebruik zal maken van de mogelijkheid om een raadplegend burgemeestersreferendum te organiseren? </vraag>
      <noten afkomstig="vraag">
         <noot nummer="1" datum="2005-03-17" bron="Zie: motie in het verslag van de behandeling van de profielschets in gemeenteraad van Doetinchem">Zie: motie in het verslag van de behandeling van de profielschets in gemeenteraad van Doetinchem, 17 maart 2005</noot>
      </noten>
   </vragen>
   <antwoorden aantal="4">
      <antwoord nummer="1 en 2">Nee, van informatie zoals in vraag 1 weergegeven ben ik niet op de hoogte. De gemeente Doetinchem is per 1 januari 2005 heringedeeld en samengevoegd met de gemeente Wehl. De situatie in de huidige gemeente Doetinchem moet worden geplaatst in de context van een herindeling en in het bijzonder een herindeling van een grote en een kleine gemeente. De commissaris benoemt na de herindeling zo spoedig mogelijk een waarnemer, ter overbrugging van de periode tot de benoeming van de nieuwe burgemeester. Veelal is dit in een dergelijke situatie de burgemeester van de grootste van de samengevoegde gemeenten. In een dergelijke herindelingsituatie kan een gemeente in de vacaturetekst een passage opnemen waaruit blijkt dat er sprake is van een gerede kandidaatsprocedure (b.v. door het opnemen van de volgende passage: «De huidige waarnemend burgemeester heeft te kennen gegeven mee te zullen solliciteren. De gemeenteraad is van oordeel dat de huidige waarnemend burgemeester wordt gezien als een goede kandidaat voor de vervulling van de vacature»). In het licht van het bovenstaande moet de vraag worden bezien die de waarnemend commissaris van de Koningin tijdens de profielschetsvergadering op 17 maart 2005 aan de gemeenteraad van Doetinchem heeft gesteld. In die vergadering vroeg hij de gemeenteraad zich uit te spreken over de mogelijke positie van de burgemeester van het «oude» Doetinchem als gerede kandidaat en daarmee over een mogelijke enkelvoudige voordracht (bedoeld is: aanbeveling). Indien de raad niet voor deze lijn zou kiezen, wilde hij van de raad weten wat de positie van deze burgemeester in de procedure kon zijn. In de openbare profielschetsvergadering heeft de raad met een stemverhouding van 16:14 besloten niet te kiezen voor een advertentie waarin zou worden opgenomen dat de burgemeester van het «oude» Doetinchem, tevens waarnemend burgemeester, meesolliciteert. De gemeenteraad van Doetinchem heeft dus geen gebruik gemaakt van de mogelijkheid om aan te geven dat sprake zou zijn van een dergelijke gerede kandidaat. Wel hebben de fracties tijdens de profielschetsvergadering aangegeven dat de burgemeester van het «oude» Doetinchem kon solliciteren. </antwoord>
      <antwoord nummer="3">Er was dus geen sprake van een gerede kandidaat; toch was er maar één sollicitant. Daarmee verkeerde de raad van Doetinchem in de feitelijke onmogelijkheid een meervoudige aanbeveling vast te stellen. Dit is een situatie die zich na herindeling vaker voor doet. De enkelvoudige aanbeveling die de gemeenteraad heeft gedaan, is een gevolg van een aan overmacht grenzende situatie zoals bedoeld in artikel 61, zesde lid, van de Gemeentewet resp. punt XI, onder 4, van mijn circulaire van 2 november 2004, nr. BK2004/74559. Afwijking van het wettelijke beginsel tot vaststelling van een meervoudige aanbeveling is om die reden gerechtvaardigd. Het advies van de vertrouwenscommissie en de bespreking daarvan door de raad, waarover in de vragen wordt gesproken, behoren als bekend tot het vertrouwelijke deel van de procedure. </antwoord>
      <antwoord nummer="4">De vraag betreft informatie over een raadsvergadering die tot het vertrouwelijke deel van de procedure behoorde. Om die reden ga ik daar niet nader op in. Van belang is de uitkomst van het raadsdebat, namelijk een aanbeveling die heeft geleid tot de voordracht van mevrouw Horselenberg als burgemeester van Doetinchem. </antwoord>
      <antwoord nummer="5">Nee, die mening deel ik niet. Conform artikel 61, zevende lid, van de Gemeentewet volg ik in beginsel de aanbeveling van de gemeenteraad, tenzij zwaarwegende gronden aanleiding geven daarvan af te wijken. Er zijn mij in deze casus geen zwaarwegende gronden bekend die aanleiding geven tot afwijking van de aanbeveling van de gemeenteraad van Doetinchem. </antwoord>
      <noten afkomstig="antwoord"/>
   </antwoorden>
</kvr>
