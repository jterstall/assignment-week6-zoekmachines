<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) over de uitvoering van de ABW. (Ingezonden 31 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4287
</item>
         <item attribuut="Inhoud">Inzake gemeenten die geconfronteerd zijn met financiële maatregelen over 1995 t.g.v. geconstateerde tekortkomingen in de gemeentelijke uitvoering van de Algemene Bijstandswet.</item>
         <item attribuut="Rubriek">Overheidsfinanciën (Gemeentelijke financiën) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Gemeentefinanciën Sociale uitkeringen</item>
         <item attribuut="Vindplaats">Kamervragen met antwoord 1996-1997, nr. 607, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">1997-02-04</item>
         <item attribuut="Datum_indiening">1997-01-31</item>
         <item attribuut="Document-id">KVR4287</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1245" allpagenumbers="1245 1246" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="607" onderwerp="" indiendatum="1997-01-31">
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="1997-02-4">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hoeveel gemeenten zijn geconfronteerd met financiële maatregelen over 1995 ten gevolge van geconstateerde tekortkomingen in de gemeentelijke uitvoering van de ABW? Om welk totaalbedrag ging het? </vraag>
      <vraag nummer="2">Welke omvang had de financiële maatregel voor de vier grootste gemeenten? </vraag>
      <vraag nummer="3">Kunt u bevestigen, dat de gemeente Amsterdam aanvankelijk, op grond van het onderzoek van de rijksconsulent, te maken kreeg met een korting van de rijksbijdrage van ca. f 40 miljoen? Wel bedrag is uiteindelijk op de rijksvergoeding ingehouden? </vraag>
      <vraag nummer="4">Kunt u (precies en in detail) aangeven langs welke route een reductie van de korting tot stand is gekomen? </vraag>
      <vraag nummer="5">In hoeverre is het gebruikelijk dat de aanvankelijk vastgestelde korting voor een (zeer groot) deel ongedaan wordt gemaakt? Is bij andere gemeenten sprake van een reductie van de korting in dezelfde orde van grootte als in Amsterdam? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">Over het vergoedingsjaar 1995 zijn nog geen financiële maatregelen genomen. De kostenopgaven m.b.t. het vergoedingsjaar 1995 zijn in het 4e kwartaal 1996 ontvangen. In het kader van het toezicht worden deze kostenopgaven momenteel beoordeeld. Waar nodig heeft aanvullend onderzoek plaats door de Rijksconsulent sociale zekerheid. Definitieve besluitvorming per gemeente heeft plaats in het tijdvak april–december 1997. Over de omvang van de maatregelbedragen heeft jaarlijks rapportage aan de Kamer plaats in de Memorie van Toelichting op de begroting 1997 van het ministerie. </antwoord>
      <antwoord nummer="3">Neen, dit is onjuist. Mij is gerapporteerd dat met betrekking tot het vergoedingsjaar 1995 de rijksconsulent op ambtelijk niveau over een concept-rapportage met de gemeente Amsterdam conform de gebruikelijke procedures overleg voert. Dit overleg is in dit stadium vooral gericht op de verificatie van de onderzoeksbevindingen. Na afronding van dit overleg volgt een bestuurlijk overleg tussen het gemeentebestuur en de Rijksconsulent. </antwoord>
      <antwoord nummer="4 en 5" voetnoot="1">De procedure aangaande de vaststelling van de rijksvergoeding waaronder het effectueren van maatregelen, verloopt via verschillende fases. De eerste fase in dit traject verloopt via tussenkomst van de rijksconsulent sociale zekerheid in de regio. Deze beoordeelt (repressief) in hoeverre de gemeentelijke uitvoering voldoet aan uitgangspunten van wet- en regelgeving. Terzake worden rapportages uitgebracht die steeds met de gemeente worden besproken. Er is daarbij ruimte voor op- en aanmerkingen van zowel gemeentelijke als de zijde van het rijksconsulentschap. Al in die fase kan het gebeuren dat de gemeente bijvoorbeeld aanvullende informatie verstrekt op basis waarvan het aanvankelijke beeld kan worden bijgesteld. Indien de gemeentelijke uitvoering – op basis van het onderzoek door de rijksconsulent of gelet op de verklaring van de accountant bij de kostenopgave over het vergoedingsjaar – aanleiding geeft tot het effectueren van een maatregel, start in principe de tweede fase. Met de gemeente wordt een zogenaamd «hoorgesprek» gehouden waarin de bevindingen van de rijksconsulent (weer) worden besproken maar ditmaal specifiek gericht op de voorgestelde maatregelen. Ook naar aanleiding van zo’n gesprek kan er aanleiding bestaan de voorgestelde maatregel te heroverwegen. Zo kan er nog aanvullende informatie (contra expertise) worden verstrekt op basis waarvan de onderzoeksbevindingen worden bijgesteld. Ook kan in de complexiteit van de gemeentelijke situatie aanleiding worden gevonden om de maatregel te mitigeren. Maatgevend daarbij kunnen zijn de wijze waarop en de mate waarin spanningen worden geleverd om tot een verbeterde uitvoering te komen alsmede het voorkomen van contra-productieve effecten op het beoogde verbeteringsproces die van toepassing van het maatregelenbeleid kunnen uitgaan. In de laatste fase wordt door een andere afdeling van de directie Toezicht van dit ministerie op basis van de onderzoeksbevindingen en in samenwerking met de rijksconsulent in de regio, beoordeeld of de maatregel zoals deze is voorgesteld, zal worden geëffectueerd en wordt de beslissing voorbereid. Bepalend voor besluitvorming is steeds een te maken belangenafweging onder de toepassing van de beleidsregels zoals neergelegd in de nota vaststellings- en maatregelenbeleid <voetnoot nummer="1"/>. In het geheel van dit proces zijn er dus verschillende momenten te onderscheiden waarbij aanpassingen van in eerdere fases voorlopig becijferde maatregelen mogelijk zijn. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="22 300 XV nr. 92 en kamerstuk 22 800" documentnummer="18">Kamerstuk 22 300 XV nr. 92 en kamerstuk 22 800, nr. 18</noot>
      </noten>
   </antwoorden>
</kvr>
