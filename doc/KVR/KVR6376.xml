<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) over vervolging van oorlogsmisdadigers door de Nederlandse Justitie. (Ingezonden 8 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6376
</item>
         <item attribuut="Inhoud">Vragen naar aanleiding van het bericht in Vrij Nederland van 3 januari 1998 dat aan de officier van justitie bij de militaire kamer van de rechtbank in Arnhem inmiddels 23 zaken van personen verdacht van het plegen van oorlogsmisdrijven in eigen land zijn overgedragen en dat deze officier van justitie in verband met praktische en financiële problemen geen kans ziet daadwerkelijk tot opsporing en vervolging van andere dan ex-Joegoslavische oorlogsmisdadigers uit ex-Joegoslavië over te gaan.</item>
         <item attribuut="Rubriek">Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Internationaal recht Joegoslavië Oorlogsmisdrijven Strafvervolging</item>
         <item attribuut="Vindplaats">Kamervragen met antwoord 1997-1998, nr. 600, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">1998-01-28</item>
         <item attribuut="Datum_indiening">1998-01-08</item>
         <item attribuut="Document-id">KVR6376</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1223" allpagenumbers="1223 1224" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6376" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="600" onderwerp="" indiendatum="1998-01-8">
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="1998-01-28">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Heeft u, na de beantwoording van mijn vragen dd. 1 december jl. <voetnoot nummer="1"/>, kennis genomen van de berichten, dat aan de officier van justitie bij de militaire kamer van de rechtbank te Arnhem inmiddels 23 zaken van personen verdacht van het plegen van oorlogsmisdrijven in eigen land zijn overgedragen en dat deze officier van justitie in verband met praktische en financiële problemen geen kans ziet daadwerkelijk tot opsporing en vervolging van andere dan ex-Joegoslavische oorlogsmisdadigers uit ex-Joegoslavië over te gaan? <voetnoot nummer="2"/>
      </vraag>
      <vraag nummer="2">Is u bekend hoeveel andere zaken van personen die op grond van oorlogsmisdrijven in eigen land vervolgd kunnen worden nog aan de officier van justitie zouden kunnen worden overgedragen? </vraag>
      <vraag nummer="3">Deelt u de stelling, dat het niet aanvaardbaar is dat personen die van oorlogsmisdrijven verdacht worden – en die niet uit Nederland kunnen worden verwijderd – ongestraft in Nederland kunnen verblijven? </vraag>
      <vraag nummer="4">Hoe groot is het risico dat het Openbaar Ministerie in geval van daadwerkelijke vervolging niet ontvankelijk verklaard zal worden vanwege schending van het redelijke termijn beginsel? </vraag>
      <vraag nummer="5">Bent u bereid te bevorderen dat het Openbaar Ministerie bij de militaire kamer van de rechtbank op korte termijn de beschikking krijgt over een opsporingsteam dat het OM in staat stelt alle ter vervolging overgedragen zaken binnen redelijke termijn af te handelen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="484">Aanhangsel Handelingen, nr. 484, vergaderjaar 1997-1998.</noot>
         <noot nummer="2" datum="1998-01-3" bron="Vrij Nederland">Vrij Nederland, 3 januari 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op dit moment zijn er 31 dossiers aangedragen door de Immigratie- en Naturalisatiedienst (IND). Van deze dossiers wordt bezien in hoeverre de daarin vermelde zaken voldoen aan de gestelde criteria voor opsporings- en eventuele vervolgingsactiviteiten van oorlogsmisdadigers. </antwoord>
      <antwoord nummer="3">Indien vaststaat dat personen die Nederland niet uitgezet kunnen worden, zich schuldig hebben gemaakt aan oorlogsmisdrijven dienen deze misdrijven op een adequate wijze, die recht doet aan de ernst van de feiten, afgedaan te worden. </antwoord>
      <antwoord nummer="4">De vraag of de redelijke termijn overschreden wordt, is afhankelijk van een groot aantal factoren (waaronder het moment van de aanvang van de termijn, de aard, de ernst en gevolgen van de feiten waarvan de verdachte verdacht wordt en het verloop van het onderzoek). Uiteraard zal het Openbaar Ministerie, indien het tot strafvervolging overgaat, met al deze factoren rekening houden. Er is op dit moment geen enkele aanleiding om te veronderstellen dat er, indien het Openbaar Ministerie in deze zaken tot vervolging overgaat, een risico bestaat dat het niet-ontvankelijk zal worden verklaard vanwege schending van de redelijke termijn. Uitzondering hierop wordt gevormd door de zaak, op basis waarvan de Hoge Raad haar arrest heeft gewezen op 11 november 1997. Overigens vangt de redelijke termijn pas aan op het moment dat vanwege de Staat jegens een persoon een handeling is verricht, waaraan deze in redelijkheid de verwachting heeft kunnen ontlenen dat het Openbaar Ministerie een strafvervolging jegens hem in zal stellen. </antwoord>
      <antwoord nummer="5" voetnoot="1">Eerder <voetnoot nummer="1"/>maakte ik melding van het plan van aanpak, vergezeld met een begrotingsvoorstel dat momenteel door het openbaar ministerie wordt opgesteld voor de opsporing van misdadigers die ingevolge de Wet Oorlogsstrafrecht Nederland vallen onder de Nederlandse jurisdictie terzake van het begaan van oorlogsmisdrijven in het voormalige Joegoslavië. Mede gelet op de inmiddels aan het Openbaar Ministerie gemelde nieuwe zaken heeft het College van procureurs-generaal inmiddels besloten dat dit plan zich dient te richten op de opsporing van alle oorlogsmisdrijven als bedoeld in de Wet Oorlogsstrafrecht, alsmede op andere misdrijven tegen de mensheid, gepleegd tijdens conflicten buiten Nederland en vallende onder de Nederlandse jurisdictie. Zodra dit plan gereed is en door het College van procureurs-generaal met mij besproken is, zal een beslissing worden genomen over de uitbreiding van en de taken van het bestaande opsporingsteam en de mogelijke gevolgen, die een en ander heeft voor de strafrechtsketen. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, II nr. 484, vergaderjaar 1997–1998, antwoord op vraag 4.</noot>
      </noten>
   </antwoorden>
</kvr>
