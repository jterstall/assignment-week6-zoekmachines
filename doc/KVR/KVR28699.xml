<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sterk en De Pater-van der Meer (beiden CDA) aan de ministers van Justitie en voor Jeugd en Gezin en de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, over loverboys and -girls. (Ingezonden 7 mei 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28699
</item>
         <item attribuut="Inhoud">Aanvullende vragen op eerdere vragen van het lid De Rooij, ingezonden 4 mei 2007, over het ronselen van jonge meisjes door loverboys en -girls. Vragensteller vraagt naar de achtergronden en de te nemen maatregelen.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdigen Zedendelicten</item>
         <item attribuut="Vindplaats">Kamervragen met antwoord 2006-2007, nr. 2071, Tweede Kamer</item>
         <item attribuut="Vraagnr_bij_indiening">2060714430</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Sterk</persoon>
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-05-07</item>
         <item attribuut="Document-id">KVR28699</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4387" allpagenumbers="4387 4388 4389" vetnummer="2060714430" code="0607tkkvr2071" lopendefooter="Tweede Kamer, vergaderjaar 2006–2007, Aanhangsel" filenaam="KVR28699" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2071" onderwerp="" indiendatum="2007-05-7">
         <vrager partij="CDA" oorsprong="parlement">Sterk</vrager>
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de ministers van Justitie en voor Jeugd en Gezin en de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="4 juli 2007), zie ook Aanhangsel Handelingen nr. 1754, vergaderjaar 2006–2007">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder>de ministers van Justitie en voor Jeugd en Gezin</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Loverboys steeds vaker een vrouw»? <voetnoot nummer="1"/>
      </vraag>
      <vraag nummer="2">Is er informatie waaruit blijkt wat de aard en de omvang van deze problematiek zijn, zowel voor wat betreft loverboys als voor lovergirls? Blijkt daaruit ook of lovergirls zelfstandig opereren? </vraag>
      <vraag nummer="3">Wat doet u op dit moment aan het tegengaan van de problematiek van de zogeheten «lovergirls»? </vraag>
      <vraag nummer="4">Ziet u de gevoeligheid voor de zogeheten «bling bling» cultuur als een mogelijke risicofactor om slachtoffer te kunnen worden van een lovergirl of loverboy? Ziet u hierin ook een tendens, waarbij meisjes het steeds meer als vanzelfsprekend vinden om sex als legitiem betaalmiddel te zien, zoals ook bij de «breezersex» het geval is? Zo ja, welke mogelijkheden ziet u om daar iets tegen te ondernemen? </vraag>
      <vraag nummer="5">Welke rol kan het onderwijs vervullen in het bestrijden van de problematiek van de lovergirls? </vraag>
      <vraag nummer="6">Vindt u dat in het kader van de afspraak in het Regeerakkoord over een meer belangrijke rol voor seksuele voorlichting binnen het onderwijs, deze problematiek expliciet betrokken moet worden? </vraag>
      <noten afkomstig="vraag">
         <noot nummer="1" datum="2007-05-3" bron="Metro">Metro, 3 mei 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid De Rooij (SP), ingezonden 4 mei 2007 (vraagnummer 2060714370). </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De activiteiten van loverboys en lovergirls (het beschikbaar stellen van minderjargen tot het verrichten van seksuele handelingen) zijn strafbaar gesteld in artikel 273f van het Wetboek van Strafrecht en vallen onder het ruimere begrip mensenhandel. Er wordt geen afzonderlijke registratie bijgehouden van loverboys, of lovergirls. In de registratie van de slachtoffers van vrouwenhandel (door de Stichting tegen Vrouwenhandel) wordt wel het kenmerk «valse belofte met betrekking tot liefde» opgenomen. Hierbij gaat het om ongeveer 25% van de bij de Stichting tegen Vrouwenhandel aangemelde slachtoffers. Op dit moment wordt de registratie van slachtoffers van mensenhandel verbeterd. Bij deze registratie gaat het om verschillende soorten van mensenhandel waaronder seksuele uitbuiting. Ook zal de registratie van minderjarige slachtoffers van jeugdprostitutie verbeterd worden. Het gaat dus om de registratie van slachtoffers. Hierbij worden de daderkenmerken maar beperkt meegenomen. Of de daders alleen of in groepen opereren is aan de hand van de registratie niet te zeggen. De signalen duiden er in het algemeen op dat «lovergirls» niet individueel opereren, maar deel uitmaken van een groter geheel. In het onderwijsverslag van de Inspectie van het onderwijs over het schooljaar 2004–2005 is bekeken in welke mate dit fenomeen voorkomt. Daarin zijn ook gegevens uit andere onderzoeken op dit gebied meegenomen. Gebaseerd op deze onderzoeken schat de Inspectie van het onderwijs het aantal slachtoffers van loverboys op 1500 tot 2000 per jaar. Deze schatting is gebaseerd op gegevens die afkomstig zijn van een combinatie van eigen onderzoek onder scholen (de gegevens van het primair onderwijs zijn gebaseerd op informatie van directies uit de digitale jaarlijkse vragenlijst die naar alle scholen gaat. Bij het speciaal basisonderwijs, het voortgezet onderwijs en het speciaal onderwijs is gebruikgemaakt van steekproeven) en op gegevens uit een quickscan betreffende loverboys en een artikel, te weten: 1) «Minderjarigen in de prostitutie in Nederland, een quickscan» (ECPAT-Nederland, Amsterdam, augustus 2003) 2) «Slavendrijvers van de liefde» (Zuithof; Zorg + Welzijn nr. 6, 30 maart 2005) Van deze bronnen biedt de quickscan als enige cijfers. Die zijn verkregen via bevraging van 38 organisaties die in aanraking komen met minderjarige prostituees. In de beschrijving van de methode en de resultaten van de genoemde quickscan staat dat rekening moet worden gehouden met eventuele dubbeltellingen. Een slachtoffer kan immers op meerdere plekken hulpverlening aangeboden krijgen. In deze cijfers ook potentiële slachtoffers meegeteld, dat wil zeggen meisjes die wel in aanraking zijn gekomen met (een van) deze organisaties in verband met loverboys, maar niet daadwerkelijk in de prostitutie werkzaam zijn op dat moment. De cijfers die door de Inspectie zijn genoemd moeten daarom gezien worden als een inschatting. </antwoord>
      <antwoord nummer="3">Er is de afgelopen jaren steeds meer aandacht ontstaan voor de preventie rond en voorlichting over loverboypraktijken en voor de hulpverlening aan slachtoffers. De verantwoordelijkheid om voorlichting over seksualiteit te geven en daarbij aandacht te schenken aan mogelijke gevaren ligt primair bij de ouders. Maar ouders staan hierin niet alleen. Uit de informatie die nu volgt blijkt duidelijk dat ook scholen, gemeenten en andere betrokkenen vanuit hun eigen verantwoordelijkheidsbesef hun steentje bijdragen aan de seksuele en relationele vorming van jongeren: • Veel gemeenten hebben in het kader van hun preventieve taken op grond van de Wet collectieve preventie volksgezondheid en de Wet maatschappelijke ondersteuning de voorlichting over loverboys en hulpverlening aan slachtoffers opgepakt. Wanneer gemeenten nog geen aanpak hebben, kunnen zij informatie en advies krijgen van Movisie, het kenniscentrum waar onder andere het Expertisepunt Jeugdprostitutie is ondergebracht. Ook kunnen zij bij andere organisaties terecht die advies geven over de aanpak van loverboys, zoals de Rutgers Nisso Groep. • Met subsidie van het ministerie van Volksgezondheid, Welzijn en Sport (VWS) is in 2005 aan het veel gebruikte voorlichtingspakket voor het VMBO «Lang leve de liefde» van SOA Aids Nederland een lesmodule over loverboys toegevoegd. Deze richt zich vooral op preventie en weerbaarheid. Bestaande informatie richt zich niet specifiek op lovergirls, omdat daar tot op heden over weinig informatie bekend was. Lespakketten en andere preventieve interventies bevatten wel algemene informatie over relaties en seksualiteit, zo ook informatie over «nee zeggen». De lokale GGD stimuleert het gebruik van dit lespakket op scholen. Voor docenten bevat het lespakket een handleiding. • Recentelijk is door VWS een nieuw programma opgezet, «Seksuele gezondheid van de jeugd», dat zich richt op het verbeteren van seksuele vorming en weerbaarheid bij jongeren. Het programma loopt via ZonMw en er is vijf miljoen euro extra voor beschikbaar gesteld. • Er is veel (overheids)materiaal over loverboys te vinden op het internet. Via de website www.ppsi.nl (ppsi = preventie seksuele intimidatie), een onderdeel van het Centrum School en Veiligheid dat wordt gefinancierd door het ministerie van OCW, biedt de overheid voor alle betrokkenen bij scholen actuele informatie over alles rondom seksuele intimidatie. De website besteedt tevens aandacht aan het bestaan van lovergirls. Schoolpersoneel en alle andere betrokkenen kunnen hier verder terecht voor overzichten van (les)materialen, scholingsmogelijkheden en projecten, of een beroep doen op de helpdesk voor alles rondom seksuele intimidatie in het algemeen, waaronder loverboy- en lovergirlproblematiek, mogelijkheden tot advies en verwijzing naar relevante voorlichtingsadressen. Uit bezoekerscijfers van deze website blijkt dat hier in de loop der tijd steeds vaker informatie wordt gezocht over loverboys. • Daarnaast biedt een aantal expertisecentra voorlichtingsmateriaal en/of ondersteuning aan scholen bij het verzorgen van voorlichtingslessen, zoals de organisaties Het Scharlakenkoord te Amsterdam, Pretty Woman in Utrecht en de onlinevoorziening www.lover-boy.nl. Pretty Woman verzorgt sinds 2004 een workshop over het fenomeen loverboys op de jaarlijkse conferentie voor vertrouwenspersonen die door het ppsi wordt georganiseerd. </antwoord>
      <antwoord nummer="4">De loverboy of lovergirl verleidt het slachtoffer met mooie en dure cadeaus. De huidige cultuur – waarbinnen het voor veel jongeren normaal is om dure bezittingen te hebben die niet iedere jeugdige zich echter kan veroorloven – draagt er mogelijk aan bij dat slachtoffers zich gemakkelijk inlaten met een loverboy om zo ook aan deze spullen te komen. Het gaat het slachtoffer in de meeste gevallen echter niet alleen om de spullen, maar om de verliefdheid op de loverboy in kwestie. Voor meisjes in beide gevallen is het belangrijk dat zij door middel van voorlichting worden gewaarschuwd voor deze loverboys. Dit is de primaire verantwoordelijkheid van ouders; scholen, gemeenten en hulpverlenende instanties hebben hier ook een (gedeeltelijke) verantwoordelijkheid. Zie ook het antwoord op vraag 5 en 6. Via het Wetenschappelijk Onderzoek- en Documentatiecentrum van het ministerie van Justitie is de afgelopen periode onderzoek gedaan naar nieuwe verschijningsvormen van seksueel gedrag onder jongeren. Eén van de onderzoeksvragen is gericht op de aard en omvang van seksueel gedrag van jongeren dat niet in het teken staat van relatievorming of intimiteit, maar van lustbeleving of materieel gewin. Ook de vraag of dergelijk gedrag vaker voorkomt binnen bepaalde groepen jongeren (gekenmerkt door demografische kenmerken, achtergrond of straatcultuur) komt hierbij aan de orde. Het eindrapport van dit onderzoek zal deze zomer aan Uw Kamer worden toegezonden. </antwoord>
      <antwoord nummer="5">De school is een van de voornaamste vindplaatsen van velerlei soorten jongerenproblematiek. Scholen kunnen daardoor een belangrijke rol vervullen door gedrag bij leerlingen dat mogelijk wijst op slachtofferschap van loverboys of lovergirls zo vroeg mogelijk te signaleren. Het Zorg Advies Team (ZAT), dat meerdere disciplines herbergt waaronder de school, jeugdzorg en politie, kan naar aanleiding van een dergelijk signaal vervolgens de juiste stappen ondernemen om (potentiële) slachtoffers te beschermen. </antwoord>
      <antwoord nummer="6">De kerndoelen die zijn opgesteld voor de onderbouw van het voortgezet onderwijs stellen onder meer de eis aan scholen om kennis over te dragen aan hun leerlingen rondom het stellen van (seksuele) grenzen, de weerbaarheid bij zowel jongens als meisjes te versterken en hen te leren zorg te dragen voor eigen en andermans psychische en lichamelijke gezondheid. Het kabinet vertrouwt erop dat scholen binnen de invulling van deze kerndoelen onder andere via (seksuele) voorlichting zaken zoals het bestaan van loverboys en lovergirls en het gevaar dat zij vormen belichten. </antwoord>
      <noten afkomstig="antwoord"/>
   </antwoorden>
</kvr>
