<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Financiën en de staatssecretaris van Volkhuisvesting Ruimtelijke Ordening en Milieubeheer over het kansspelkarakter van de Zeeuwse Milieuprijs. (Ingezonden 16 november 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27801
</item>
         <item attribuut="Inhoud">Betreft het heffen van kansspelbelasting.</item>
         <item attribuut="Rubriek">Belastingen (Overig) Milieu (Overig) Overheidsfinanciën (Kansspelen)</item>
         <item attribuut="Trefwoorden">Belastingen Kansspelen Milieuhygiëne Onderscheidingen</item>
         <item attribuut="Vindplaats">Kamervragen met antwoord 2006-2007, nr. 1246, Tweede Kamer</item>
         <item attribuut="Vraagnr_bij_indiening">2060703120</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-04-13</item>
         <item attribuut="Datum_indiening">2006-11-16</item>
         <item attribuut="Document-id">KVR27801</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2643" allpagenumbers="2643 2644" vetnummer="2060703120" code="0607tkkvr1246" lopendefooter="Tweede Kamer, vergaderjaar 2006–2007, Aanhangsel" filenaam="KVR27801" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1246" onderwerp="" indiendatum="2006-11-16">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Financiën en de staatssecretaris van Volkhuisvesting Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="13 april 2007), zie ook Aanhangsel Handelingen nr. 466, vergaderjaar 2006–2007">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u ervan op de hoogte dat de Zeeuwse Milieuprijs wordt uitgereikt aan projecten die door een jury van Statenleden en inhoudelijk deskundigen als beste zijn beoordeeld op een aantal inhoudelijke criteria, zoals het vernieuwende karakter en de mate van milieubesparing? <voetnoot nummer="1"/>
      </vraag>
      <vraag nummer="2">Waarom valt de Zeeuwse Milieuprijs desondanks niet onder de uitzonderingssituatie die nu geldt voor prijsvragen waarbij van de deelnemer het verrichten van een wetenschappelijke of kunstzinnige prestatie wordt gevorderd? </vraag>
      <vraag nummer="3">Deelt u het standpunt dat onder de interpretatie van het begrip «wetenschappelijke of kunstzinnige prestatie» ook dient te vallen een prestatie die is verricht op technologisch en/of milieubesparend gebied, zoals bij de Zeeuwse Milieuprijs het geval is? Zo neen, waarom niet? </vraag>
      <vraag nummer="4">Zou er ook een belastingheffing plaatsvinden wanneer de term «Milieusubsidie» gehanteerd zou worden, in plaats van Milieuprijs? Zo ja, waarom? Zo neen, waarom niet? </vraag>
      <vraag nummer="5">Worden op de innovatieprijzen van het Rijk, zoals de tweejaarlijkse innovatieprijs «Het Ei van Columbus» en het Duurzame Dinsdag prijzengeld, ook kansspelbelasting geheven? Zo neen, waarom niet? Op welke wijze wordt hier dan een belastingheffing vermeden? </vraag>
      <noten afkomstig="vraag">
         <noot nummer="1">Bijvoorbeeld: de winnaar uit 2001 was een adviesbureau dat voor een aardappelverwerkend bedrijf een proces had ontwikkeld om fosfaat uit het afvalwater te halen en hieruit kunstmest te maken</noot>
      </noten>
   </vragen>
   <antwoorden aantal="4">
      <antwoord nummer="1 en 2">Op grond van de Wet op de kansspelbelasting worden van het begrip prijsvraag uitgezonderd die gelegenheden waarbij voor de deelneming het verrichten van een wetenschappelijke of kunstzinnige prestatie wordt gevorderd. Dit houdt in dat deze uitzondering alleen van toepassing is als deelname niet voor iedereen openstaat, maar het leveren van een wetenschappelijke of kunstzinnige prestatie door de organisator uitdrukkelijk als voorwaarde voor deelname is gesteld. De omstandigheid of feitelijk al dan niet een dergelijke prestatie door (een van) de deelnemers (bijvoorbeeld door de prijswinnaar) wordt geleverd is dus niet van betekenis. </antwoord>
      <antwoord nummer="3">Een technologische of milieubesparende maatregel kan een wetenschappelijke of kunstzinnige prestatie zijn. Het oordeel over de interpretatie in een concrete casus is echter voorbehouden aan de inspecteur die de aanslag vaststelt. Diens oordeel kan, na bezwaar, aan de rechter ter toetsing worden voorgelegd. Ook volgt uit mijn antwoord op de vragen 1 en 2 dat onder de huidige wetgeving de vrijstelling niet van toepassing is indien het leveren van zo’n prestatie door de organisator niet uitdrukkelijk als voorwaarde voor deelneming aan de prijsvraag is gesteld. De maatschappelijke context is voor mij aanleiding door middel van een wetswijziging de bovenstaande wettelijke uitzonderingsgrond aan te passen. Deze aanpassing, die naar haar aard een meer generiek karakter zal hebben, zal er in elk geval toe leiden dat prijzen als de Zeeuwse Milieuprijs niet meer aan de heffing van kansspelbelasting zullen worden onderworpen. </antwoord>
      <antwoord nummer="4">Ja. Niet de naam maar de inhoud is doorslaggevend voor het antwoord op de vraag of sprake is van een kansspel dan wel van een subsidie. </antwoord>
      <antwoord nummer="5">Onder verwijzing naar het antwoord op de vragen 1 en 2 is het met de prijsvragen van «Het Ei van Columbus» en de «Duurzame Dinsdag» gewonnen prijzengeld onderworpen aan de kansspelbelasting. De vraag of daadwerkelijk kansspelbelasting is geheven kan in verband met de geheimhoudingsplicht van artikel 67 van de Algemene wet inzake rijksbelastingen niet worden beantwoord. Voor het overige verwijs ik naar de in het antwoord op vraag 3 aangekondigde wetswijziging. </antwoord>
      <noten afkomstig="antwoord"/>
   </antwoorden>
</kvr>
