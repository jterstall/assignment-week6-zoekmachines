<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Justitie over criminele junk. (Ingezonden 20 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24778
</item>
         <item attribuut="Inhoud">Vragen naar aanleiding van het artikel 'Junk wil cel in, maar is niet crimineel genoeg' (Dagblad de Limburger, 17 december 2005). De rechter had geen mogelijkheid om de ISD-maatregel op te leggen, noch een voorwaardelijke straf, omdat K. een 'lichtere' verslaafde veelpleger is.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Straffen) Welzijn (Verslavingszorg)</item>
         <item attribuut="Trefwoorden">Criminaliteitsbestrijding Straffen Verslaving</item>
         <item attribuut="Vindplaats">Kamervragen met antwoord 2005-2006, nr. 765, Tweede Kamer</item>
         <item attribuut="Vraagnr_bij_indiening">2050605180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2006-01-24</item>
         <item attribuut="Datum_indiening">2005-12-20</item>
         <item attribuut="Document-id">KVR24778</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1621" allpagenumbers="1621 1622" vetnummer="2050605180" code="0506tkkvr765" lopendefooter="Tweede Kamer, vergaderjaar 2005–2006, Aanhangsel" filenaam="KVR24778" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="765" onderwerp="" indiendatum="2005-12-20">
         <vrager partij="VVD" oorsprong="parlement">Weekers</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-01-24">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht: «Junk wil cel in, maar is niet crimineel genoeg»? <voetnoot nummer="1"/>
      </vraag>
      <vraag nummer="2">Klopt het dat de rechter geen mogelijkheid had om een maatregel tot plaatsing in een inrichting voor stelselmatige daders (ISD-maatregel) op te leggen, noch een voorwaardelijke straf waardoor de reclassering zich over betrokkene kon blijven ontfermen? </vraag>
      <vraag nummer="3">Deelt u de vrees dat er eerst slachtoffers moeten vallen en zwaardere delicten moeten worden gepleegd voordat de samenleving tegen K. wordt beschermd aangezien er thans kennelijk geen mogelijkheden zijn om K. tegen zich zelf te beschermen? </vraag>
      <vraag nummer="4">Is dit, bij gebrek aan alternatieven van een strafrechtelijke opvang voor deze categorie van harddrugsverslaafden, te karakteriseren als «uitlokking», mede gelet op de uitlating van betrokkene dat hij nu weet wat hem te doen staat? </vraag>
      <vraag nummer="5">Ziet u in deze casus – mede gelet op het feit dat er meer ISD-plaatsen zijn dan worden ingevuld – reden om de ISD-maatregel ook voor «lichtere gevallen» open te stellen? </vraag>
      <vraag nummer="6">Welke alternatieve mogelijkheden ziet u om K. en vergelijkbare gevallen onder dwang en drang af te kicken, perspectief in het leven te bieden en om de samenleving ook van «lichtere» verslaafde veelplegers te verschonen? </vraag>
      <noten afkomstig="vraag">
         <noot nummer="1" datum="2005-12-17" bron="Dagblad de Limburger">Dagblad de Limburger, 17 december 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De rechter had inderdaad geen mogelijkheid om een ISD-maatregel op te leggen. Blijkens art. 38m lid 1 onder 2 van het Wetboek van Strafrecht kan een maatregel tot plaatsing in een inrichting voor stelselmatige daders alleen worden opgelegd als iemand in de laatste vijf jaar drie maal onherroepelijk is veroordeeld tot een vrijheidsbenemende straf of maatregel, een vrijheidsbeperkende maatregel of tot een taakstraf. Bij deze verdachte was dat niet het geval. Wel had de rechter in beginsel de mogelijkheid een voorwaardelijke straf op te leggen. Echter bij deze verdachte was eerder de voorlopige hechtenis geschorst onder de bijzondere voorwaarde zich te laten opnemen in een verslavingskliniek. Verdachte heeft zich niet aan deze voorwaarden gehouden. Mede om die reden heeft de Officier van Justitie geen voorwaardelijke straf gevorderd. Blijkens het vonnis zag ook de rechter geen aanleiding tot oplegging van een voorwaardelijke straf. </antwoord>
      <antwoord nummer="3">Neen, zoals gezegd, het te geringe aantal eerdere veroordelingen stond de oplegging van de ISD-maatregel in de weg. Het strafrecht is bedoeld als reactie op gepleegde daden. Wie zichzelf vreest of vreest voor toekomstige daden moet zich onder behandeling stellen. Iemand straffen voor wat hij niet gedaan heeft, is niet verenigbaar met het strafrecht. </antwoord>
      <antwoord nummer="4">Juridisch gezien wordt onder uitlokking verstaan het door giften, beloften, misbruik van gezag, geweld, bedreiging of misleiding of door het verschaffen van gelegenheid, middelen of inlichtingen opzettelijk uitlokken van een strafbaar feit. In dit geval is echter geen sprake van het gebruik van een van de genoemde middelen, noch van opzet om een strafbaar feit uit te lokken. Ook los van de juridische betekenis komt het uitspreken van een dergelijk – overigens niet nader omschreven – voornemen voor rekening van degene die het zegt en kan dit niet aan anderen worden toegerekend. </antwoord>
      <antwoord nummer="5">Neen, daarvoor ontbreekt de wettelijke grondslag. </antwoord>
      <antwoord nummer="6">Wanneer iemand een strafbaar feit begaat, maar niet aan te merken is als veelpleger, zijn er alternatieven binnen het strafrecht voorhanden. Zo kan de rechter besluiten iemand een voorwaardelijke straf op te leggen met als voorwaarde behandeling in de zorg. Ook schorsen van de voorlopige hechtenis biedt hiertoe mogelijkheden. In beide gevallen is medewerking van betrokkene aan de behandeling vereist. Binnenkort zal ik de Kamer informeren over mijn voornemens ten aanzien van de verbetering van het stelsel van voorwaardelijke sancties. </antwoord>
      <noten afkomstig="antwoord"/>
   </antwoorden>
</kvr>
