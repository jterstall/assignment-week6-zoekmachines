<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over mogelijk overlijden bij inenting tegen de Meningokokkenbacterie. (Ingezonden 9 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18300
</item>
         <item attribuut="Inhoud">Vragen naar aanleiding van berichten in het Leidsch Dagblad van 4 juli 2003 en het t.v.-programma Hart van Nederland van 5 juli 2003 over mogelijk overlijden ten gevolge van inenting tegen de Meningokokkenbacterie. Gevraagd wordt wat de minister gaat doen om de kwaliteit van diagnosticering, spoedhulp en nazorg bij inenting te verbeteren.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Infectieziekten</item>
         <item attribuut="Vindplaats">Kamervragen met antwoord 2002-2003, nr. 1726, Tweede Kamer</item>
         <item attribuut="Vraagnr_bij_indiening">2020314690</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-08-18</item>
         <item attribuut="Datum_indiening">2003-07-09</item>
         <item attribuut="Document-id">KVR18300</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3609" allpagenumbers="3609 3610" vetnummer="2020314690" code="0203tkkvr1726" lopendefooter="Tweede Kamer, vergaderjaar 2002–2003, Aanhangsel" filenaam="KVR18300" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1726" onderwerp="" indiendatum="2003-07-9">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-18">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het feit dat de 14 maanden oude Rinc¸on van der Weijden is overleden nadat hij was ingeënt tegen de Meningokokkenbacterie? <voetnoot nummer="1"/>
      </vraag>
      <vraag nummer="2">Zijn bij u meer gevallen bekend van kinderen die na vaccinatie tegen de Meningokokkenbacterie overlijden? Zo ja, kunt u inzicht verschaffen in de aantallen kinderen die overlijden als gevolg van de vaccinatie? </vraag>
      <vraag nummer="3">Is voldoende onderzoek gedaan naar de risico’s van vaccinatie van jonge kinderen tegen de Meningokokkenbacterie? Zo neen, bent u bereid dat alsnog te entameren? </vraag>
      <vraag nummer="4">Heeft na de start van de vaccinatie van kinderen tegen de Meningokokkenbacterie voldoende onderzoek plaatsgevonden bij de groep kinderen tot 2 jaar die gevaccineerd zijn? Zo neen, waarom niet? </vraag>
      <vraag nummer="5">Vindt u dat huisartsen op de hoogte moeten zijn van de eventuele risico’s van de vaccinatie tegen de Meningokokkenbacterie en de verschijnselen die kinderen na de vaccinatie hebben? Zo ja, wat hebt u eraan bijgedragen dat huisartsen over die informatie beschikken? </vraag>
      <vraag nummer="6">Bent u bereid een protocol te ontwikkelen, waardoor huisartsen verplicht worden om, bijvoorbeeld gedurende een week na de vaccinatie, 24 uur per dag en zeven dagen per week stand-by te staan, als ouders/verzorgers melden dat hun kind na de vaccinatie ziek is geworden? Zo neen, waarom niet? </vraag>
      <vraag nummer="7">Bent u bekend met het feit dat de ouders van Rinc¸on van der Weijden tevergeefs een beroep hebben gedaan op 112? Is het algemeen beleid dat, zelfs nadat de moeder zei dat ze dacht dat haar kind nekkramp had, 112 weigerde een ambulance te sturen, omdat er nog geen bevestiging was van een huisarts met betrekking tot het ziektebeeld? Zo ja, moet dat beleid dan niet worden gewijzigd? </vraag>
      <vraag nummer="8">Bent u het eens met de stelling dat de slechte diagnosticering door huisartsen en het tekortschieten van de spoedhulp bijdraagt aan een steeds groter verzet van ouders m.b.t. de vaccinatie van kinderen? Zo ja, wat gaat u doen om de ouders het belang van inenting te doen inzien, en wat gaat u doen om de kwaliteit van diagnosticering, spoedhulp en nazorg bij inenting te verbeteren? </vraag>
      <vraag nummer="9">Vindt u dat de Inspectie voor de Gezondheidszorg een onafhankelijk onderzoek moet verrichten naar de exacte toedracht van het overlijden van Rinc¸on van der Weijden? Zo ja, op welke termijn kunnen de resultaten van het onderzoek worden verwacht? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-07-5" bron="Leidsch Dagblad, 4 juli jl. en Hart van Nederland">Leidsch Dagblad, 4 juli jl. en Hart van Nederland, 5 juli 2003</noot>
      </noten>
   </vragen>
   <antwoorden aantal="6">
      <antwoord nummer="1 t/m 4">Het overlijden van het betrokken jongetje is bij het veiligheidsbewakingssysteem van het Rijksvaccinatieprogramma (RVP) bij het Rijksinstituut voor Volksgezondheid en Milieu (RIVM) gemeld op donderdag 15 mei, door de Consultatiebureauarts. Van dit overlijden zal onderzocht worden of en in hoeverre de vaccinatie een rol heeft gespeeld volgens de gebruikelijke procedure. Enkele malen per jaar worden kinderen gemeld die korte tijd na een vaccinatie van het RVP overlijden. Steeds wordt dan onderzocht of dit overlijden direct of indirect is veroorzaakt door de vaccinaties. Sterfte door directe invloed van de vaccinstoffen is niet opgetreden. Het RIVM en de Gezondheidsraad rapporteren jaarlijks over de (ernstige) bijwerkingen. Meestal is er een andere oorzaak voor het overlijden aan te wijzen en is er slechts een toevallige samenloop ervan met de vaccinatie. Een enkele keer is er bij een ernstig ziek kind (ernstig onderliggend lijden) niet uit te sluiten dat de (stress van de) vaccinatie een indirecte rol gespeeld kan hebben. Daarnaast heeft enkele malen in de afgelopen 10 jaar de vaccinatie mogelijk een indirecte rol gespeeld omdat er te lang aan een bijwerking werd gedacht. Daardoor is mogelijk een vertraging in de herkenning van een ernstige infectieziekte opgetreden met uitstel van de noodzakelijke behandeling. Er zijn uitgebreide pré- en post-registratiegegevens bekend die de effectiviteit en veiligheid van de meningokokken C vaccins aantonen. Ook de in Nederland uitgevoerde landelijke meningokokken C-vaccinatiecampagne in 2002 is intensief bewaakt. Zowel wat betreft de effectiviteit als de veiligheid. Er is daarbij onderzoek gedaan naar de gewone c.q. frequente klachten na vaccinatie als naar de heftiger of zeldzamere bijwerkingen. De gegevens hieruit bevestigen opnieuw de grote effectiviteit en het zeer gunstige bijwerkingenprofiel. Na de invoering van de meningokokken C-vaccinatie in het RVP wordt de veiligheid ervan bewaakt met het gestimuleerde passieve bewakingssysteem van het RVP dat sinds 1962 op het RIVM is gevestigd. Daarnaast zijn gegevens verzameld over de verdraagbaarheid van de vaccinatie in de diverse leeftijdsgroepen, ook de kinderen van 1–3 jaar. </antwoord>
      <antwoord nummer="5">Ja, daarom is bij de introductie van het meningokokken C-vaccin in het RVP een brochure voor «professionals» geschreven met uitgebreide informatie over deze vaccinatie, inclusief een beschrijving van de klinische beelden van de ziekte en de bijwerkingen van die deze vaccinatie geeft. Deze brochure is namens de Minister al bij de start van de landelijke campagne aan consultatiebureaus, GGD’en, apothekers, kinderartsen en huisartsen gestuurd. </antwoord>
      <antwoord nummer="6">Nee. In Nederland is de huisartsenzorg zodanig geregeld dat 24 uurs zorg is gewaarborgd. Bij twijfel over een diagnose zijn er mogelijkheden andere specialisten te consulteren. Daarvoor maakt het niet uit of er wel of geen vaccinatie is gegeven. Daarnaast is de bijwerkingenbewakingsdienst van het RIVM 24 uur per dag te consulteren door huisartsen. De huisartsen, GGD’en, kinderartsen, consultatiebureaus worden hierover jaarlijks geïnformeerd met een circulaire van de Inspectie voor de Gezondheidszorg. </antwoord>
      <antwoord nummer="7">Het is mij inmiddels bekend dat er tevergeefs een beroep is gedaan op 112. Volgens het protocol voor CPA-centralisten volgen deze het advies van de huisarts op als bellers aangeven dat ze contact hebben gehad met een huisarts en deze het niet nodig acht een ambulance op te roepen. </antwoord>
      <antwoord nummer="8">Nee, het is mij niet bekend dat slechte diagnosticering door huisartsen en het tekortschieten van de spoedhulp bijdraagt aan het verzet van ouders ten opzichte van vaccineren. Eventuele tekortkomingen in de huisartsenzorg en of de spoedhulp hebben geen relatie met de vaccinatiebereidheid van het vaccinatieprogramma. Een punt van zorg is dat meer ouders dan vroeger afzien van vaccinaties. Het is van belang de evenwichtige onderbouwde voorlichting naar ouders en professionals te verbeteren zodat mensen overtuigd worden van het belang van vaccinatie. Het RIVM heeft inmiddels de opdracht gekregen deze voorlichting op te zetten. </antwoord>
      <antwoord nummer="9">Ik heb vernomen dat er inmiddels aangifte is gedaan bij de politie en bij het medisch tuchtcollege. Op dit moment zie ik geen aanleiding om de Inspectie voor de Gezondheidszorg opdracht te geven tot een onderzoek. Mochten uit het onderzoek door politie en/of medisch tuchtcollege feiten naar voren komen die daartoe aanleiding geven, zal ik alsnog besluiten tot een onderzoek door de Inspectie voor de Gezondheidszorg. </antwoord>
      <noten afkomstig="antwoord"/>
   </antwoorden>
</kvr>
