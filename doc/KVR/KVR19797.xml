<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Waalkens en Van Heteren (beiden PvdA) aan de ministers van Landbouw, Natuur en Voedselkwaliteit en van Volksgezondheid, Welzijn en Sport over de vogelgriep in Azië. (Ingezonden 6 februari 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19797
</item>
         <item attribuut="Inhoud">Vragen naar aanleiding van onder andere een uitzending van het tv-programma NOVA van 3 februari 2004 over Aviaire Influenza ("vogelgriep") en de eventuele maatregelen van de regering inzake de hernieuwde dreiging van een epidemie.</item>
         <item attribuut="Rubriek">Gezondheidszorg (Ziekten en ziektepreventie) Veeteelt (Veeziekten)</item>
         <item attribuut="Trefwoorden">Dierenziekten Infectieziekten</item>
         <item attribuut="Vindplaats">Kamervragen met antwoord 2003-2004, nr. 1109, Tweede Kamer</item>
         <item attribuut="Vraagnr_bij_indiening">2030407790</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Waalkens</persoon>
            <persoon partij="PvdA">Van Heteren</persoon>
         </item>
         <item attribuut="Datum_reaktie">2004-03-22</item>
         <item attribuut="Datum_indiening">2004-02-06</item>
         <item attribuut="Document-id">KVR19797</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2345" allpagenumbers="2345 2346 2347" vetnummer="2030407790" code="0304tkkvr1109" lopendefooter="Tweede Kamer, vergaderjaar 2003–2004, Aanhangsel" filenaam="KVR19797" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1109" onderwerp="" indiendatum="2004-02-6">
         <vrager partij="PvdA" oorsprong="parlement">Waalkens</vrager>
         <vrager partij="PvdA" oorsprong="parlement">Van Heteren</vrager>
         <vraagt-aan>de ministers van Landbouw, Natuur en Voedselkwaliteit en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="22 maart 2004), zie ook Aanhangsel Handelingen nr. 1012, vergaderjaar 2003–2004">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Heeft u kennisgenomen van de rapportages over de Aviaire Influenza in NOVA op 3 februari jl. en het Radio1-Journaal van 8.30 uur op 4 februari jl.? </vraag>
      <vraag nummer="2">Bent u bekend met de zending van een bloedmonster vanuit Indonesië naar een Nederlands laboratorium in september of oktober 2003, waarbij al Aviaire Influenza type H5N1 werd geconstateerd? Welk laboratorium betrof dit? Is er van die bevindingen bij de Nederlandse overheid toen melding gemaakt? Zo ja, wat is er vervolgens met die melding gedaan? </vraag>
      <vraag nummer="3">Zijn er naar uw inzicht afdoende maatregelen in voorbereiding om monitoring op pluimveeziekten in de EU vorm te geven? Zo ja, welke maatregelen betreft het? Zo neen, bent u bereid om dit met voorrang in Europees verband aan te kaarten? </vraag>
      <vraag nummer="4">Kunt u aangeven op welke wijze op dit moment de preventieve maatregelen tegen Aviaire Influenza op vliegvelden in de EU zijn vormgegeven? </vraag>
      <vraag nummer="5">Kunt u aangeven of op korte termijn verder strekkende maatregelen op vliegvelden in besmettingsgebieden tegemoet kunnen worden gezien? Zo ja, welke maatregelen betreft dit dan? Zo neen, kunt u hierop in de relevante internationale gremia aandringen? </vraag>
      <vraag nummer="6">Kunt u de Kamer duidelijk maken waarom de preventieve maatregelen op Schiphol zo lang op zich lieten wachten? Welke instanties dragen in een geval als de Aviaire Influenza-dreiging bij aan de besluitvorming rond Schiphol en preventie? Vormen (de aantallen van) deze organisaties een vertragend moment? Zo ja, hoe zou dit in de toekomst zijn te verbeteren? </vraag>
      <vraag nummer="7">Op welke gronden is de grootte van de bestelling van Tamiflu (van 170 000 kuren in bulkstof van het middel, naast de 30 000 capsules) totstandgekomen? Welke criteria zullen bij uitgifte van Tamiflu worden gehanteerd? </vraag>
      <vraag nummer="8">Kunnen de adviezen van het Outbreak Management Team vanaf nu openbaar worden gemaakt? </vraag>
      <vraag nummer="9">Is deze hernieuwde dreiging van een epidemie aanleiding om de draaiboeken «rampenbestrijding» opnieuw te herzien en, zo ja, in welke zin? </vraag>
      <vraag nummer="10">Op welke wijze vindt er op dit moment overleg plaats over intensivering van publieksvoorlichting (en de rol van de media, met name televisie hierbij), gelet op het feit dat door de Kamer herhaaldelijk is aangedrongen op betere communicatie met het grote publiek in kwesties als een epidemiedreiging? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Alle bij het ministerie van Landbouw, Natuur en Voedselkwaliteit bekende Nederlandse laboratoria hebben mij verzekerd dat zij in de periode september–oktober geen monsters hebben ontvangen uit Indonesiëmet het verzoek na te gaan of er sprake was van AI. In de periode november–december 2003 zijn verschillende zendingen sera (bloedmonsters) vanuit Indonesië naar een onafhankelijk (privaat) laboratorium gestuurd voor onderzoek. Dit laboratorium heeft geen hoog pathogene AI gemeld. De onderzoeksinstellingen zijn op basis van de Gezondheids- en Welzijnswet voor Dieren verplicht melding te maken van een geval van een aangifteplichtige besmettelijke ziekte, waartoe hoog pathogene AI behoort. </antwoord>
      <antwoord nummer="3">Ik ben van mening dat in de EU afdoende maatregelen voor de monitoring op pluimveeziekten zijn getroffen. Zoals ik ook in mijn brief aan uw Kamer d.d. 29-1-2004 (kenmerk VVA. 2004/238) heb aangegeven, dienen ten aanzien van de monitoring op c.q. early warning van pluimveeziekten tenminste twee zaken onderscheiden te worden. Ten eerste de early warning van hoog pathogene AI en Newcastle Disease (NCD). Symptomen van deze ziekten dienen op basis van de Europese bestrijdingsrichtlijn in alle Europese lidstaten onmiddellijk gemeld te worden aan de bevoegde veterinaire autoriteit. In Nederland is dit het LNV Centraal meldpunt dierziekten. Ten tweede de monitoring op laag pathogene AI (LPAI). Voor deze monitoring is een Europees programma in het leven geroepen. Dit programma is in 2003 voor het eerst uitgevoerd. Het is gebleken dat LPAI slechts zeer beperkt voorkwam. Het programma wordt in 2004 voortgezet met als belangrijke aanpassing dat de monitoring meer op de zogenaamde risicogroepen (zoals kalkoenen en pluimvee met uitloop) zal worden gericht. Het Nederlandse monitoringsprogramma is uitgebreider dan op grond van de Europese beschikking nodig is. Naast deze monitoring, die gebaseerd is op geregelde serologische controle van de dieren en dus per definitie niet geschikt is voor early warning, is in Nederland een systeem opgezet waarmee mogelijke besmettingen met laag pathogene AI snel boven water kunnen komen. Ingevolge de Regeling monitoring AI 2003 zijn pluimveehouders verplicht onverwijld elke verhoogde sterfte van AI-gevoelige dieren van meer dan 3% per week te melden bij het LNV Centraal meldpunt dierziekten. Tevens zijn zij verplicht een dierenarts te consulteren indien er bij pluimvee zichtbare klinische verschijnselen zijn, ongeacht of deze verschijnselen al dan niet direct wijzen op AI of NCD. Tenslotte dient een consult van een dierenarts plaats te vinden indien er een reductie van voer- en drinkwateropname van meer dan 20% optreedt. Dierenartsen dienen hiervan vervolgens binnen 8 uur de Gezondheidsdienst voor Dieren op de hoogte te brengen. </antwoord>
      <antwoord nummer="4">Op basis van Europese beschikking 2002/995/EG zijn alle EU-lidstaten verplicht op alle relevante plaatsen van binnenkomst in de Gemeenschap de veterinairrechtelijke voorschriften met betrekking tot de invoer van dierlijke oorsprong onder de aandacht te brengen van alle reizigers die aankomen uit derde landen. Dit gebeurt middels posters op vliegvelden en het uitreiken van informatieflyers aan de passagiers door luchtvaartmaatschappijen. </antwoord>
      <antwoord nummer="5">Voor zover bekend heeft geen der landen, die door AI getroffen zijn, preventieve maatregelen genomen op vliegvelden om eventuele verspreiding van het virus te voorkomen. Via de Europese Commissie wordt echter druk uitgeoefend op de autoriteiten in de landen in Aziëom meer preventieve maatregelen te nemen op vliegvelden. Dit betreft met name het geven van voorlichting aan reizigers en eventueel het plaatsen van desinfectiematten. Daarnaast zijn de vertegenwoordigingen van internationale organisaties in de regio (waaronder de WHO en de FAO) die de hulpverlening aldaar coördineren, via het netwerk van LNV-raden op de hoogte gebracht van de maatregelen die Nederland heeft genomen en hebben deze informatie aan de nationale autoriteiten doorgegeven. </antwoord>
      <antwoord nummer="6">Het besluit om preventieve maatregelen te nemen op Schiphol is in een zeer kort tijdsbestek totstandgekomen. Daags na het besluit zijn op de luchthaven Schiphol al de eerste ontsmettingsmatten neergelegd. Gelet op de complexe logistieke processen op een luchthaven van het kaliber Schiphol is dat zeker niet traag te noemen. De praktische invulling van sommige andere maatregelen (onder andere het vertonen van een videofilm aan reizigers) heeft wel enige tijd gekost. Dit is onder andere het gevolg van de verschillende technische specificaties die de luchtvaartmaatschappijen hanteren. Bij de (uitvoering van de) besluitvorming rondom de maatregelen in het geval van een AI-dreiging zijn de ministeries van LNV, VWS en V&amp;W (onder andere Inspectie van Verkeer en Waterstaat), de luchthaven Schiphol, de verschillende luchtvaartmaatschappijen en de Douane betrokken. Het aantal instanties dat betrokken is bij de besluitvorming heeft geen vertragend effect gehad op de besluitvorming. </antwoord>
      <antwoord nummer="7">De omvang van de bestelling van Tamiflu-kuren is gebaseerd op de mogelijkheden die er op dat moment waren op de wereldmarkt. De 200 000 kuren zijn niet genoeg om de volledige Nederlandse bevolking te beschermen tegen een grieppandemie. Criteria voor de prioritering, indicatiestelling en distributie van de Tamiflu-kuren worden momenteel uitgewerkt in het draaiboek Grieppandemie. Zodra dit draaiboek gereed is zal het openbaar worden gemaakt, zodat het in het hele land geïmplementeerd kan worden. Onderzocht wordt of de huidige voorraad Tamiflu-kuren voldoende is om alle vitale functies in stand te houden tijdens een grieppandemie. Er zullen moeilijke keuzes gemaakt moeten worden als een grieppandemie uitbreekt en het aantal Tamiflu-kuren niet toereikend is. Daarom heb ik het Nederlands Vaccin Instituut (NVI) opdracht gegeven om, in afwachting van het gezondheidsraadadvies, na te gaan welke mogelijkheden er zijn om meer Tamiflu-kuren in voorraad te nemen. </antwoord>
      <antwoord nummer="8">Het OMT adviseert, op basis van wetenschappelijke argumenten, hoe een (dreigende) epidemie te bestrijden. Het OMT-advies wordt door de voorzitter van het OMT persoonlijk in het Bestuurlijk Afstemmingsoverleg (BAO) uitgebracht. In het BAO hebben in ieder geval zitting vertegenwoordigers van GGD Nederland, het ministerie van VWS, de Inspectie voor de Gezondheidszorg en de Vereniging Nederlandse Gemeenten. Het BAO weegt het OMT-advies op bestuurlijke gronden en geeft een advies aan de minister van VWS die hierover een besluit neemt. Deze besluiten worden, samen met de adviezen van het OMT, opgenomen in een openbare besluitenlijst. Dit verslag is openbaar. Hiermee kan iedereen kennisnemen van zowel het wetenschappelijke advies als van het bestuurlijke besluit. </antwoord>
      <antwoord nummer="9">Vanwege de dreiging van een epidemie zijn specifieke draaiboeken gemaakt op landelijk en op regionaal niveau. In deze draaiboeken is rekening gehouden met aansluiting op de rampenbestrijdingsorganisatie, zoals vastgelegd in het Nationaal Handboek Crisisbesluitvorming. Er is dan ook geen aanleiding de draaiboeken rampenbestrijding aan te passen. </antwoord>
      <antwoord nummer="10">Het publiek wordt momenteel op verschillende manieren geïnformeerd over de situatie met betrekking tot AI. De huidige situatie geeft geen aanleiding om de publieksvoorlichting te intensiveren. Uiteraard worden ook de media betrokken. Middels persbriefings en persvoorlichting worden zij op de hoogte gehouden van de ontwikkelingen. Daarnaast vindt publieksvoorlichting plaats via de websites van de ministeries van Landbouw, Natuur en Voedselkwaliteit en van Volksgezondheid, Welzijn en Sport. Meer specifiek vindt voorlichting plaats over het risico van insleep van AI en de maatregelen die reizigers van en naar de risicogebieden kunnen nemen. Dit gebeurt op Schiphol middels posters en flyers. Tijdens vluchten naar risicobestemmingen wordt een speciaal hiervoor gemaakte, informatieve videofilm getoond. Alle bij de ANVR aangesloten reisorganisaties en reisbureaus zijn via de ANVR door LNV benaderd en attent gemaakt op de websites en de daarop gegeven adviezen aan reizigers. </antwoord>
      <noten afkomstig="antwoord"/>
   </antwoorden>
</kvr>
