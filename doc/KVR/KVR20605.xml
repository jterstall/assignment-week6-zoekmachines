<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van Onderwijs, Cultuur en Wetenschap, mw. Nijs, over berichtgeving rond het jaarverslag universiteit Leiden en het bindend studieadvies. (Ingezonden 28 mei 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20605
</item>
         <item attribuut="Inhoud">Vragen naar aanleiding van een artikel in de Volkskrant van 26 mei 2004 over het jaarverslag van de Universiteit Leiden waarin zou staan dat de universiteit erkent dat de cijfers niet uitwijzen dat het studierendement significant is verbeterd sinds de invoering van het bindend studieadvies.</item>
         <item attribuut="Rubriek">Hoger onderwijs (Kwaliteit van het hoger onderwijs) Hoger onderwijs (Studenten)</item>
         <item attribuut="Trefwoorden">Kwaliteit van het hbo Kwaliteit van het wetenschappelijk onderwijs Studie- en beroepskeuze Toelating studenten</item>
         <item attribuut="Vindplaats">Kamervragen met antwoord 2003-2004, nr. 1829, Tweede Kamer</item>
         <item attribuut="Vraagnr_bij_indiening">2030415070</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2004-06-28</item>
         <item attribuut="Datum_indiening">2004-05-28</item>
         <item attribuut="Document-id">KVR20605</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3873" allpagenumbers="3873 3874" vetnummer="2030415070" code="0304tkkvr1829" lopendefooter="Tweede Kamer, vergaderjaar 2003–2004, Aanhangsel" filenaam="KVR20605" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1829" onderwerp="" indiendatum="2004-05-28">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschap, mw. Nijs,</vraagt-aan>
      </vraagdata>
      <antwoorddata antwoorddatum="2004-06-28">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de berichtgeving waarin onder meer het binnenkort te publiceren jaarverslag van de Universiteit Leiden wordt aangehaald? <voetnoot nummer="1"/>
      </vraag>
      <vraag nummer="2">Kunt u bevestigen dat de universiteit «erkent dat de cijfers niet uitwijzen dat het studierendement significant is verbeterd» sinds de invoering van het bindend studieadvies? Is het verstandig dat een onderzoek eerst zal uitwijzen wat nu werkelijk de effecten op studierendement zijn van selectiemethoden, zoals het bindend studieadvies, alvorens u toestaat dat deze en verdergaande methoden op meer instellingen worden ingevoerd? Deelt u deze mening en zult u daarop ook actie ondernemen? </vraag>
      <vraag nummer="3">Kunt u een verklaring geven voor het verschil tussen de positieve verwachtingen van de invloed van het bindend studieadvies op het studierendement die vooraf geschapen zijn, gedurende de experimentele fase, en de werkelijkheid die niet beantwoordt aan diezelfde positieve verwachtingen? </vraag>
      <vraag nummer="4">Ziet u in dit bericht een stimulans om de mogelijkheden van rendementsverhoging door processturing vanuit OCW verder te ontwikkelen of blijft u de voorkeur geven aan maatregelen die puur op output gericht zijn? Kunt u dit toelichten? </vraag>
      <noten afkomstig="vraag">
         <noot nummer="1" datum="2004-05-26" bron="de Volkskrant">de Volkskrant, 26 mei 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">In de ervaring van de Universiteit Leiden tot nu toe is het verband tussen het bindend studieadvies en het studierendement moeilijk aantoonbaar. Andere universiteiten hebben andere ervaringen. In bijvoorbeeld een evaluatierapport van de opleiding Business Administration/Bedrijfskunde van de Erasmus Universiteit Rotterdam, waarin het bindend studieadvies wordt beoordeeld over een periode van vijf jaar, wordt de conclusie getrokken dat de prestaties in het eerste jaar aantoonbaar zijn verbeterd <voetnoot nummer="1"/>. Toepassing van bindend studieadvies levert, aldus het rapport, betere studieprestaties op en verhoogt het studietempo, waardoor de feitelijke studieduur verkort zal worden. Verder staat in het rapport dat, de kwaliteit van de opleiding verbetert, doordat het bindend studieadvies leidt tot betere studiebegeleiding en studievoortgangscontrole. Volgens dit rapport is er dus wel een relatie tussen het bindend studieadvies en een beter studierendement. Het bindend studieadvies is vanaf 1998 breed ingevoerd in het hoger onderwijs en instellingen maken hiervan al jaren goed gebruik. Het lijkt me dus overbodig om een onderzoek eerst te laten uitwijzen wat de effecten van het bindend studieadvies zijn op het studierendement. Wel is het van belang te onderkennen dat het bindend studieadvies of andere selectiemethoden niet kunnen volstaan als enige instrumenten om rendement van opleidingen te verbeteren. Terecht wordt in het Jaarverslag 2003 van de Universiteit Leiden opgemerkt dat de oorzaak van studievertraging, omzwaaien en studie-uitval niet eenduidig is. De oplossing daarvan is dat evenmin. Verschillende factoren zijn daarbij belangrijk. Zo zal binnen de opleiding werk moeten worden gemaakt van voorlichting aan aanstaande studenten, goede studiebegeleiding en aandacht voor specifieke behoeften van studenten. De student zal op zijn beurt zorgvuldig moeten kiezen voor de opleiding, die bij zijn interesses en capaciteiten past. </antwoord>
      <antwoord nummer="3">Ik verwijs u kortheidshalve naar het tweede deel van het antwoord op vraag 2. </antwoord>
      <antwoord nummer="4">In het ontwerp-HOOP 2004 is aangekondigd, dat er de komende jaren veel aandacht zal zijn voor verbetering van het rendement. Dit bericht zie ik als bevestiging van de noodzaak daarvan. Verbetering van rendement zal o.a. worden bevorderd via meer ruimte voor selectie van studenten voor opleidingen met een erkende evidente meerwaarde, waardoor de juiste student eerder op de juiste plaats komt, meer ruimte voor flexibele toelating en maatwerk in opleidingen, bijzondere maatregelen gericht op het verbeteren van rendement van mbo’ers die doorstromen naar het hbo en benchmarking van de prestaties van instellingen ten aanzien van het rendement. Het gaat hier niet om maatregelen die puur op output gericht zijn, het gaat om het verbeteren van de kwaliteit van het onderwijs en het vergroten van deelname aan het hoger onderwijs. </antwoord>
      <noten afkomstig="antwoord">
         <noot nummer="1">Erasmus Universiteit Rotterdam, Evaluatie bindend studieadvies 1999–2000 t/m 2002–2003 Business Administration/Bedrijfskunde, 2004</noot>
      </noten>
   </antwoorden>
</kvr>
