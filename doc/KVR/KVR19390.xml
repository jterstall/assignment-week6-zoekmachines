<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over mogelijke verstrekking van WAO-gegevens door UWV aan werkgevers. (Ingezonden 16 december 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19390
</item>
         <item attribuut="Inhoud">Vragen naar aanleiding van een besluit van de Centrale Raad van Beroep, dat het UWV verplicht is om alle (dus ook nieuwe) werkgevers informatie te verstrekken over WAO-besluiten, hetgeen de 'toch al geringe' reïntegratiekans van arbeidsgehandicapten negatief kan beïnvloeden.</item>
         <item attribuut="Rubriek">Arbeid (Werknemers) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Welzijn (Lichamelijk gehandicapten)</item>
         <item attribuut="Trefwoorden">Gehandicapte werknemers WAO</item>
         <item attribuut="Vindplaats">Kamervragen met antwoord 2003-2004, nr. 747, Tweede Kamer</item>
         <item attribuut="Vraagnr_bij_indiening">2030404910</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2004-01-02</item>
         <item attribuut="Datum_indiening">2003-12-16</item>
         <item attribuut="Document-id">KVR19390</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1583" allpagenumbers="1583 1584" vetnummer="2030404910" code="0304tkkvr747" lopendefooter="Tweede Kamer, vergaderjaar 2003–2004, Aanhangsel" filenaam="KVR19390" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="747" onderwerp="" indiendatum="2003-12-16">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2 januari 2004), zie ook Aanhangsel Handelingen nr. 571, vergaderjaar 2003–2004">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u ervan op de hoogte dat door een besluit van de Centrale Raad van Beroep (CRvB) het UWV verplicht is om alle, dus ook nieuwe werkgevers, informatie te verstrekken over WAO-besluiten? </vraag>
      <vraag nummer="2">Kunt u uiteenzetten hoe deze uitspraak van de CRvB zich verhoudt tot: 1) Wet Reïntegratie Arbeidsgehandicapten, 2) Wet Bescherming Persoonsgegevens, 3) Wet op Medische Keuring en 4) Wet Gelijke behandeling op grond van handicap of chronische ziekte die per 1 december 2003 van kracht wordt? </vraag>
      <vraag nummer="3">Is het u bekend dat arbeidsgehandicapten problemen ervaren bij het vinden van passend werk door een hardnekkig, negatief beeld dat bestaat over arbeidsgehandicapten? </vraag>
      <vraag nummer="4">Heeft u zorg dat verstrekking van WAO-besluiten aan nieuwe werkgevers de toch al geringe reïntegratiekans van arbeidsgehandicapten negatief kan beïnvloeden? </vraag>
      <vraag nummer="5">Hoe kijkt u aan tegen het dilemma dat ontstaat door verstrekking van WAO-besluiten aan nieuwe werkgevers, namelijk dat de informatie over het WAO-verleden van een werknemer kan leiden tot financieel voordeel voor de werkgever óf tot ongelijke behandeling van de werknemer? </vraag>
      <vraag nummer="6">Acht u het belang van de mogelijke negatieve gevolgen van dit besluit voor de werknemer kleiner of groter dan de mogelijke gunstige financiële gevolgen voor de werkgever? </vraag>
      <vraag nummer="7">Welke mogelijkheden ziet u om te waarborgen dat gezondheid en WAO-verleden niet op een negatieve manier als selectiecriterium gehanteerd worden bij reïntegratie? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Mij zijn een tweetal uitspraken bekend van de CRvB over deze materie. Dit betreft allereerst een uitspraak van 13 februari 2002, 00/6437 WAO, onder meer gepubliceerd in JB 2002/106 en USZ 2002, 102. In deze uitspraak overweegt de CRvB het volgende: «Mede gelet op het belang van een heldere eenvoudig toe te passen, invulling van het begrip belanghebbende in zaken als thans aan de orde, is de Raad van oordeel dat als een werkgever bezwaar maakt, dan wel beroep instelt tegen een besluit met betrekking tot de aanspraken van één van zijn werknemers op een uitkering ingevolge van de WAO, gelet op diens hoedanigheid van werkgever, de aanwezigheid van een voldoende actueel, concreet en rechtstreeks belang bij dat besluit dient te worden verondersteld, zodat de werkgever als belanghebbende in de zin van artikel 1:2 van de Algemene wet bestuursrecht (Awb) dient te worden aangemerkt.» De bovenvermelde uitspraak heeft uitsluitend betrekking op de actuele werkgever en niet op nieuwe werkgevers. Uit deze uitspraak vloeit dan ook geen verplichting voort om nieuwe werkgevers te informeren. In de uitspraak van 14 oktober 2003, 02/3408 WAO bouwt de CRvB voort op zijn eerder ingenomen standpunt. In deze uitspraak ging het om een WAO-beoordeling. De betrokken werkneemster was reeds ziek op het moment dat het bedrijf waarvoor zij werkzaam was, werd overgenomen door een ander bedrijf. De vraag die daarbij rees was of deze opvolgende werkgever gezien kon worden als belanghebbende in de procedure. De CRvB oordeelde dat dit het geval was gelet op het feit dat deze werkgever als rechtsopvolger een rechtstreeks belang had in de onderhavige procedure, aangezien hij immers gezien wordt als de actuele werkgever van betrokkene. Aangezien de tweede uitspraak uitsluitend betrekking heeft op een rechtsopvolgende werkgever vloeit ook uit deze uitspraak geen verplichting voort ten aanzien van de verstrekking van WAO-besluiten door UWV aan nieuwe werkgevers. </antwoord>
      <antwoord nummer="2">De betreffende uitspraken van de CRvB zijn, naar mijn oordeel, niet in strijd met de genoemde wetten. Bij het introduceren van het arbeidsgehandicaptebegrip in de Wet REA is ervan uitgegaan dat het hier een status betreft waarvan een werkzoekende naar eigen keuze wel of niet gebruik van kan maken. Deze keuzevrijheid van de arbeidsgehandicapte ziet met name op zijn relatie met een eventuele toekomstig werkgever. Een toekomstig werkgever kan geïnteresseerd zijn in de tegemoetkomingen waarop hij bij het in dienst nemen van een arbeidsgehandicapte aanspraak kan maken, maar hij kan door deze benaming ook worden afgeschrikt. Dat een werkzoekende hier naar eigen inzicht handelt, lijkt uit het oogpunt van reïntegratie het meest doelmatig. De huidige werkgever is over het algemeen reeds bekend met de arbeidsgehandicaptenstatus, gezien de verplichtingen die in de eerste twee ziektejaren gelden en het financiële belang dat de huidige werkgever kent als gevolg van Pemba of het eigen risicodragen. De bovenvermelde uitspraken brengen in deze situatie geen wijziging. De Wet Bescherming Persoonsgegevens kent een regime met betrekking tot de verstrekking van bijzondere gegevens, waaronder gezondheidsgegevens. De verwerker, waartoe ook UWV wordt gerekend, mag deze gegevens verwerken voor een goede uitvoering van onder meer een wettelijk voorschrift of de reïntegratie of begeleiding van werknemers of uitkeringsgerechtigden. Mededeling van het WAO-besluit aan de actuele werkgever wordt, mede gezien de uitspraak van de CRvB van 13 februari 2002, noodzakelijk geacht voor een goede uitvoering van de WAO. Hierbij dient echter wel te worden aangetekend dat bekendmaking van het WAO-besluit aan de werkgever niet automatisch betekent dat de werkgever ook in kennis wordt gesteld van gegevens over aard en oorzaak van de ziekte. In zowel de WBP als de WAO (medische besluitenregeling), de Awb en de jurisprudentie van de CRvB worden nadere voorschriften gegeven voor de verstrekking en kennisname van medische gegevens. De betreffende uitspraken brengen hierin geen verandering. De Wet op de medische keuringen (WMK) heeft een andere situatie op het oog dan aan de orde is in de uitspraken van de Centrale Raad van Beroep. De WMK stelt beperkingen aan bepaalde medische keuringen, zoals aanstellingskeuringen en keuringen voor een levensverzekering of een particuliere arbeidsongeschiktheidsverzekering. De WMK is niet van toepassing op keuringen voor wettelijke sociale verzekeringen, zoals de WAO, en ook niet op de besluitvorming op basis van een dergelijke keuring in de vorm van een WAO-besluit. De onderhavige uitspraken hebben daarom geen consequenties voor de uitvoering van de WMK. Van belang is nog wel te vermelden dat artikel 4, tweede lid, WMK de werkgever verbiedt om tijdens de sollicitatieprocedure vragen te stellen dan wel anderszins inlichtingen in te winnen over de gezondheidstoestand van de keurling en over diens ziekteverzuim in het verleden. De Commissie klachtenbehandeling aanstellingskeuringen leidt hieruit af dat het tijdens een sollicitatiegesprek vragen naar een eventueel WAO-verleden in strijd is met deze wet (oordeel 2002-05). De WMK is niet van toepassing indien dergelijke vragen worden gesteld dan wel inlichtingen worden ingewonnen los van een aanstellingsprocedure. De Wet gelijke behandeling op grond van handicap of chronische ziekte verbiedt direct en indirect onderscheid tussen personen op grond van een werkelijke of vermeende handicap of chronische ziekte onder meer bij de arbeid. Deze wet biedt de werknemer bescherming tegen ongelijke behandeling voor het geval het bekend worden van het WAO-besluit bij zijn werkgever daartoe aanleiding zou geven. </antwoord>
      <antwoord nummer="3">Bij brief van 12 januari (NDS-SZW0400049) heb ik u geïnformeerd over de resultaten van een onderzoek naar de beeldvorming van werkgevers, werknemers en intermediaire organisaties over de arbeidsintegratie van arbeidsgehandicapten. Dit onderzoek is uitgevoerd in opdracht van de door mij ingestelde Commissie Het Werkend Perspectief (CWP). Deze externe commissie heeft als taak vergroting van kennis inzake arbeidshandicap en werk, rechten en plichten, arbeidsomstandigheden en de uitwisseling van goede praktijkvoorbeelden. De CWP start een communicatiecampagne gericht op kennisvergroting en houdingsverandering. Met de opening van de website «Eerste Hulp bij Werk» ontsluit de CWP de belangrijkste sites op het terrein van gezondheid, arbeid en handicap. Goede praktijkvoorbeelden worden door de CWP verder verzameld via de nominering voor de prijs Kroon op het Werk 2003. </antwoord>
      <antwoord nummer="4">Nee, zie voor een nadere onderbouwing mijn antwoord bij vraag 1 en 2. </antwoord>
      <antwoord nummer="5">Zie mijn antwoord bij vraag 1 en 2. </antwoord>
      <antwoord nummer="6">Zie mijn antwoord bij vraag 1 en 2. </antwoord>
      <antwoord nummer="7">Mede gezien mijn antwoord bij vraag 2, acht ik dergelijke waarborgen in voldoende mate aanwezig. Wel vind ik het van belang op dit punt alert te blijven en signalen die mij hierover bereiken te onderzoeken. Voorkomen moet worden dat onduidelijkheid bestaat tussen werkgever, werknemer en andere instanties zoals het UWV over welke gegevens inzake de gezondheid door de werknemer moeten worden verstrekt of door de werkgever mogen worden gevraagd. </antwoord>
      <noten afkomstig="antwoord"/>
   </antwoorden>
</kvr>
