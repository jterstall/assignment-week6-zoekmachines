<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over de ontvangst van commerciële TV-zenders via de schotel. (Ingezonden 20 augustus 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3624
</item>
         <item attribuut="Inhoud">Vragen naar aanleiding van het feit dat de ongeveer 300.000 Nederlandse schotelbezitters een investering van ongeveer 1500 à 2000 gulden in ontvangstapparatuur moeten doen om de Nederlandsetalige commerciële televisiezenders te kunnen blijven ontvangen.</item>
         <item attribuut="Rubriek">Communicatie, media en informatievoorziening (Radio en televisie) Communicatie, media en informatievoorziening (Reclame) Consument (Overig)</item>
         <item attribuut="Trefwoorden">Consumenten Reclame Televisie</item>
         <item attribuut="Vindplaats">Kamervragen met antwoord 1995-1996, nr. 1653, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1996-09-09</item>
         <item attribuut="Datum_indiening">1996-08-20</item>
         <item attribuut="Document-id">KVR3624</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3369" allpagenumbers="3369 3370" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1653" onderwerp="" indiendatum="1996-08-20">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="1996-09-9">
         <antwoorder functie="staatssecretaris" ministerie="">Nuis Onderwijs, Cultuur en Wetenschappen.</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Moeten de ongeveer 350.000 huishoudens (excl. de in het buitenland verblijvende Nederlanders) die in het bezit zijn van een schotel, een investering van 1500 a` 2000 gulden doen om de Nederlandstalige commercie¨le TV-zenders te blijven ontvangen? </vraag>
      <vraag nummer="2">Deelt u de mening, dat een dergelijke uitgave door een deel van de schotelbezitters niet of nauwelijks op te brengen is? </vraag>
      <vraag nummer="3">Deelt u de mening, dat de commercie¨le TV-zenders te veel vrijheid hebben, waardoor zij een maatregel als deze kunnen nemen? </vraag>
      <vraag nummer="4">Deelt u de mening, dat de spelregels voor het speelveld van de commercie¨le TV dienen te worden aangescherpt, om de consument te beschermen tegen dergelijke maatregelen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De Consumentenbond schat het aantal schotelbezitters in Nederland op circa 300.000. Het is niet precies bekend hoeveel huishoudens daarvan uitsluitend aangewezen zijn op ontvangst van Nederlandstalige commercie¨le programma’s via de schotel. Wel is bijvoorbeeld bekend dat een aantal schotelbezitters in stedelijke gebieden ook is aangesloten op de kabel, maar de schotel heeft aangeschaft om buitenlandse programma’s die niet via de kabel kunnen worden ontvangen, zelf te ontvangen. De programma’s van de Nederlandstalige commercie¨le omroepen kunnen dan gewoon via de kabel worden ontvangen. Een aantal huishoudens is, om wat voor reden dan ook, wel aangesloten op de kabel, maar heeft daarop geen abonnement genomen. Daaronder zullen zich naar alle waarschijnlijkheid ook schotelbezitters bevinden. Voor deze huishoudens kunnen de hogere kosten van digitale schotelontvangst reden zijn om zich alsnog te abonneren op de kabel. Het is dus duidelijk dat het aantal «gedupeerden» lager ligt dan de cijfers die voortdurend worden genoemd. Het betreft echter nog steeds een substantieel aantal mensen. Daarnaast is het ook niet zo dat men min of meer verplicht is in een keer een bedrag van 1500 gulden of meer op tafel te leggen. Er worden door Multichoice, de organisatie die verantwoordelijk is voor de uitzendingen, ook mogelijkheden geboden om voor een maandelijks bedrag in de orde van grootte van 25 a` 30 gulden over de benodigde ontvangstapparatuur te kunnen beschikken. Daarbovenop komen dan nog wel de abonnementskosten voor de diverse pakketten die worden aangeboden. Het pakket met RTL4, RTL5, SBS en Veronica wordt (vooralsnog) echter gratis geleverd. </antwoord>
      <antwoord nummer="2">Zoals onder 1 reeds aangegeven zijn er mogelijkheden om via speciale regelingen voor een aanvaardbaar bedrag over de ontvangstapparatuur te beschikken. Naar ik heb begrepen zijn er op dit moment echter nog wel problemen met de levering van deze apparatuur. </antwoord>
      <antwoord nummer="3">Nee. Het regeringsbeleid is er juist op gericht om gebruikers van telecommunicatiemiddelen, waaronder commercie¨le omroeporganisaties, ruimere keuzemogelijkheden te bieden. </antwoord>
      <antwoord nummer="4">Nee. Wel zullen horizontale en verticale concentraties in de media- en telecommunicatiemarkt die kunnen leiden tot misbruik van een bepaalde machtspositie, kritisch bekeken moeten worden. In dit verband kan worden gemeld dat de minister van Economische Zaken momenteel op grond van de Wet economische mededinging een aantal aspecten die verband houden met de digitale uitzendingen en digitale decoder, in onderzoek heeft. Het gaat daarbij onder meer om de mate van openheid van de decoderdiensten van Multichoice voor met Multichoice concurrerende programma(pakket)-aanbieders, de afzet en prijsstelling van de decoders, het niet verstrekken van smartcards door Multichoice voor bepaalde merken decoders, alsmede de exclusiviteitsbedingen inzake de digitale distributie van bepaalde programma’s. </antwoord>
      <noten afkomstig="antwoord"/>
   </antwoorden>
</kvr>
