<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Van Heemst (beiden PvdA) aan de minister voor Vreemdelingenzaken en Integratie over de uitzetting naar Turkije van de wegens extremisme en radicalisme ongewenst verklaarde godsdienstleraar Kaplan. (Ingezonden 26 april 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23294
</item>
         <item attribuut="Inhoud">Vragen naar aanleiding van de uitvoering van de uitzetting wegens extemisme en radicalisme ongewenst verklaarde Turkse godsdienstleraar Kaplan. Hierbij zijn procedurele fouten gemaakt in verband met zijn beroepsprocedure.</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Mensenrechten Terrorisme Turkije Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1896, Tweede Kamer</item>
         <item attribuut="Vraagnr_bij_indiening">2040513640</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2005-06-23</item>
         <item attribuut="Datum_indiening">2005-04-26</item>
         <item attribuut="Document-id">KVR23294</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4035" allpagenumbers="4035 4036" vetnummer="2040513640" code="0405tkkvr1896" lopendefooter="Tweede Kamer, vergaderjaar 2004–2005, Aanhangsel" filenaam="KVR23294" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1896" onderwerp="" indiendatum="2005-04-26">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="23 juni 2005), zie ook Aanhangsel Handelingen nr. 1764, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de uitzetting naar Turkije van de wegens extremisme en radicalisme ongewenst verklaarde godsdienstleraar Kaplan op 15 april 2005? </vraag>
      <vraag nummer="2">Is het waar dat deze man is uitgezet ondanks het feit dat tijdens de vliegtuigvlucht met spoed een voorlopige voorziening is getroffen, die toestond dat hij de lopende procedures in Nederland mocht afwachten? Zo ja, hoe heeft het kunnen gebeuren dat de man desondanks de douane gepasseerd is en niet naar Nederland teruggevlogen is? Zo neen, wat was de juiste toedracht? </vraag>
      <vraag nummer="3" voetnoot="1">Is het waar dat deze man in Turkije gezocht wordt door de militaire dienstplichtautoriteiten vanwege het niet vervullen van zijn dienstplicht, als gevolg waarvan hij gestraft kan worden met een straf die wegens strijd met het EVRM een titel geeft om hem niet naar Turkije uit te mogen zetten? <voetnoot nummer="1"/>Zo ja, wat was uw overweging de man desondanks uit te zetten? </vraag>
      <vraag nummer="4">Waarom heeft betrokkene inmiddels een schriftelijke verklaring gekregen dat hij zich weer bij het Nederlandse consulaat in Turkije mag melden en hij daarmee weer naar Nederland kan terugkeren? </vraag>
      <vraag nummer="5">Hoe gaat u in de toekomst voorkomen dat, wanneer de Nederlandse regering van oordeel is dat een vreemdeling vanwege radicalisme in Nederland ongewenst is, door procedurele fouten deze persona non grata niet kan worden uitgezet c.q. terugkeert naar Nederland? </vraag>
      <vraag nummer="6">Onderschrijft u de mening dat ongewenst verklaarden wegens gevaar voor de openbare orde en/of staatsveiligheid een mogelijke beroepsprocedure niet in Nederland mogen afwachten? Bent u bereid dit voorstel over te nemen en in wetgeving te verankeren? Zo neen, waarom niet? </vraag>
      <vraag nummer="7">Worden vreemdelingen wier verblijfsvergunning is geweigerd of ingetrokken c.q. die tot ongewenst vreemdeling zijn verklaard vanwege gevaar voor de staatsveiligheid, op een no fly list voor vluchten in de Europese Unie gezet? Zo neen, waarom niet? </vraag>
      <noten afkomstig="vraag">
         <noot nummer="1">Verwijzend naar ambtsbericht van de IND (DVP/AM-U050329.0065)</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Neen. Na zijn aanhouding op 24 februari 2005 is de heer Kaplan, met het oog op verwijdering naar zijn land van herkomst, in uitzetcentrum Rotterdam in vreemdelingenbewaring gesteld. Na afwijzing van zijn asielaanvraag, bekendgemaakt op 8 april 2005, was de uitzetting per luchtvaartuig van de heer Kaplan voorzien op 15 april 2005 om 10.00 uur. Enkele minuten voor 10.00 uur op 15 april 2005 bereikte de Immigratie- en Naturalisatiedienst (IND) per telefoon het mondelinge bevel van de rechter, inhoudende dat de uitzetting van de heer Kaplan stil moest worden gelegd in afwachting van een mondelinge uitspraak welke later op dezelfde dag zou worden gegeven. Aan deze tijdelijke door de rechtbank getroffen voorziening kon echter geen gehoor meer worden gegeven. Betrokkene bevond zich namelijk al in het vliegtuig en het vliegtuig taxiede reeds naar de startbaan. In deze fase gelden strenge veiligheidsvoorschriften en volgt de gezagvoerder enkel nog aanwijzingen van de luchtverkeersleiding. In deze situatie werd het niet meer mogelijk geacht betrokkene van boord te halen. De rechtbank is hiervan direct in kennis gesteld. Eerst later in de middag van diezelfde dag volgde de uitspraak van de rechter, waarin is bepaald dat de heer Kaplan de beslissing op het verzoek tot het treffen van een voorlopige voorziening hangende zijn rechtsmiddelen tegen de asielafwijzing en ongewenstverklaring in Nederland mag afwachten. Op het moment van bekendmaking van deze uitspraak, had de heer Kaplan inmiddels op de luchthaven te Istanbul de Turkse grensbewakingsautoriteiten gepasseerd. De IND zag zich aldus genoodzaakt te bewerkstelligen dat de heer Kaplan later die week kon terugkeren naar Nederland, hetgeen op 22 april 2005 is geschied. </antwoord>
      <antwoord nummer="3">Het antwoord op deze vraag is vertrouwelijk ter inzage gelegd, alleen voor de leden, bij het Centraal Informatiepunt van de Tweede Kamer der Staten-Generaal. </antwoord>
      <antwoord nummer="4">Zie mijn antwoord op vraag 2. Betrokkene is op 22 april 2005 naar Nederland teruggekeerd en weer in vreemdelingenbewaring gesteld. Vorenstaande betekent niet dat hem in Nederland verblijf zal worden toegestaan. Daar de rechter het verzoek om een voorlopige voorziening inmiddels heeft afgewezen, zal de uitzetting van betrokkene spoedig worden geëffectueerd. </antwoord>
      <antwoord nummer="5">In de onderhavige situatie is geen sprake geweest van het niet kunnen uitzetten van een ongewenst verklaarde vreemdeling als gevolg van procedurele fouten. De geboekte vlucht viel in casu samen met de behandeling door de rechter van het spoedverzoek tot het treffen van een voorlopige voorziening, terwijl een dergelijk verzoek ingevolge het beleid niet mag worden afgewacht indien de vreemdeling in kwestie ongewenst is verklaard. </antwoord>
      <antwoord nummer="6">De Vreemdelingenwet regelt onder welke omstandigheden vreemdelingen die een gevaar voor de openbare orde of de staatsveiligheid vormen, ongewenst verklaard kunnen worden. De Vreemdelingenwet regelt ook dat in bepaalde situaties, zoals in geval van gevaar voor de openbare orde, het door de vreemdeling ingestelde beroep tegen de afwijzende beschikking de werking daarvan niet opschort. In het beleid is vervolgens neergelegd dat de vreemdeling de behandeling van een verzoek tot het treffen van een voorlopige voorziening in een situatie waarin sprake is van handelen in strijd met de openbare orde niet hier te lande mag afwachten. Uiteraard neemt dit niet weg dat ik een uitspraak van een onafhankelijke rechter eerbiedig indien deze bepaalt dat de betrokken vreemdeling de behandeling van de voorlopige voorziening in Nederland mag afwachten. </antwoord>
      <antwoord nummer="7">Vreemdelingen die ongewenst zijn verklaard, zoals in het onderhavige geval, worden gesignaleerd in NSIS en in OPS. Bij controle aan de buitengrens van het Schengengebied, worden zij op grond van deze signaleringen door de grensautoriteiten herkend en volgens de staande afspraken behandeld. </antwoord>
      <noten afkomstig="antwoord"/>
   </antwoorden>
</kvr>
