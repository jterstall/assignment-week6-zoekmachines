<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mastwijk en Aasted-Madsen (beiden CDA) aan de minister van Verkeer en Waterstaat over het gebruik van veiligheidsgordels in busjes voor groepsvervoer. (Ingezonden 22 april 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20207
</item>
         <item attribuut="Inhoud">In de busjes voor groepsvervoer mogen uitsluitend goedgekeurde driepuntsgordels gemonteerd worden, terwijl voor het vervoer van kinderen een tweepuntsgordel veiliger is.</item>
         <item attribuut="Rubriek">Verkeer, vervoer en waterstaat (Personenvervoer) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Autogordels Personenvervoer</item>
         <item attribuut="Vindplaats">Kamervragen met antwoord 2003-2004, nr. 1477, Tweede Kamer</item>
         <item attribuut="Vraagnr_bij_indiening">2030413250</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Mastwijk</persoon>
            <persoon partij="CDA">Aasted-Madsen</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-04-22</item>
         <item attribuut="Document-id">KVR20207</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3123" allpagenumbers="3123 3124" vetnummer="2030413250" code="0304tkkvr1477" lopendefooter="Tweede Kamer, vergaderjaar 2003–2004, Aanhangsel" filenaam="KVR20207" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1477" onderwerp="" indiendatum="2004-04-22">
         <vrager partij="CDA" oorsprong="parlement">Mastwijk</vrager>
         <vrager partij="CDA" oorsprong="parlement">Aasted-Madsen</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-05-6">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat bij aflevering van nieuwe busjes voor groepsvervoer (bijvoorbeeld voor het vervoer van kinderen van en naar een Medisch Kinder Dagverblijf) uitsluitend goedgekeurde driepuntsgordels mogen worden gemonteerd? </vraag>
      <vraag nummer="2">Weet u dat toepassing van dergelijke gordels – los van de werking bij aanrijdingen – bij het vervoer van kinderen ongewenste situaties oplevert doordat de kinderen deze gordels «langer» kunnen maken waardoor de werking van de gordel wordt teniet gedaan terwijl deze «bewegingsvrijheid» ook kan leiden tot andere ongewenste situaties tijdens het vervoer? </vraag>
      <vraag nummer="3">Weet u dat bij het gebruik van bepaalde tweepuntsgordels een systeem wordt toegepast dat het «langer maken» van de gordel onmogelijk maakt waardoor de kinderen zelf niet voor gevaarlijke situaties kunnen zorgen door van hun plaats op te staan? </vraag>
      <vraag nummer="4">Deelt u de mening dat bedoelde tweepuntsgordels per saldo het kind en de andere personen in het voertuig meer bescherming bieden dan de voorgeschreven driepuntsgordels? </vraag>
      <vraag nummer="5">Bent u bereid om – in overleg met de branche – in daartoe aangewezen gevallen ontheffing te verlenen van het gebruik van driepuntsgordels zodat gebruik van de bedoelde tweepuntsgordels mogelijk wordt? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik wil de toepassing van gordels niet los zien van de werking bij aanrijdingen. Driepuntsgordels bieden bij een aanrijding een veel betere bescherming dan tweepuntsgordels. Daarom ook dienen op basis van de Europese typegoedkeuringseisen nieuwe personenauto’s – waaronder busjes voor maximaal 8 passagiers – en bussen met een maximum massa van 3.500 kg te zijn voorzien van driepuntsgordels. Dit zijn gordels met een oprolautomaat. Die bieden, zolang men zich niet te snel beweegt, al een behoorlijke bewegingsruimte. Niettemin komt het wel voor dat deze gordels worden gemanipuleerd om extra vrije ruimte te creëren, waardoor afbreuk wordt gedaan aan de werking ervan. </antwoord>
      <antwoord nummer="3">Ik kan mij niet direct een beeld vormen van tweepuntsgordels (heupgordels) waarbij het langer maken onmogelijk wordt gemaakt. Juist in verband met het doorgaans ontbreken van een oprolmechanisme is bij deze gordels een goede verstelmogelijkheid van belang. Ook als dit geblokkeerd is, kunnen kinderen zich bewegingsvrijheid scheppen door de gordel los te maken. Hiervoor is een druk op de knop van de sluiting voldoende. Ik heb wel begrepen dat er soms gebruik wordt gemaakt van middelen om ook dit laatste te bemoeilijken. Daar heb ik ernstige bedenkingen tegen, omdat dat de zelfredzaamheid en mogelijk ook de redbaarheid door anderen in geval van een calamiteit nadelig beïnvloedt. </antwoord>
      <antwoord nummer="4">Ik deel deze mening niet. Het zou betekenen dat het veiligheidsniveau van alle inzittenden wordt verminderd in verband met ongewenst gedrag van enkelen. Mij dunkt dat het de taak is van een begeleider (bij voorkeur niet de chauffeur, hoewel deze op basis van het RVV 1990 wel verantwoordelijk is) om toe te zien op het juiste gebruik van de gordels bij het vervoer van kinderen met problematisch gedrag op dit gebied. </antwoord>
      <antwoord nummer="5">Zoals uit het bovenstaande blijkt ben ik er geen voorstander van driepuntsgordels te vervangen door heupgordels. Een ontheffing is echter niet nodig. In de toelatingseisen voor nieuwe voertuigen (hoofdstuk 3 van het Voertuigreglement) wordt geëist dat de gordels voldoen aan de desbetreffende Europese richtlijnen. In de permanente eisen (hoofdstuk 5 van het Voertuigreglement; de eisen voor gebruik op de weg en de APK) wordt wel de aanwezigheid van goedgekeurde gordels geëist, maar niet het soort gordels. Als mocht blijken dat op een schaal van enige betekenis driepuntsgordels worden vervangen door heupgordels, kan dat aanleiding vormen om het Voertuigreglement te wijzigen in de zin dat voertuigen die volgens de toelatingseisen van driepuntsgordels moeten zijn voorzien, daarvan ook in de permanente eisen blijvend van moeten zijn voorzien. In dat geval zullen de inmiddels vervangen driepuntsgordels weer moeten worden gemonteerd. </antwoord>
      <noten afkomstig="antwoord"/>
   </antwoorden>
</kvr>
