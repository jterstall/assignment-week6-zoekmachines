<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid B.M. de Vries (VVD) aan de staatssecretaris van Financiën over APA/ATR (Advance Pricing Agreement/Advance Tax Ruling). (Ingezonden 9 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16180
</item>
         <item attribuut="Inhoud">Vragen over het intern beleid van het rulingteam Rotterdam betreffende het verkrijgen van zekerheid vooraf over de deelnemingsvrijstelling in een buitenlandse deelneming.</item>
         <item attribuut="Rubriek">Belastingen (Vennootschapsbelasting)</item>
         <item attribuut="Trefwoorden">Vennootschapsbelasting</item>
         <item attribuut="Vindplaats">Kamervragen met antwoord 2001-2002, nr. 1591, Tweede Kamer</item>
         <item attribuut="Vraagnr_bij_indiening">2010212420</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">B.M. de Vries</persoon>
         </item>
         <item attribuut="Datum_reaktie">2002-09-03</item>
         <item attribuut="Datum_indiening">2002-07-09</item>
         <item attribuut="Document-id">KVR16180</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3383" allpagenumbers="3383 3384" vetnummer="2010212420" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16180" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1591" onderwerp="" indiendatum="2002-07-9">
         <vrager partij="VVD" oorsprong="parlement">B.M. de Vries</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2002-09-3">
         <antwoorder functie="staatssecretaris" ministerie="Financiën">Van Eijck</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van «intern beleid» van het rulingteam Rotterdam betreffende de werkwijze voor het afdoen van ATR- en APA-verzoeken? <voetnoot nummer="1"/>Zo ja, hoe luidt dit beleid en wat is de status ervan? </vraag>
      <vraag nummer="2">Is het u bekend dat op grond van voornoemd «intern beleid» voor het van toepassing zijn van de deelnemingsvrijstelling op een door een Nederlandse tophoudster gehouden belang van minder dan 50% in een buitenlandse deelneming slechts dan zekerheid vooraf verkregen kan worden als naast een ATR-verzoek een APA-verzoek is ingediend? </vraag>
      <vraag nummer="3">Deelt u het standpunt dat voornoemd onderdeel van het «intern beleid» niet in overeenstemming is met het Besluit van de staatssecretaris van Financiën 20 maart 2001, nr. IFZ2001/293 waarover, onder andere in het persbericht van 30 maart 2001, nr. 2001/093, wordt opgemerkt dat ten aanzien van het verkrijgen van zekerheid vooraf over de deelnemingsvrijstelling geen wijziging ten opzichte van het huidige beleid (het beleid van vóór 30 maart 2001) heeft plaatsgevonden? </vraag>
      <vraag nummer="4">Zo neen, kunt u dit dan toelichten? Zo ja, wat bent u dan voornemens te doen om deze ongewenste situatie te beïnvloeden? </vraag>
      <noten afkomstig="vraag">
         <noot nummer="1">ATR = Advance Tax Ruling. APA = Advance Pricing Agreement</noot>
      </noten>
   </vragen>
   <antwoorden aantal="1">
      <antwoord nummer="1 t/m 4">In zowel de oude rulingpraktijk die heeft bestaan tot 1 april 2001 als in de APA/ATR-praktijk die per 1 april 2001 is ingevoerd, kan zekerheid vooraf worden gevraagd over de toepassing van de deelnemingsvrijstelling in individuele situaties. Dit kan betreffen de situatie waarin de belastingplichtige een schakelfunctie vervult tussen de buitenlandse moedermaatschappij en een of meer buitenlandse dochtermaatschappijen (tussenholding) of de situatie waarin de belastingplichtige de houdstermaatschappij is van een of meer buitenlandse deelnemingen (topholding). In de vóór 1 april 2001 afgegeven zogenoemde houdsterrulings werd een standaard verrekenprijsbepaling opgenomen waarin werd bepaald dat de belastingplichtige ter zake van haar managementactiviteiten ten minste 25% van de in Nederland aan die activiteiten verbonden kosten als bijdrage aan de winst diende aan te geven. Deze verrekenprijsbepaling werd opgenomen voor zowel topholdings als tussenholdings. Vanaf 1 april 2001 is op het geven van zekerheid vooraf ten aanzien van verrekenprijzen in grensoverschrijdende transacties door middel van een Advance Pricing Agreement (APA), het besluit nr. IFZ2001/292M toepassing. Alvorens zekerheid vooraf wordt gegeven over de verrekenprijsaspecten in de vorm van een APA, dient het armslength karakter van de beloning voor de specifieke transactie door de belastingplichtige te worden onderbouwd. Voor een tussenholding wordt, zoals in de resolutie van 15 oktober 1974, BNB 1975/11, is aangegeven, de schakelfunctie tussen de bedrijfsmatige activiteiten van de buitenlandse moedermaatschappij en die van de buitenlandse dochtermaatschappij als een wezenlijke functie gezien. Omdat de benodigde activiteiten – in aanvulling op het zijn van tussenschakel – veelal beperkt zijn, is bij aanvang van de APA/ATR-praktijk per 1 april 2001 voor tussenholdings besloten om zekerheid vooraf over de toepassing van de deelnemingsvrijstelling in een Advance Tax Ruling (ATR) niet te koppelen aan de indiening van een APA-verzoek voor de beloning. De situatie van een topholding is anders. Voor een topholding is een wezenlijke functie aanwezig als de topholding houdsteractiviteiten verricht, hetgeen – zoals ook in genoemde resolutie is aangegeven – onder meer kan blijken uit activiteiten op bestuurlijk, beleidsvormend en/of financieel terrein. Gelet op de activiteiten van een dergelijke topholding is aanvankelijk besloten om het verstrekken van zekerheid vooraf over de toepassing van de deelnemingsvrijstelling in een ATR – evenals in de situatie vóór 1 april 2001 het geval was – in beginsel te koppelen aan het vooraf overeenkomen van het verrekenprijsaspect, en derhalve aan de indiening van een APA-verzoek voor de beloning. Na heroverweging van enerzijds het praktische belang van de belastingdienst om de verrekenprijsaspecten vooraf overeen te komen en anderzijds de administratieve lasten die dit voor de belastingplichtige met zich meebrengt, heb ik thans besloten dat ook topholdings die geen APA-verzoek wensen in te dienen, zekerheid vooraf over de toepassing van de deelnemingsvrijstelling kunnen verkrijgen. Wel dient uiteraard in het ATR-verzoek een adequate beschrijving van de activiteiten van de topholding te worden opgenomen en dient voorts in de aangifte een zakelijke vergoeding voor deze activiteiten te worden aangegeven. </antwoord>
      <noten afkomstig="antwoord"/>
   </antwoorden>
</kvr>
