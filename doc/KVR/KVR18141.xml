<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Hamer (beiden PvdA) aan de ministers van Sociale Zaken en Werkgelegenheid en van Onderwijs, Cultuur en Wetenschappen over jeugdwerkloosheid in Amsterdam. (Ingezonden 19 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18141
</item>
         <item attribuut="Inhoud">Vragen over berichten dat de jeugdwerkloosheid in Amsterdam sterk gestegen is, met name vanwege een groot aantal schoolverlaters die zonder enige vorm van diploma hun school verlieten.</item>
         <item attribuut="Rubriek">Arbeid (Werkloosheidsbestrijding) Voortgezet onderwijs (Leerlingen) Welzijn (Jeugdigen) Welzijn (Minderheden)</item>
         <item attribuut="Trefwoorden">Jeugdwerkloosheid Minderheden Schoolverlaters</item>
         <item attribuut="Vindplaats">Kamervragen met antwoord 2002-2003, nr. 1603, Tweede Kamer</item>
         <item attribuut="Vraagnr_bij_indiening">2020313500</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2003-07-07</item>
         <item attribuut="Datum_indiening">2003-06-19</item>
         <item attribuut="Document-id">KVR18141</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3353" allpagenumbers="3353 3354" vetnummer="2020313500" code="0203tkkvr1603" lopendefooter="Tweede Kamer, vergaderjaar 2002–2003, Aanhangsel" filenaam="KVR18141" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1603" onderwerp="" indiendatum="2003-06-19">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de ministers van Sociale Zaken en Werkgelegenheid en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-07-7">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht dat in Amsterdam de jeugdwerkloosheid sterk gestegen is en vorig jaar 9300 schoolverlaters zonder enige vorm van diploma hun school verlieten? <voetnoot nummer="1"/>
      </vraag>
      <vraag nummer="2">Hoe komt het dat van zo’n 20.000 voortijdige schoolverlaters niet te achterhalen zou zijn waar zij terecht zijn gekomen? Welke aanwijzingen zijn er dat een flink deel van hen toch door zou stromen naar het hoger beroepsonderwijs of universiteit? </vraag>
      <vraag nummer="3">Is bekend hoe lang deze jongeren gemiddeld werkloos zijn? </vraag>
      <vraag nummer="4">Op welke wijze wordt de sluitende aanpak op deze groep van jongeren toegepast? </vraag>
      <vraag nummer="5">Wat is uw oordeel over het feit dat van de 5100 Amsterdamse allochtonen die voortijdig afhaken, meer dan het overgrote deel, ruim 4700, uit meisjes van boven de zestien bestond? Wordt in het landelijk beleid ten aanzien van schoolverlaters en bij de bestrijding van jeugdwerkloosheid rekening gehouden met deze groep? </vraag>
      <noten afkomstig="vraag">
         <noot nummer="1" datum="2003-06-14" bron="Parool">Parool, 14 juni 2003, n.a.v. de regionale arbeidsmarktmonitor</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De eerste schakel in de keten is een sluitende meld- en registratiepraktijk. Sinds de invoering van de RMC-wet in 2002 is op dit punt grote vooruitgang geboekt. Uiteindelijk zal een geïntegreerde leerplicht/RMC registratie – gekoppeld aan het onderwijsnummer – moeten leiden tot een sluitende registratie. Na het zomerreces stuurt de staatssecretaris van OCenW de voortgangsrapportage Voortijdig Schoolverlaten aan de Tweede Kamer waarmee meer duidelijk wordt waar jongeren terecht komen nadat zij de school zonder een startkwalificatie hebben verlaten. </antwoord>
      <antwoord nummer="3">Bekend is dat ultimo mei 2003, ruim 2900 jongeren onder 23 jaar zijn ingeschreven bij het CWI in Amsterdam. Circa 70% van deze groep heeft geen startkwalificatie. Zij hebben een gemiddelde gerealiseerde werkloosheidsduur van circa 8 maanden. Deze gemiddeld gerealiseerde werkloosheidsduur is hetzelfde als het landelijk gemiddelde voor jongeren tot 23 jaar. </antwoord>
      <antwoord nummer="4">De gemeente is verantwoordelijk voor de sluitende aanpak in het kader van de RMC-wet én de WIW. Ik heb er alle vertrouwen in dat Amsterdam voortvarend te werk gaat bij het realiseren van de sluitende aanpak voor jongeren. Een koppeling tussen deze RMC en WIW-netwerken leidt tot een sterke keten onderwijs/(jeugd) zorg/arbeidsmarkt. Om gemeenten te ondersteunen bij het versneld realiseren van een sluitende keten zijn SZW en OCW inmiddels pilots gestart in zeven gemeenten en regio’s en één provincie. Uit deze pilots blijkt dat de sleutel tot succes ligt in actieve samenwerking, aangestuurd door een makelaar/regisseur. Andere succesfactoren zijn: meer trajectbegeleiding, beschikbaarheid van een loopbaanadviseur en een centrale RMC-organisatie. Amsterdam is een van de zeven gemeenten die aan de pilots meedoen. Op stedelijk niveau heeft Amsterdam een Programmanager RMC en een Programmamanager Leerplicht aangesteld die toezien op een sluitende registratie en volgsysteem van voortijdige schoolverlaters. Er worden verbeteringen in het Leerling Administratie Systeem (LAS) doorgevoerd die tot een sluitende registratie moeten leiden. Het leveren van maatwerk vindt plaats op het niveau van de 14 stadsdelen; de programmamanagers zorgen o.a. voor een goede afstemming om de keten (onderwijs/jeugdzorg/arbeidsmarkt) sluitend te maken. Voorts wordt op stedelijk niveau een professionaliseringsprogramma uitgevoerd voor de RMC-casemanagers en leerplichtambtenaren. De gemeente Amsterdam heeft met alle besturen van VMBO- en MBO-instellingen een convenant getekend om tot versterking van de beroepskolom en realisering van doorlopende leerlijnen te komen. Tevens heeft Amsterdam als doelstelling om 1000 leerbanen te realiseren als onderdeel van het MKB-leerwerkplan. Over de wijze waarop ik de sluitende aanpak verder wil versterken verwijs ik u naar het plan van aanpak Jeugdwerkloosheid dat ik mede namens de Minister en Staatssecretaris van Onderwijs, Cultuur en Wetenschappen, op 30 juni 2003 aan de Tweede Kamer heb gestuurd. </antwoord>
      <antwoord nummer="5">In de RMC-registratie wordt het aantal meisjes van allochtone afkomst die de school verlaten zonder startkwalificatie zichtbaar gemaakt. Het Voortijdig Schoolverlaten-beleid richt zich op de totale groep voortijdig schoolverlaters. Dat het overgrote deel uit allochtonen bestaat, heeft te maken met het feit dat 60% van de scholierenpopulatie in Amsterdam uit allochtonen bestaat; in het VMBO is het aandeel allochtonen hoger. Belangrijke risico-factoren voor uitval zijn wisseling van school en verzuim. De gemeente Amsterdam hanteert een aanpak om schoolwisseling te voorkomen door de plaatsing van leerlingen uit groep 8 goed vorm te geven (Cito-resultaat en advies van de school) en een herstructurering van het aanbod op VMBO-scholen door te voeren. Een breder aanbod op het VMBO voorkomt dat leerlingen van school moeten wisselen. Een ander aspect om schoolwisseling te voorkomen is om het 4e jaar van het VMBO op een ROC te doen plaatsvinden. De gemeente Amsterdam stuurt dit door middel van het huisvestingsbeleid. Daarnaast moet, indien taalvaardigheid een probleem is, daaraan extra aandacht worden besteed. Daartoe zal worden aangesloten bij het project «Nieuwe kansen voor anderstaligen» dat ITTA (Universiteit van Amsterdam) o.a. ten behoeve van etnische jongeren bij alle ROC’s in Nederland heeft uitgevoerd. Dit voornemen is aangekondigd in het plan van aanpak jeugdwerkloosheid. Ook zal de op 3 juli 2003 geïnstalleerde commissie PEM (Participatie van vrouwen uit Etnische Minderheidsgroepen) de gemeenten (G 30) ondersteunen in hun regierol inzake de arbeidsparticipatie van allochtone vrouwen. Het ontwikkelen en verspreiden van kennis, ervaringen en ideeën om allochtone vrouwen te bereiken en hun maatschappelijke participatie te bevorderen maakt ook deel uit van de actiepunten van deze commissie. </antwoord>
      <noten afkomstig="antwoord"/>
   </antwoorden>
</kvr>
