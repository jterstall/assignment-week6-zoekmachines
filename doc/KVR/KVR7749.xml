<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voorhoeve en Blaauw (beiden VVD) over Kosovo. (Ingezonden 11 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7749
</item>
         <item attribuut="Inhoud">Vragen over de uitvoering van de sancties tegen de Federale Republiek Joegoslavië in verband met Kosovo.</item>
         <item attribuut="Rubriek">Handel en economie (Handelsbelemmeringen) Internationale betrekkingen (Overig)</item>
         <item attribuut="Trefwoorden">Bosnië-Herzegovina Economische sancties Klein-Joegoslavië</item>
         <item attribuut="Vindplaats">Kamervragen met antwoord 1997-1998, nr. 1734, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Voorhoeve</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1998-09-04</item>
         <item attribuut="Datum_indiening">1998-08-11</item>
         <item attribuut="Document-id">KVR7749</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3565" allpagenumbers="3565 3566" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7749" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1734" onderwerp="" indiendatum="1998-08-11">
         <vrager partij="VVD" oorsprong="parlement">Voorhoeve</vrager>
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1998-09-4">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kunt u actuele informatie verschaffen over de uitvoering van de sancties tegen de Federale Republiek Joegoslavië inzake Kosovo? </vraag>
      <vraag nummer="2">Door welke lidstaten van de Europese Unie is er op aangedrongen dat de financiële sancties niet van toepassing zijn op overheidsinstellingen en door de staat beheerste bedrijven van Joegoslavië? </vraag>
      <vraag nummer="3">Wat is uw oordeel over de effectiviteit van de financieel-economische sancties als die niet van toepassing zijn op overheidsinstellingen en door de staat beheerste bedrijven? </vraag>
      <vraag nummer="4">Heeft de Verenigde Staten Nederland en de andere EU-leden verzocht dit gat in de EU-sancties te dichten? </vraag>
      <vraag nummer="5">Wat is de reactie van de EU-leden hierop? Is Nederland bereid dit gat te dichten? </vraag>
      <vraag nummer="6">Hoe wordt de luchtvaartboycot door de EU-lidstaten precies geëffectueerd en op welke termijn? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen terzake, van de leden Koenders en Valk, ingezonden 6 augustus 1998. </toelichting>
   <antwoorden aantal="6">
      <antwoord nummer="1">Op 19 maart jl. heeft de EU besloten over te gaan tot de volgende maatregelen tegen de FRJ: bevestiging van het reeds bestaande wapenembargo, een verbod op leveranties van goederen die voor binnenlandse repressie of terrorisme kunnen worden gebruikt; een moratorium op door de overheid gefinancierde steun voor exportkredieten en visumrestricties voor overheidsfunctionarissen die direct verantwoordelijk zijn voor de repressieve acties in Kosovo. Voor de uitvoering van deze sancties werd op 27 april jl. in EU-kader een verordening vastgesteld. Vervolgens besloot de EU, op 7 mei jl., over te gaan tot bevriezing van de tegoeden van de regeringen van de FRJ en van de deelrepubliek Servië in het buitenland. De uitvoeringsverordening van deze sanctie dateert van 22 juli jl. Tot een verbod op nieuwe investeringen in Servië werd besloten op 8 juni jl., waarna op 24 juli jl. de uitvoeringsverordening voor dit besluit volgde. Op 29 juni jl. werd besloten over te gaan tot de instelling van een verbod op vluchten van Joegoslavische luchtvaartmaatschappijen naar EU landen. De uitvoeringsverordening voor deze sanctiemaatregel is nog in voorbereiding. Afgekondigde sancties zijn overigens eerst van kracht vanaf het moment dat de betreffende uitvoeringsverordening is vastgesteld. Met het oog op de strafbaarstelling in Nederland van overtreding van de bepalingen van de verordeningen van 27 april en 22 juni is op 28 juli de «Sanctieregeling Joegoslavië 1998» vastgesteld. Deze regeling is op 3 augustus jl. in de Staatscourant gepubliceerd (nr. 144). Een regeling ter implementatie van het investeringsverbod is in voorbereiding. </antwoord>
      <antwoord nummer="2">Over posities van individuele lidstaten kan ik, overeenkomstig de in EU-kader bestaande gebruiken, geen mededelingen doen. </antwoord>
      <antwoord nummer="3">Anders dan in deze vraag verondersteld, zijn de bedoelde financieel-economische sancties van toepassing op overheidsdiensten en -organen. In de uitvoeringsverordening voor de investeringsstop wordt deze sanctie ook van toepassing verklaard op organisaties die in het bezit zijn van of gecontroleerd worden door of vanuit de overheid. In de preambule van de verordening inzake de bevriezing van tegoeden is onder meer opgenomen dat, indien de verordening blijkt te worden ontdoken door «entiteiten die eigendom zijn van de genoemde regeringen», passende maatregelen, met inbegrip van aanvullende communautaire wetgeving, kunnen worden overwogen. </antwoord>
      <antwoord nummer="4">Ja. </antwoord>
      <antwoord nummer="5">Nederland blijft, evenals een aantal andere lidstaten van de EU, voorstander van meer substantiële en effectieve sancties. Zoals reeds werd vermeld in het antwoord op vraag 3, bestaat binnen de EU echter nog geen overeenstemming over een grotere reikwijdte van de sancties. </antwoord>
      <antwoord nummer="6">Op dit moment is overleg gaande over de omzetting van het betreffende besluit van 29 juni in een uitvoeringsverordening. Ik hoop dat dit overleg binnen een termijn van twee à drie weken zal resulteren in een effectieve boycot. </antwoord>
      <noten afkomstig="antwoord"/>
   </antwoorden>
</kvr>
