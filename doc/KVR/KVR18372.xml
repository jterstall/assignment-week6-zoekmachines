<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en De Wit (beiden SP) aan de minister van Justitie en de staatssecretaris van Volksgezondheid, Welzijn en Sport over het vastzitten van niet-criminele kinderen in justitiële jeugdinrichtingen. (Ingezonden 25 juli 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18372
</item>
         <item attribuut="Inhoud">Vragen naar aanleiding van een bericht in de Telegraaf van 23 juli 2003 dat steeds meer niet-criminele kinderen vastzitten in justitiële jeugdinrichtingen omdat er geen plaats is in psychiatrische behandelinrichtingen. Gevraagd wordt om, zolang er geen oplossing is voor de wachtlijsten, een apart regime voor civielrechtelijk en strafrechtelijk geplaatste kinderen in te voeren.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gevangeniswezen Jeugdigen</item>
         <item attribuut="Vindplaats">Kamervragen met antwoord 2002-2003, nr. 1800, Tweede Kamer</item>
         <item attribuut="Vraagnr_bij_indiening">2020315320</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2003-08-27</item>
         <item attribuut="Datum_indiening">2003-07-25</item>
         <item attribuut="Document-id">KVR18372</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3769" allpagenumbers="3769 3770 3771" vetnummer="2020315320" code="0203tkkvr1800" lopendefooter="Tweede Kamer, vergaderjaar 2002–2003, Aanhangsel" filenaam="KVR18372" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1800" onderwerp="" indiendatum="2003-07-25">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-27">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op het feit dat 307 niet-criminele kinderen vastzitten in justitiële jeugdinrichtingen omdat er geen plek is in psychiatrische behandelinrichtingen, waar deze kinderen eigenlijk thuishoren? <voetnoot nummer="1"/>
      </vraag>
      <vraag nummer="2">Deelt u de mening dat het niet wenselijk is dat deze kinderen in inrichtingen terechtkomen waar ook criminele kinderen zitten en kinderen die op een plek in de jeugd-TBS wachten? Zo ja, wat gaat u hier aan doen? Zo neen, waarom niet? </vraag>
      <vraag nummer="3">Klopt het dat de toestroom van OTS-kinderen naar justitiële jeugdinrichtingen de laatste jaren toeneemt? Waaraan ligt dit? Wordt deze noodoplossing door u gesteund? Zo ja, waarom dan? Zo neen, waarom staat u het dan toe? </vraag>
      <vraag nummer="4">Heeft u inzicht in het aantal kinderen dat met een PIJ-maatregel in een justitiële inrichting zonder adequate behandeling opgenomen is? Wat gaat u hieraan doen? </vraag>
      <vraag nummer="5">Klopt het dat, aangezien de justitiële jeugdinrichtingen meer op gevangenissen dan behandelinrichtingen lijken, de niet-criminele kinderen onvoldoende psychologische behandeling krijgen? </vraag>
      <vraag nummer="6">Hoe gaat u ervoor zorgen dat deze problematiek wordt opgelost en op welke termijn gaat dat gebeuren? Hoe gaat u er voor zorgen dat de wachtlijsten in de jeugdzorg worden opgelost? Hoe gaat u er voor zorgen dat deze kinderen wel adequate zorg krijgen? </vraag>
      <vraag nummer="7">Erkent u dat deze wachtlijsten in strijd zijn met het recht op zorg, zoals vastgelegd in de Wet op de Jeugdzorg? Wat is uw reactie daar op? </vraag>
      <vraag nummer="8">Bent u bereid de jeugdzorg, jeugdreclassering en jeugdbehandelinrichtingen te ontzien bij verdere bezuinigingen? Zo neen, waarom niet? </vraag>
      <vraag nummer="9">Bent u bereid, zolang er geen sluitende oplossing wordt gevonden voor de enorme wachtlijsten in de jeugdbehandelinstellingen, alsnog een apart regime voor de civielrechtelijke en strafrechtelijk geplaatste kinderen in te voeren? Zo u dit om financiële redenen niet wil, erkent u dan dat de beveiliging van civielrechtelijk geplaatste kinderen minder kosten met zich brengt dan die van strafrechtelijk geplaatste kinderen? Zo u dit om andere redenen niet wil, waarom niet? </vraag>
      <noten afkomstig="vraag">
         <noot nummer="1" datum="2003-07-23" bron="Telegraaf">Telegraaf, 23 juli 2003</noot>
      </noten>
   </vragen>
   <antwoorden aantal="9">
      <antwoord nummer="1">Het in de vraag genoemde aantal heeft betrekking op ondertoezichtgestelde jeugdigen (verder te noemen: ots-ers) die in verband met noodzakelijk geachte crisisopvang geplaatst zijn in een gesloten justitiële opvanginrichting (verder ook te noemen: opvang-jji). Het gaat daarbij niet alleen om jeugdigen met een psychiatrische stoornis, maar meer in het algemeen om jeugdigen met ernstige gedragsproblematiek. In een justitiële jeugdinrichting (verder te noemen: jji) kunnen jeugdigen zowel op strafrechtelijke als op civielrechtelijke titel worden geplaatst. De plaatsing van een jeugdige met een civielrechtelijke titel in een jji gebeurt op grond van een rechterlijke machtiging tot plaatsing in een gesloten inrichting. De kinderrechter zal deze machtiging slechts afgeven als hij bij zijn afwegingen tot de conclusie is gekomen dat in het betreffende geval plaatsing in een gesloten inrichting onvermijdelijk is en geen andere adequate mogelijkheden beschikbaar zijn. </antwoord>
      <antwoord nummer="2" voetnoot="1">Over de samenplaatsing van jeugdigen op civielrechtelijke en op strafrechtelijke titel is herhaaldelijk met de Kamer van gedachten gewisseld. Ik verwijs onder meer naar de brief van 18 oktober 2000 (kamerstuk 26 016), de beantwoording van de vragen van de Vaste Kamercommissie voor Justitie van 21 januari 2002 (kamerstuk 26 016, nr. 19) en laatstelijk op 27 maart 2003 in reactie op de vragen van de heer De Wit <voetnoot nummer="1"/>. Ik heb geantwoord dat de samenplaatsing betrokken wordt bij de evaluatie van de Beginselenwet justitiële jeugdinrichtingen (verder te noemen: Bjj) in 2004. Ik geef er de voorkeur aan de resultaten van de evaluatie af te wachten. </antwoord>
      <antwoord nummer="3">Bij het antwoord op deze vraag maak ik onderscheid tussen de ots- en voogdijplaatsingen voor crisisopvang in een opvang-jji en die voor behandeling. Voor crisisopvang neemt het aantal plaatsingen de laatste jaren toe: 2000: 258 2001: 332 2002: 580 eerste 6 maanden 2003: 327. Het aantal behandelplaatsingen geeft het volgende beeld te zien: 2000: 343 (187 via directe plaatsing + 156 uit opvanginrichting) 2001: 414 (151 + 263) 2002: 583 (135 + 348) eerste 6 maanden 2003: 254 (43 + 211). De reden voor de toename van de crisisplaatsingen is niet bekend. Elementen kunnen zijn de inspanningen van het ministerie van Justitie om aanmeldingen voor crisisopvang indien mogelijk binnen 1 week te honoreren, en een tekort aan andere vormen van vrijwillige residentiële jeugdzorg. Dit najaar start een onderzoek naar de hulpvraag van in een justitiële jeugdinrichting voor crisisopvang geplaatste minderjarigen. Daaruit moet blijken of voor deze minderjarigen de plaatsing in een jji terecht was of dat andere vormen van vrijwillige residentiële jeugdzorg meer op zijn plaats zijn. Zoals uit bovenstaande cijfers blijkt, stroomt een groot deel van de in het kader van crisis geplaatste jeugdigen door naar een behandelinrichting. Voor alle gesloten plaatsingen, dus zowel voor crisisopvang als voor behandeling, heeft de kinderrechter na afweging van de hem bekende feiten en omstandigheden een machtiging gegeven. </antwoord>
      <antwoord nummer="4">De maatregel plaatsing in een inrichting voor jeugdigen (hierna: pij-maatregel) is een strafrechtelijke maatregel. Een pij-maatregel wordt door de kinderrechter opgelegd aan jeugdigen die schuldig zijn aan een (ernstig) misdrijf en die intensieve hulp en behandeling nodig hebben om herhaling te voorkomen. Jeugdigen met een pij-maatregel horen thuis in een justitiële behandelinrichting. Echter, gezien de wachtlijsten voor de behandelinrichtingen moeten jeugdigen met een pij-maatregel in afwachting van een plek in een behandelinrichting vaak langere tijd verblijven in een opvang-jji (zgn. pij-passanten). Het gaat gemiddeld om 35 pij-passanten per jaar, die tussen de 4 weken en 9 maanden op een plaats moeten wachten. </antwoord>
      <antwoord nummer="5">Allereerst zij opgemerkt dat de term «gevangenis» onrecht doet aan het pedagogische karakter van de justitiële jeugdinrichtingen. De essentie is dat alle daar geplaatste jeugdigen binnen een vrijheidsbenemend kader een programma-aanbod krijgen dat is gericht op opvoeding, scholing en resocialisatie. Voor de psychologische behandeling van niet-criminele kinderen beschikken alle justitiële jeugdinrichtingen over een psycholoog voor psychologische consultatie en begeleiding. Deze psycholoog heeft mede tot taak om de jeugdigen in de opvang te diagnosticeren. Op grond van zijn diagnose en hetgeen overigens over de jeugdige bekend is, kan vervolgens de definitieve bestemming van de jeugdige worden bepaald en kan zo nodig behandeling op basis van een behandelplan plaatsvinden in een behandelinrichting. </antwoord>
      <antwoord nummer="6">Ten aanzien van de psychologische hulpverlening in de justitiële jeugdinrichtingen verwijs ik naar hetgeen bij vraag 5 is geantwoord. Op 25 oktober 2002 is de Kamer geïnformeerd over de wachtlijstcijfers per 1 juli 2002 (kamerstuk 28 606, nr. 2). Op dat moment bleek dat de wachtlijsten bij de bureaus jeugdzorg, de advies- en meldpunten kindermishandeling en het zorgaanbod flink gestegen waren. Naar aanleiding hiervan is vanuit het bestuurlijk overleg aan de taskforce gevraagd te komen met een nadere analyse. Deze analyse is de Kamer in februari 2003 toegezonden (kamerstuk 28 606, nr. 6). De hoofdlijnen van de aanbevelingen waren onder meer dat de Wet op de jeugdzorg zo snel mogelijk moet worden ingevoerd en dat er structureel extra middelen voor de jeugdzorg bij moeten om aan de toenemende vraag tegemoet te kunnen komen. Het kabinet heeft door middel van de enveloppe voor jeugd en preventie in het hoofdlijnenakkoord extra middelen beschikbaar gesteld voor onder andere de jeugdzorg. Definitieve besluitvorming over de inzet van deze middelen moet nog plaatsvinden. </antwoord>
      <antwoord nummer="7">Nee; binnen het recht op zorg kunnen wachtlijsten voorkomen. Dat neemt niet weg dat te lange wachttijden zich minder goed verdragen met goede zorg. Daarom is een gerichte aanpak van de wachtlijsten door de provincies en jeugdzorginstellingen van groot belang. </antwoord>
      <antwoord nummer="8">De omvang van de financiële problematiek waarvoor Nederland zich gesteld ziet, maakt ingrijpende bezuinigingen noodzakelijk. Er valt niet aan te ontkomen dat door Justitie ook bezuinigd moet worden op onderdelen van de jeugdzorg, jeugdreclassering en jeugdbehandelinrichtingen. Aan de andere kant worden in het kader van intensiveringen extra middelen beschikbaar gesteld. Op dit moment wordt bekeken hoe deze middelen zo effectief en efficiënt mogelijk kunnen worden ingezet. Ik hoop u daarover in het najaar te informeren. VWS heeft ervoor gekozen om niet te korten op het primaire proces. De doeluitkering jeugdzorg en de uitvoeringsorganisaties (jeugdzorginstellingen) die direct door VWS gefinancierd worden zijn uitgezonderd van de subsidietaakstelling die is opgelegd in het hoofdlijnenakkoord (59 mln. in 2004 oplopend tot 129 mln. in 2007). </antwoord>
      <antwoord nummer="9">Zoals ik hiervoor bij vraag 2 en vraag 3 heb aangegeven, vinden verschillende onderzoeken plaats. Ik geef er de voorkeur aan de resultaten van die onderzoeken af te wachten. Daarnaast wordt in het kader van de capaciteitsproblematiek bezien of en hoe goedkopere vormen van capaciteit gecreëerd kunnen worden. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1023" documentjaargang="2002-2003">Aanhangsel Handelingen, nr. 1023, vergaderjaar 2002–2003.</noot>
      </noten>
   </antwoorden>
</kvr>
