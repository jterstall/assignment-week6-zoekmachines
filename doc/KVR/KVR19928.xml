<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Landbouw, Natuur en Voedselkwaliteit en de staatssecretaris van Volkshuisvesting, Ruimtelijke Ordening en Milieubeheer over gentechvervuiling in biologisch voedsel. (Ingezonden 23 februari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19928
</item>
         <item attribuut="Inhoud">Uit een Brits onderzoek blijkt dat van de 25 biologische landbouwproducten er 20 fors zijn vervuild met genetisch veranderde organismen (Trouw, 19 februari 2004).</item>
         <item attribuut="Rubriek">Landbouw (Biologische landbouw) Landbouw (Overig)</item>
         <item attribuut="Trefwoorden">Biologische landbouw Genetische manipulatie</item>
         <item attribuut="Vindplaats">Kamervragen met antwoord 2003-2004, nr. 1229, Tweede Kamer</item>
         <item attribuut="Vraagnr_bij_indiening">2030408920</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-04-01</item>
         <item attribuut="Datum_indiening">2004-02-23</item>
         <item attribuut="Document-id">KVR19928</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2601" allpagenumbers="2601 2602" vetnummer="2030408920" code="0304tkkvr1229" lopendefooter="Tweede Kamer, vergaderjaar 2003–2004, Aanhangsel" filenaam="KVR19929" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1229" onderwerp="" indiendatum="2004-02-23">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Landbouw, Natuur en Voedselkwaliteit en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-04-1">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de staatssecretarissen van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht dat uit een Brits onderzoek blijkt dat veel biologische producten vervuild zijn met genetisch veranderde organismen (GMO’s)? <voetnoot nummer="1"/>
      </vraag>
      <vraag nummer="2">Kent u het onderzoek waaraan gerefereerd wordt, waaruit blijkt dat van de 25 producten er 10 «fors vervuild» zijn? </vraag>
      <vraag nummer="3">Is het niet opmerkelijk dat er al sprake is van een dergelijke vervuiling, terwijl de productie van gentech-gewassen nog niet is toegestaan? </vraag>
      <vraag nummer="4">Deelt u de mening, dat dit onderzoek aantoont dat gentechvervuiling veel meer voorkomt dan gedacht en daarom de noodzaak versterkt om snel met maatregelen te komen? Zo neen, waarom niet? </vraag>
      <vraag nummer="5">Bent u bereid om op korte termijn in overleg met de biologische en desbetreffende sector en met de handel te komen tot regulerende maatregelen om gentechvervuiling tegen te gaan? Zo ja, bent u bereid om als mogelijke maatregelen in te brengen dat conform Franse regelgeving het telen van gentech-gewassen alleen toegestaan is als producenten in de omgeving hiervoor hun fiat hebben gegeven? </vraag>
      <vraag nummer="6">Deelt u de mening dat er nu snel gewerkt moet worden aan een aansprakelijkheidsregeling? Zo neen, waarom niet? </vraag>
      <vraag nummer="7">Neemt u de suggestie van het Platform Biologica over om Skal een rol te geven in de controle van producten op gentechvervuiling? </vraag>
      <noten afkomstig="vraag">
         <noot nummer="1" datum="2004-02-19" bron="Trouw" titel="Biologisch voedsel vaak besmet">Trouw, 19 februari 2004: «Biologisch voedsel vaak besmet»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">Ja. Ik beschouw dit niet als een forse vervuiling. Het onderzoek, dat aan bovengenoemd bericht ten grondslag ligt, geeft namelijk aan dat van 25 monsters tien monsters ggo-elementen bevatten met niveaus tussen de detectielimiet (&lt;0,1 procent) en 0,7 procent. Van toepassing zijn de EU-verordeningen inzake de toelating, etikettering en traceerbaarheid van genetisch gemodificeerde levensmiddelen en diervoeders <voetnoot nummer="1"/>, die vanaf 18 april dit jaar van kracht worden. Hierin is een drempelwaarde bepaald van 0,9 procent voor onvoorziene en technisch niet te vermijden aanwezigheid van reeds in de EU toegelaten ggo’s of daarvan afgeleide producten. Producten moeten geëtiketteerd worden, indien zij meer dan 0,9 procent genetisch gemodificeerd materiaal bevatten. Ik kan geen uitspraak doen over de toelaatbaarheid van de in de Britse studie beschreven contaminatie, omdat ik niet kan bepalen of deze onvoorzien dan wel technisch niet te voorkomen was. </antwoord>
      <antwoord nummer="3">De gevonden contaminatie is niet opmerkelijk. In de EU wordt de betreffende genetisch gemodificeerde soja niet geteeld. De oorsprong van de soja is mij niet bekend, maar in het onderzoekverslag zelf wordt erop gewezen dat importen uit de VS, Argentinië en Brazilië de markt domineren. In deze landen wordt veel genetisch gemodificeerde soja geteeld. </antwoord>
      <antwoord nummer="4">Uit mijn antwoord op vraag 2 en 3 kunt u afleiden dat de bevindingen van het onderzoek mij niet verrast hebben. Ik ben dan ook niet van mening dat het in Nederland en Europa ingezette beleid ten aanzien van coëxistentie en keuzevrijheid voor de consument aangepast dient te worden. Ten aanzien van de teelt heb ik in mijn brief inzake de beleidslijn coëxistentie (Kamerstuk 29 404 nr. 1) en het AO en VAO van respectievelijk 4 en 9 december 2003 aangegeven dat mijn inzet erop gericht is te bevorderen dat betrokken partijen in overleg tot overeenstemming komen over coëxistentie van genetisch gemodificeerde gewassen en gangbare of biologische teelten. Dit proces is gestart onder leiding van een door mij bekostigd onafhankelijk voorzitter. Voorts zal ik bijdragen aan het proces door het verschaffen van informatie en expertise. In de keten kunnen de etiketterings- en traceerbaarheidsvereisten zowel voor de producent (waaronder de biologische producent) en de consument keuzevrijheid mogelijk maken. Met deze traceerbaarheidseisen worden maatregelen in werking gezet die onopzettelijke vermenging van partijen ggo’s en ggo-vrije partijen tegen moeten gaan. </antwoord>
      <antwoord nummer="5">Zoals gesteld in mijn antwoord op vraag 4 ben ik van mening dat het in de eerste plaats aan de betrokken partijen is om te komen tot een werkbare formule. Het overleg hierover is in gang gezet. </antwoord>
      <antwoord nummer="6">Zoals aangekondigd in het AO van december 2003 wordt de kwestie van aansprakelijkheid nader bekeken. Een werkgroep van de ministeries van Justitie, VROM en LNV maakt een inventarisatie van de huidige situatie. Na 1 juli 2004 zal ik verder mijn standpunt bepalen. </antwoord>
      <antwoord nummer="7">Ik zie geen aanleiding om de toezichtstaak van Stichting Skal aan te passen. De Stichting Skal ziet erop toe dat er geen ggo’s worden gebruikt tijdens de teelt en verwerking van biologische producten. Deze toezichtstaak vloeit voort uit Verordening (EEG) nr. 2092/91 waarin staat dat de biologische landbouw geen gebruik mag maken van gentechnologie. Skal controleert hiertoe de biologische productiemethode en niet de producten. Aanvullend op de controle van de biologische productiemethode onderzoekt Skal steekproefsgewijs de schakels in de keten waar het risico van vermenging met ggo’s aanwezig is. </antwoord>
      <noten afkomstig="antwoord">
         <noot nummer="1">Verordening (EG) nr. 1829/2003 inzake genetisch gemodificeerde levensmiddelen en diervoeders en verordening (EG) nr. 1830/2003 betreffende de traceerbaarheid en etikettering van genetisch gemodificeerde organismen en de traceerbaarheid van met genetisch gemodificeerde organismen geproduceerde levensmiddelen en veevoeders en tot wijziging van Richtlijn 2001/18/EG</noot>
      </noten>
   </antwoorden>
</kvr>
