<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris van Economische Zaken over mogelijk verslechterde consumentenbescherming in de edelmetalenbranche. (Ingezonden 19 februari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19761
</item>
         <item attribuut="Inhoud">Vragen naar aanleiding van de uitspraak van het College van Beroep voor het Bedrijfsleven van 4 december 2003, over het mogelijk gebrek aan onafhankelijkheid van Edelmetaal Waarborg Nederland B.V. en over de wijze waarop deze de waarborgtaken uitoefent.</item>
         <item attribuut="Rubriek">Consument (Keurmerken) Consument (Productinformatie)</item>
         <item attribuut="Trefwoorden">Certificatie Producteisen</item>
         <item attribuut="Vindplaats">Kamervragen met antwoord 2003-2004, nr. 1078, Tweede Kamer</item>
         <item attribuut="Vraagnr_bij_indiening">2030408580</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2004-03-15</item>
         <item attribuut="Datum_indiening">2004-02-19</item>
         <item attribuut="Document-id">KVR19761</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2277" allpagenumbers="2277 2278" vetnummer="2030408580" code="0304tkkvr1078" lopendefooter="Tweede Kamer, vergaderjaar 2003–2004, Aanhangsel" filenaam="KVR19761" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1078" onderwerp="" indiendatum="2004-02-19">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2004-03-15">
         <antwoorder functie="minister" ministerie="Economische Zaken">Brinhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van de uitspraak van het College van Beroep voor het Bedrijfsleven van 4 december 2003 (no. AWB 02/170431200) waarin het beroep van Waarborg Platina, Goud en Zilver N.V. tegen de aanwijzing van Edelmetaal Waarborg Nederland B.V. als waarborginstelling in de zin van de Waarborgwet 1986 gegrond is verklaard omdat de onafhankelijke taakvervulling door Edelmetaal Waarborg Nederland B.V. onvoldoende zou zijn gewaarborgd? </vraag>
      <vraag nummer="2">Bent u bereid de Kamer direct te informeren over uw besluit op het bezwaar van Waarborg Platina, Goud en Zilver N.V, zodra dat onherroepelijk vaststaat? </vraag>
      <vraag nummer="3">Deelt u de mening dat voor een optimale bescherming van consumenten tegen onderkaratering van edelmetaal (goud, zilver en platina) een onafhankelijke en deugdelijke uitoefening van de waarborgtaken, zoals vastgelegd in de Waarborgwet 1986, vereist is? </vraag>
      <vraag nummer="4">Heeft u vanuit de edelmetalenbranche of van consumenten signalen ontvangen waaruit blijkt dat grote zorg bestaat over het gebrek aan onafhankelijkheid van Edelmetaal Waarborg Nederland B.V. en over de wijze waarop zij de waarborgtaken uitoefent? </vraag>
      <vraag nummer="5">Heeft u onderzoek gedaan naar de situatie bij Edelmetaal Waarborg Nederland B.V. met betrekking tot de uitoefening van de waarborgtaken? Zo ja, wat zijn daarvan de uitkomsten? Zo neen, bent u bereid alsnog dergelijk onderzoek te verrichten? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, ik heb kennisgenomen van de uitspraak van het College van Beroep voor het Bedrijfsleven van 4 december 2003. </antwoord>
      <antwoord nummer="2">Ja, ik ben bereid om de Kamer te informeren op het moment dat het besluit op het bezwaar van Waarborg Platina, Goud en Zilver onherroepelijk vaststaat. </antwoord>
      <antwoord nummer="3">Ja, een onafhankelijke en deugdelijke uitvoering van de waarborgtaken zoals vastgelegd in de Waarborgwet 1986 is van belang voor de bescherming van consumenten in de edelmetalenbranche. Dit is ook de essentie van het Nederlandse waarborgsysteem zoals dat is vastgelegd in de Waarborgwet. Alle gouden, zilveren en platina voorwerpen boven een bepaalde gewichtsdrempel dienen, alvorens zij op de Nederlandse markt worden gebracht, ter keuring te worden aangeboden bij een waarborginstelling. Indien het voorwerp wordt goedgekeurd door de waarborginstelling wordt het vervolgens voorzien van één of meerdere stempelmerken. Een onafhankelijke markttoezichthouder – Verispect b.v. te Delft – controleert of de verplichtingen die voor ondernemers uit de Waarborgwet voortvloeien, worden nageleefd. </antwoord>
      <antwoord nummer="4">Sinds de aanwijzing van EWN als waarborginstelling in maart 2002 heb ik een aantal signalen ontvangen over EWN. De brieven waarin deze signalen worden verwoord zijn met name afkomstig van de concurrent van EWN – Waarborg Platina, Goud en Zilver – en van de branchevereniging Federatie Goud en Zilver (tevens aandeelhouder van Waarborg Platina, Goud en Zilver). Voor zover de signalen betrekking hadden op de onafhankelijkheid van EWN werd voornamelijk geduid op het feit dat een aan EWN gelieerde onderneming een veilinghuis exploiteerde waar edelmetalen voorwerpen werden geveild. Het veilinghuis heeft overigens inmiddels zijn activiteiten beëindigd. Ten aanzien van de wijze waarop EWN haar waarborgtaken uitoefent, ontving ik het signaal dat EWN op een onjuiste wijze te werk zou gaan bij het keuren van edelmetalen voorwerpen. Uiteindelijk bleek het hier te gaan om een verschil van interpretatie van artikel 3 van de Waarborgwet. Artikel 3 van de Waarborgwet maakt het mogelijk om oude of gebruikte voorwerpen te keuren zonder dat deze daarvoor beschadigd hoeven te worden. Per brief van 4 juli 2003 heeft mijn ministerie alle betrokken partijen laten weten hoe deze wetsbepaling geïnterpreteerd dient te worden. Hierna heb ik over dit onderwerp geen klachten meer ontvangen. Alle signalen over de waarborging in de edelmetalenbranche die binnenkomen worden serieus benaderd. In bijna alle gevallen vindt er direct overleg plaats met de betrokken partijen om de aard en de omvang van de klachten vast te kunnen stellen. Waar nodig wordt ook opgetreden. </antwoord>
      <antwoord nummer="5">Allereerst wil ik opmerken dat aan de aanwijzing van EWN tot waarborginstelling in maart 2002 een langdurige en zorgvuldige procedure ten grondslag heeft gelegen. Zoals ik in het antwoord op vraag 4 heb aangegeven, neem ik ieder signaal dat ik ontvang over de waarborging in de edelmetalenbranche serieus en treed ik waar nodig op. Ik zie echter, gezien de aard en de omvang van de signalen die ik tot op heden heb ontvangen over EWN, geen reden om een algemeen onderzoek in te stellen naar de wijze waarop zij haar waarborgtaken uitoefent. </antwoord>
      <noten afkomstig="antwoord"/>
   </antwoorden>
</kvr>
