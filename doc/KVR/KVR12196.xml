<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de minister van Justitie en de staatssecretaris van Verkeer en Waterstaat over verstrekking van persoonsgegevens door internetproviders(Ingezonden 18 juli 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12196
</item>
         <item attribuut="Inhoud">Vragen over de weigering van internetproviders om nog langer persoonsgegevens te verstrekken aan politie en justitie (Volkskrant, 14 juli 2000) en over de tegenstrijdige regelingen inzake bescherming van persoonsgegevens op internet waar de leden van de Nederlandse Vereniging van Internetproviders mee te maken krijgen. Zie ook Aanhangsel van de Handelingen II, 1999-2000, nr. 1662.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Persoonsregistratie en identificatie) Staats- en bestuursrecht (Privacy)</item>
         <item attribuut="Trefwoorden">Computernetwerken Informatietechnologie Persoonsregistratie Privacy</item>
         <item attribuut="Vindplaats">Kamervragen met antwoord 1999-2000, nr. 1718, Tweede Kamer</item>
         <item attribuut="Vraagnr_bij_indiening">2990014010</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2000-08-24</item>
         <item attribuut="Datum_indiening">2000-07-18</item>
         <item attribuut="Document-id">KVR12196</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3867" allpagenumbers="3867 3868" vetnummer="2990014010" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12196" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1718" onderwerp="" indiendatum="2000-07-18">
         <vrager partij="D66" oorsprong="parlement">Bakker</vrager>
         <vraagt-aan>de minister van Justitie en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="24 augustus 2000), zie ook Aanhangsel Handelingen nr. 1662, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de weigering van internetproviders om nog langer persoonsgegevens te verstrekken aan politie en justitie? <voetnoot nummer="1"/>
      </vraag>
      <vraag nummer="2">Kunt u begrip opbrengen voor de opstelling van de Nederlandse Vereniging van Internetproviders (NLIP) die haar leden had opgeroepen om persoonsgegevens niet langer te verstrekken? </vraag>
      <vraag nummer="3">Deelt u de opvatting dat het strafrecht, de wet bescherming persoonsgegevens en de telecomwet onvoldoende of tegenstrijdige regelingen bevatten op het gebied van de bescherming van de persoonsgegevens op het internet? </vraag>
      <vraag nummer="4">Hoe is op dit moment de communicatie tussen justitie, de internetproviders en toezichthouders geregeld als het gaat om het verstrekken van gegevens in het kader van een opsporingstraject? </vraag>
      <vraag nummer="5">Bent u bereid de wetgeving zo aan te passen dat er duidelijkheid ontstaat over de verstrekking van de persoonsgegevens van internetgebruikers, de waarborging van privacy en de positie van de Internetproviders en, zo ja, op welke termijn denkt u dat te kunnen realiseren? </vraag>
      <noten afkomstig="vraag">
         <noot nummer="1" titel="Providers weigeren politie klantgegevens">Volkskrant 14 juli 2000: «Providers weigeren politie klantgegevens»</noot>
      </noten>
   </vragen>
   <antwoorden aantal="5">
      <antwoord nummer="1">Ja. De weigering persoonsgegevens te verstrekken, waarop in het bericht van de Volkskrant van 14 juli gedoeld wordt, betreft de verstrekking van gegevens betreffende naam, adres en woonplaats op basis van artikel 11, tweede lid, van de Wet persoonsregistraties (Wpr). </antwoord>
      <antwoord nummer="2">Het is op zichzelf begrijpelijk dat de NLIP (Nederlandse Vereniging voor Internetproviders) naar aanleiding van de uitspraak van de politierechter in Roermond de leden heeft geadviseerd geen gegevens betreffende naam, adres en woonplaats op basis van artikel 11, tweede lid, Wpr meer te verstrekken en dat zij in het overleg met de overheid heeft gevraagd om afspraken over eventuele aansprakelijkheid in geval van het mogelijkerwijs ten onrechte verstrekken van gegevens. In geval van verstrekking van persoonsgegevens op basis van artikel 11, tweede lid, van de Wpr is de houder van de gegevens – in dit geval de internetprovider – namelijk degene die afweegt of verstrekking op basis van dit artikellid kan plaatsvinden. </antwoord>
      <antwoord nummer="3">Nee. Het strafrecht, de Wet bescherming persoonsgegevens en de Telecommunicatiewet bevatten in beginsel voldoende en niet tegenstrijdige regelingen op het gebied van de bescherming van persoonsgegevens op het internet. Dit neemt niet weg dat het gewenst is te komen met aanvullende regelgeving op onderdelen. Hierop wordt in het antwoord op vraag 5 ingegaan. </antwoord>
      <antwoord nummer="4">Het Openbaar Ministerie heeft een regulier overleg met de aanbieders van telecommunicatiediensten en -netwerken, het zogenaamde TACO (telecommunicatie-aftappen- coördinatie-overleg). In dit overleg is onder meer aan de orde onder welke condities informatie op basis van artikel 11, lid 2, van de Wpr ten behoeve van de opsporing wordt verstrekt. In dat kader zijn afspraken gemaakt over de aansprakelijkheid ingeval een aanbieder van een telecommunicatiedienst en -netwerk ten onrechte informatie heeft verstrekt. De gemaakte afspraken zijn met mijn goedkeuring door het College van procureurs-generaal als handelwijze jegens de aanbieders van telecommunicatiediensten en -netwerken vastgesteld. Het OM kan zich niet vinden in de uitspraak van de politierechter en heeft inmiddels hoger beroep ingesteld bij het gerechtshof te ’s-Hertogenbosch. Dit beroep zal nog dit jaar behandeld worden. Vooruitlopend daarop zal de hiervoor bedoelde, door het College van procureurs-generaal vastgestelde, handelwijze opnieuw met de NLIP worden besproken. </antwoord>
      <antwoord nummer="5">Op dit moment is in voorbereiding het wetsvoorstel vorderen gegevens telecommunicatie. Dit wetsvoorstel bevat het voorstel in het Wetboek van Strafvordering een bevoegdheid op te nemen tot het vorderen van gegevens betreffende naam, adres, postcode, woonplaats, nummer en soort dienst van personen die gebruik maken van telecommunicatienetwerken of -diensten, daaronder begrepen internetdiensten. Dit voorstel houdt in dat de internetprovider gehouden is te voldoen aan de vordering van de opsporingsautoriteit. Het voorziet erin dat de afweging of deze gegevens verstrekt kunnen worden, niet gemaakt wordt door de houder van de persoonsgegevens, maar door de met opsporing belaste autoriteit. Het wetsvoorstel is in consultatie gegeven aan onder andere het Overlegorgaan Post en Telecommunicatie, waarin ook de NLIP is vertegenwoordigd. </antwoord>
      <noten afkomstig="antwoord"/>
   </antwoorden>
</kvr>
