<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra en Te Veldhuis (beiden VVD) aan de staatssecretaris van Binnenlandse Zaken en Koninkrijksrelaties over de aanpak van corruptie en drughandel op Aruba. (Ingezonden 24 februari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11352
</item>
         <item attribuut="Inhoud">Vragen naar aanleiding van het bericht in Spits en Metro van 22 februari 2000 over de drugshandel en corruptie op Aruba.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Criminaliteit en openbare orde (Fraude) Staats- en bestuursrecht (Koninkrijk)</item>
         <item attribuut="Trefwoorden">Ambtsmisdrijven Aruba Criminaliteitsbestrijding Drugsbestrijding</item>
         <item attribuut="Vindplaats">Kamervragen met antwoord 1999-2000, nr. 968, Tweede Kamer</item>
         <item attribuut="Vraagnr_bij_indiening">2990007480</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="VVD">Rijpstra en Te Veldhuis</persoon>
         </item>
         <item attribuut="Datum_reaktie">2000-03-22</item>
         <item attribuut="Datum_indiening">2000-02-24</item>
         <item attribuut="Document-id">KVR11352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2107" allpagenumbers="2107 2108" vetnummer="2990007480" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11352" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="968" onderwerp="" indiendatum="2000-02-24">
         <vrager partij="VVD" oorsprong="parlement">Rijpstra en Te Veldhuis</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="22 maart 2000). Zie ook Aanhangsel Handelingen nr. 934, Vergaderjaar 1999–2000">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u kennisgenomen van het ANP-bericht dat u geen rol ziet weggelegd voor Nederland om in te grijpen op Aruba naar aanleiding van de petitie van meer dan 10.000 Arubanen om de corruptie en drughandel op het eiland aan te pakken? <voetnoot nummer="1"/>
      </vraag>
      <vraag nummer="2">Heeft u aanwijzingen dat leden van het kabinet Eman zijn betrokken bij het witwassen van drugsgelden en corruptiepraktijken? </vraag>
      <vraag nummer="3">Als de aanwijzingen van priester R. Lampe van betrokkenheid als hiervoor bedoeld niet waar zijn, dienen deze dan niet met klem te worden weersproken om onjuiste beeldvorming te vermijden? </vraag>
      <noten afkomstig="vraag">
         <noot nummer="1" datum="2000-02-22" bron="Zie Spits en Metro">Zie Spits en Metro, 22 februari 2000</noot>
      </noten>
   </vragen>
   <antwoorden aantal="3">
      <antwoord nummer="1">Ja. Het bericht is opgesteld naar aanleiding van mijn reactie van 15 februari 2000 op een brief van dr. A.R. Lampe over het democratisch functioneren van Aruba. In die brief geef ik echter aan geen grond te zien in te gaan op het voorstel van de heer Lampe tot instelling van een commissie van wijze mannen om maatregelen ter sanering van het bestuur op Aruba voor te stellen. Hieruit mag niet de conclusie worden getrokken dat ik voor Nederland geen rol zou zien weggelegd bij de aanpak van corruptie en drughandel op Aruba, zoals in het bericht wordt gesteld. Dit zou ook haaks staan op het in het verleden en thans gevoerde beleid. Dit beleid staat beschreven in de Nota toekomst in Samenwerking. Daarin geef ik aan dat een deel van de samenwerkingsmiddelen uit Hoofdstuk IV van de Rijksbegroting specifiek en structureel wordt ingezet op het terrein van de rechterlijke macht en het openbaar ministerie, de recherchesamenwerking, de Kustwacht en het gevangeniswezen. Criminaliteits- en drugbestrijding in de Caraïbische regio is in dit geheel een punt van voortdurende zorg. Nederland werkt met Aruba en de Nederlandse Antillen samen in de Kustwacht, die o.m. op drugsvangst gerichte operaties uitvoert. Voorts is met de aanpak van de georganiseerde, grensoverschrijdende en internationale criminaliteit onder lokaal gezag van de Nederlandse Antillen of Aruba een gezamenlijk, voor een belangrijk deel uit Hoofdstuk IV gefinancierd rechercheteam belast. Ook zorgt Nederland voor een adequate bezetting van het Gemeenschappelijk Hof van Justitie, alsmede van de openbaar ministeries van de Nederlandse Antillen en Aruba door leden van de rechterlijke macht uit te zenden. Tevens wordt het beleid inzake bestrijding van witwassen actief ondersteund vanwege het Nederlandse ministerie van Financiën en wordt op dit terrein ook internationaal en regionaal samengewerkt. Voorts zijn met financiering vanuit Hoofdstuk IV van de Rijksbegroting mensen en middelen aan de Veiligheidsdienst Aruba ter beschikking gesteld om deze dienst verder te professionaliseren. Zoals in de nota Toekomst in Samenwerking wordt opgemerkt, hecht de Nederlandse regering mede in het licht van artikel 43 van het Statuut grote waarde aan de deugdelijkheid van bestuur. Nederland beschouwt de uitvoering van het rapport Calidad als een directe bijdrage daaraan en ondersteunt zowel in politiek opzicht als door het beschikbaar stellen van deskundigen de uitvoering van het betreffende Arubaanse wetgevingsprogramma, dat onder meer een kader biedt tot het voorkomen en het bestrijden van corruptie bij het openbaar bestuur. </antwoord>
      <antwoord nummer="2">Neen. </antwoord>
      <antwoord nummer="3">De heer Lampe ontleent zijn aanwijzingen aan het boek van de heer Zaandam, waarover ik de Tweede Kamer reeds berichtte (zie mijn brief van 16 februari 2000, kenmerk KR00/U056305). Dit boek bevat een groot aantal vooralsnog onbewezen beweringen en beschuldigingen aan het adres van diverse Arubaanse politici en andere functionarissen. De in dergelijke zaken verantwoordelijke Arubaanse instantie, het Openbaar Ministerie van Aruba, voert op dit ogenblik een oriënterend feitenonderzoek uit. Op basis van de resultaten van dat onderzoek kunnen de bevoegde Arubaanse autoriteiten te zijner tijd adequaat en gefundeerd reageren. </antwoord>
      <noten afkomstig="antwoord"/>
   </antwoorden>
</kvr>
