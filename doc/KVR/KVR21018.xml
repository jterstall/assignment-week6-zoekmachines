<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de minister van Buitenlandse Zaken over de stand van zaken met betrekking tot eisen aan het mogelijke lidmaatschap van Birma van de ASEM. (Ingezonden 26 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21018
</item>
         <item attribuut="Inhoud">Vragen over berichten dat enkele EU-landen hun houding ten opzichte van toetreding van Birma tot de Asia-Europe Meeting (ASEM) versoepeld hebben. Indieners dringen aan op handhaving van de minimumeisen ten opzichte van Birma, zoals vrijlating van leiders van de National League For Democracy (NLD).</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Grondrechten)</item>
         <item attribuut="Trefwoorden">Birma Mensenrechten</item>
         <item attribuut="Vindplaats">Kamervragen met antwoord 2003-2004, nr. 2190, Tweede Kamer</item>
         <item attribuut="Vraagnr_bij_indiening">2030418570</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2004-09-02</item>
         <item attribuut="Datum_indiening">2004-07-26</item>
         <item attribuut="Document-id">KVR21018</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4629" allpagenumbers="4629 4630" vetnummer="2030418570" code="0304tkkvr2190" lopendefooter="Tweede Kamer, vergaderjaar 2003–2004, Aanhangsel" filenaam="KVR21018" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2190" onderwerp="" indiendatum="2004-07-26">
         <vrager partij="D66" oorsprong="parlement">Bakker</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-09-2">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het dat enkele Europese lidstaten minder kritisch staan ten opzichte van de toetreding van Birma tot het Asia-Europe Meeting (ASEM) lidmaatschap van ASEM? Kunt u uw antwoord toelichten? <voetnoot nummer="1"/>
      </vraag>
      <vraag nummer="2">Blijft u bij uw standpunt dat Birma slechts toe mag treden tot de ASEM indien voldaan is aan de minimumeisen, zoals de vrijlating van de leiders van de National League for Democracy (NLD), vrije participatie van de democratische en etnische oppositie aan de Nationale Conventie en een tijdspad voor het verloop van de Conventie? Kunt u uw antwoord toelichten? </vraag>
      <vraag nummer="3">Bent u bereid om in Europees verband te pleiten voor het agenderen van de kwestie-Birma in de VN-Veiligheidsraad? </vraag>
      <vraag nummer="4">Welke rol ziet u voor EU-bemiddelaar Van den Broek bij het verminderen van de spanningen binnen de ASEM en de opstelling van China inzake het plaatsen van Birma op de agenda van de VN-Veiligheidsraad? </vraag>
      <vraag nummer="5" voetnoot="2">Hoe kijkt u aan tegen de mogelijkheid van het inzetten van een gezamenlijke taskforce van de EU en de Association of South East Asian Nations (ASEAN) inzake Birma, zoals eerder gesuggereerd gedurende de Vijfde EU-ASEAN «Denktank Dialoog»? <voetnoot nummer="2"/>
      </vraag>
      <vraag nummer="6">Bent u bereid invloedrijke buurlanden van Birma, zoals India en China, aan te sporen met de militaire junta een intensieve mensenrechtendialoog aan te gaan cq. te verdiepen? Bent u bereid de EU-China top en de EU-India top later dit jaar aan te grijpen om dit punt aan de orde te stellen? Kunt u uw antwoord toelichten? </vraag>
      <vraag nummer="7">Bent u bereid in EU-verband te pleiten voor de instelling van gerichte economische sancties tegen Birma, zoals bijvoorbeeld een verbod op joint-ventures met Birmese staatsbedrijven? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2004-07-18" bron="Reuters">Reuters, 18 juli 2004</noot>
         <noot nummer="2">Singapore, oktober 2003</noot>
      </noten>
   </vragen>
   <antwoorden aantal="6">
      <antwoord nummer="1">Tijdens de RAZEB van 12 en 13 juli jl. kon geen overeenstemming worden bereikt ten aanzien van toetreding van Birma tot ASEM. De afweging die gemaakt moet worden tussen enerzijds de strategische relatie van de Unie met Azië, waarin ASEMeen belangrijk forum is, en anderzijds de wenselijkheid van een duidelijke opstelling jegens het Birmese regime, is complex. Indien de EU niet instemt met de toetreding van Birma zou daarmee in feite het ASEM-proces worden opgeblazen. Zonder uitbreiding aan Aziatische zijde zullen de Aziatische partners namelijk niet instemmen met uitbreiding aan EU-kant, en zonder participatie van de tien nieuwe EU-lidstaten kan de EU uiteraard niet deelnemen. Nederland heeft als voorzitter de lastige taak om hier de juiste balans te vinden. Ik hoop dat de EU er in zal slagen tijdens het Gymnich-overleg van 3 en 4 september a.s. toe te werken naar consensus over deelname aan de ASEM-top van 8 en 9 oktober 2004 in Hanoi. </antwoord>
      <antwoord nummer="2">De Europese Unie worstelt met het dilemma dat het enerzijds vast wil houden aan de kritische houding jegens Birma en anderzijds het ASEM-proces inclusief de aanstaande Top in Hanoi niet door deze kwestie wil laten gijzelen. Een EU-besluit terzake zal voldoende recht aan beide aspecten moeten doen om op steun van alle lidstaten te kunnen rekenen. </antwoord>
      <antwoord nummer="3 en 4">Ik heb oud-minister Van den Broek gevraagd om als speciaal gezant een aantal Aziatische en Europese partners te consulteren. Zijn gesprekken met Aziatische partners, die in open en constructieve sfeer verliepen, hebben bijgedragen aan vergroting van wederzijds begrip voor de verschillende standpunten. De heer Van den Broek zal zijn bevindingen in het Gymnich-overleg van 3 en 4 september a.s presenteren. Behandeling door de Veiligheidsraad is weinig waarschijnlijk. De kwestie Birma zal immers niet gauw als een bedreiging van de internationale vrede en veiligheid worden gezien. Op basis van de uitkomsten van de huidige discussie zal worden bezien of en op welke wijze de kwestie Birma in VN-kader opvolging behoeft. Een rol voor de heer Van den Broek op dit vlak ligt dan ook niet voor de hand. </antwoord>
      <antwoord nummer="5">Ik sta hier in beginsel positief tegenover evenals tegenover andere initiatieven die de dialoog tussen Azië en Europa over de kwestie Birma bevorderen. </antwoord>
      <antwoord nummer="6">De situatie in Birma wordt in de reguliere dialoog met China en India besproken. Ook tijdens de genoemde Toppen zullen de relaties van India en China met het buurland Birma aan de orde komen. Overigens mag u ervan uitgaan dat een eventuele toelating van Birma tot ASEMtot gevolg zal hebben dat het onderwerp «mensenrechten in Birma» eveneens een prominente plaats op de agenda van de verdere bijeenkomsten in ASEM-kader zal innemen, te beginnen met de Top van 8 en 9 oktober a.s. </antwoord>
      <antwoord nummer="7">De EU bestudeert op dit moment de mogelijkheid en wenselijkheid van eventuele aanscherping van het bestaande Gemeenschappelijk Standpunt inzake Birma. Nederland speelt in deze discussie als voorzitter een actieve, faciliterende rol. Momenteel is reeds sprake van visumsancties en een wapenembargo tegen Birma, alsmede van bevriezing van de Birmese tegoeden. </antwoord>
      <noten afkomstig="antwoord"/>
   </antwoorden>
</kvr>
