<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Meyer over het inzetten van overschotten van de WBO-doeluitkeringen 1996. (Ingezonden 1 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6972
</item>
         <item attribuut="Inhoud">Vragen naar aanleiding van het feit dat de provincie Utrecht een deel van het uitkeringsoverschot 1996 van de WBO alsnog een bestemming wil geven in het plan 1997-2000.</item>
         <item attribuut="Rubriek">Gezondheidszorg (Zorginstellingen) Welzijn (Ouderen)</item>
         <item attribuut="Trefwoorden">Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 1997-1998, nr. 1119, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="groep-Nijpels">Meyer</persoon>
         </item>
         <item attribuut="Datum_reaktie">1998-04-21</item>
         <item attribuut="Datum_indiening">1998-04-01</item>
         <item attribuut="Document-id">KVR6972</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2291" allpagenumbers="2291 2292" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6972" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1119" onderwerp="" indiendatum="1998-04-1">
         <vrager partij="groep-Nijpels" oorsprong="parlement">Meyer</vrager>
         <vraagt-aan/>
      </vraagdata>
      <antwoorddata antwoorddatum="1998-04-21">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kent U het communiqué van de Vereniging Samenwerkende Verzorgingshuizen in stad en provincie Utrecht en de Vereniging Overlegorgaan Verpleeghuizen Utrecht van 27 maart jl., en de brief van de Algemene Stichting OuderenZorg te Zeist van 25 maart jl.? </vraag>
      <vraag nummer="2">Kunnen de overschotten van de WBO-doeluitkeringen 1996 op basis van de Overgangswet – artikel 28 lid 2a – als incidentele meevallers worden gebruikt voor bestaande plannen? </vraag>
      <vraag nummer="3">Indien U veel waarde hecht aan het ontwikkelen van de plannen van stad en provincie Utrecht, voor het inzetten van capaciteit in verpleegunits in verzorgingshuizen in de periode 1997–2000, welke reden heeft Uw Ministerie dan om geen toestemming te geven de overschotten 1996 in te zetten conform voorstellen van de gemeente en de provincie? </vraag>
      <vraag nummer="4">Blijft u van mening dat bij de afrekening 1996 geen reservering meer mag worden aangegeven voor dringende WBO-doeleinden, ondanks het feit dat de overschotten door de verzorgingshuizen in het kader van de WBO in 1996 zijn opgebracht? </vraag>
      <vraag nummer="5">Bent u van mening dat de overschotten moeten worden ingezet conform de toezeggingen die ten tijde van de WBO aan de verzorgingshuizen zijn gedaan? </vraag>
      <vraag nummer="6">Bent U ermee bekend, dat op grond van de verwachtingen door Uw Ministerie gewekt, verzorgingshuizen in de provincie en stad Utrecht, volgens de verplichtingen die zij zijn aangegaan, met opnamestops zijn gestart? </vraag>
      <vraag nummer="7">Is het U bekend dat in Utrecht verzorgingsplaatsen leeg staan, nodig voor de voortgang van de realisering verpleegunits en dat, omdat deze voortgang niet plaats vindt de kosten van de leegstand oplopen tot naar schatting 5 miljoen gulden in 1998 (ruim f 400 000,– per maand)? </vraag>
      <vraag nummer="8">Welke maatregelen denkt U op zeer korte termijn te nemen om dit leegstandverlies, de belemmering voor het oplossen van de wachtlijsten en de onzekerheden bij bewoners en medewerkenden weg te nemen? </vraag>
      <vraag nummer="9">Indien door vertraging in de besluitvorming verpleegunits niet van de grond komen of financieel niet meer haalbaar zijn en ingetrokken moeten worden, wat is Uw verantwoordelijkheid in deze dan? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Ik heb van het communiqué, het aanvullende communiqué van 7 april jl. en van de brief kennis genomen. </antwoord>
      <antwoord nummer="2, 3 en 4">De provincie Utrecht wil een deel van het uitkeringsoverschot 1996 alsnog een bestemming geven in het plan 1997–2000. Het aanwenden van deze middelen voor het faciliteren van verpleegunits is in strijd met artikel 28 van de Overgangswet verzorgingshuizen. Volgens artikel 28 kan aan de overschotten als bedoeld in artikel 16b, tweede lid, van de WBO, na de intrekking van de WBO geen bestemming meer worden gegeven en kunnen de provincies en grote gemeenten ze uitsluitend nog aanwenden voor te verwachten kosten van de afwikkeling van de uitvoering van de WBO of juridische procedures. Overschotten als bedoeld in artikel 16b, tweede lid, van de WBO zijn overschotten van ten hoogste 5% van de verleende WBO-uitkering, die bij de vaststelling van die uitkering door het ministerie niet terstond worden teruggevorderd. Volgens artikel 28 van de Overgangswet verzorgingshuizen moeten alle overschotten als bedoeld in artikel 16b, tweede lid, van de WBO, waaraan niet tijdig een bestemming is gegeven, vanaf de intrekking van de WBO en ten laatste bij de afrekening over 1999 worden teruggevorderd, zodra zij niet meer worden aangewend voor genoemde kosten. Het is inherent aan elke subsidieverlening dat bij de vaststelling uitsluitend werkelijk gemaakte kosten voor vergoeding in aanmerking komen en dat het eventuele surplus aan verstrekte voorschotten wordt teruggevorderd en in principe terugvloeit naar de algemene middelen. Uit artikel 28, tweede lid, aanhef en onder a, van de Overgangswet verzorgingshuizen, vloeit voort dat voorzover aan bedoelde overschotten tijdig een bestemming is gegeven in de plannen 1997–2000, zij vanaf de intrekking van de WBO moeten worden teruggevorderd. </antwoord>
      <antwoord nummer="5">Toezeggingen aan verzorgingshuizen die ten tijde van de WBO door de provincies en vier grote steden zijn gedaan, hebben alleen geldigheid indien zij conform de eis van artikel 28 van de Overgangswet verzorgingshuizen tijdig, dat wil zeggen voor de intrekking van de WBO, in de plannen 1997–2000 zijn verwerkt. </antwoord>
      <antwoord nummer="6, 7 en 8">In de stad Utrecht zijn opnamestops gehanteerd om tot realisering van verpleegunits over te kunnen gaan. De stad Utrecht heeft op basis van de extra middelen in het kader van de motie Wallage besloten de realisering van verpleegunits te faciliteren. Ik heb voor deze aanwending van middelen op 1 april 1998 toestemming gegeven, zodat de genoemde problemen op afzienbare termijn tot het verleden kunnen behoren, mede gelet op het feit dat de vereiste verklaringen ex Wet ziekenhuisvoorzieningen inmiddels ook zijn verleend. </antwoord>
      <antwoord nummer="9">Mijn brief van 1 april 1998, waarin ik, vooruitlopend op overleg met u, aanwending van de middelen conform de motie Wallage voor intramurale capaciteit en verpleegunits heb toegestaan, duidt erop hoezeer ik op voortgang van de besluitvorming ben gericht. Het realiseren van verpleegunits in plaats van het nieuwbouwen van verpleeghuizen is een zaak die in de regio opgepakt dient te worden. Daarbij ligt er in eerste instantie een inspanningsverplichting bij de provincies en vier grote steden om het totale investeringsbedrag terug te brengen tot de door mij gestelde grens van f 100 000,– per bed. Het is aan de provincies en vier grote steden om er binnen de beschikbare middelen conform de motie Wallage prioriteit aan te geven. De stad Utrecht is bereid een deel van deze middelen aan te wenden voor verpleegunits. De provincie Utrecht is bereid mee te werken maar is er in haar advisering ten onrechte vanuit gegaan dat middelen vanuit de WBO-afrekening 1996 daartoe beschikbaar zouden zijn. Ik heb de provincie in de gelegenheid gesteld – nu dit misverstand is opgehelderd – mij alsnog nader te adviseren. </antwoord>
      <noten afkomstig="antwoord"/>
   </antwoorden>
</kvr>
