<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jager (CDA) aan de ministers van Justitie en van Binnenlandse Zaken en Koninkrijksrelaties over technozuilen. (Ingezonden 3 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22712
</item>
         <item attribuut="Inhoud">Vragen naar aanleiding van het bericht 'Technozuil straks in alle cellen' in de De Telegraaf van 27 februari 2005.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen</item>
         <item attribuut="Vindplaats">Kamervragen met antwoord 2004-2005, nr. 1363, Tweede Kamer</item>
         <item attribuut="Vraagnr_bij_indiening">2040509800</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Jager</persoon>
         </item>
         <item attribuut="Datum_reaktie">2005-04-14</item>
         <item attribuut="Datum_indiening">2005-03-03</item>
         <item attribuut="Document-id">KVR22712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2893" allpagenumbers="2893 2894" vetnummer="2040509800" code="0405tkkvr1363" lopendefooter="Tweede Kamer, vergaderjaar 2004–2005, Aanhangsel" filenaam="KVR22712" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1363" onderwerp="" indiendatum="3maart 2005">
         <vrager partij="CDA" oorsprong="parlement">Jager</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-04-14">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het bericht «Technozuil straks in alle cellen»? <voetnoot nummer="1"/>
      </vraag>
      <vraag nummer="2">Klopt het bericht dat gedetineerden in zowel politiecellen, als cellen van de Dienst Justitiële Inrichtingen straks allemaal de beschikking krijgen over een zogenaamde technozuil? </vraag>
      <vraag nummer="3">Waarom worden deze investeringen gedaan? </vraag>
      <vraag nummer="4">Hoe verhoudt dit voornemen zich met het zogenaamde «sobere regime»? </vraag>
      <vraag nummer="5">Wat zouden de kosten zijn bij een eventuele realisering van dit voornemen? </vraag>
      <vraag nummer="6">In hoeverre bestaat de mogelijkheid voor gedetineerden om zich via de technozuil op het internet te begeven? </vraag>
      <vraag nummer="7">In hoeverre zijn politie of bewaarders in staat de systemen aan te sturen en te controleren en kennis te nemen van eventuele gesprekken van gedetineerden met anderen? </vraag>
      <vraag nummer="8">Wat zijn de binnen het Korps Amsterdam-Amstelland opgedane ervaringen met de technozuil tot dusver? </vraag>
      <noten afkomstig="vraag">
         <noot nummer="1" datum="2005-02-27" bron="De Telegraaf">De Telegraaf, 27 februari 2005</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 5">Nee, dit bericht is onjuist. Er bestaat geen voornemen om de politiecellen of de cellen van de Dienst Justitiële Inrichtingen standaard uit te rusten met een zogenaamde «technozuil». De Dienst Justitiële Inrichtingen maakt geen gebruik van de in het krantenartikel genoemde technozuilen, ook in de nabije toekomst zal hier geen sprake van zijn. Wel wordt ook binnen het gevangeniswezen bezien of in de toekomst gebruik kan worden gemaakt van nieuwe technische ontwikkelingen. Wat de politiecellen betreft zijn de arrestantenverzorging alsmede de huisvestingskosten in het algemeen en de inrichting van cellencomplexen in het bijzonder een decentrale aangelegenheid waarvoor de korpsbeheerder primair verantwoordelijkheid draagt. De korpsbeheerder maakt dan ook een eigen afweging inzake de inrichting van de cellencomplexen. Op centraal niveau zijn de minimumnormen vastgelegd in het Bouwbesluit en in de Regeling politiecellencomplex. Daarnaast zijn regionale verschillen toegestaan. </antwoord>
      <antwoord nummer="6 t/m 8">Het korps Amsterdam-Amstelland heeft mij bericht te beschikken over een groot aantal zogenaamde hoge normcellen die geschikt zijn gemaakt voor een langer verblijf van arrestanten. In deze cellen is een technozuil geplaatst. De technozuil bevat naast praktische functies enkele amusementscomponenten. In de zuil is een beperkt klimaatbeheersingssysteem opgenomen (temperatuur kan enkele graden op- en afgeregeld worden), een communicatiecomponent (spraak en camera), een waterbeheersingscomponent (drinkwater en toiletspoeling) en een lichtschakeling (de ingeslotene kan zelf beslissen wanneer hij/zij het licht (bijna) uitschakelt). De zuil geeft geen toegang tot internet. Er is wel beperkt toegang tot een aantal tv- en muziekkanalen. Om het politieonderzoek niet te verstoren worden er alleen TV-kanalen beschikbaar gesteld die geen nieuwsberichten doorgeven. Verder worden er muziek- en natuurzenders beschikbaar gesteld en is er beperkt toegang mogelijk tot filmkanalen. Hierbij wordt nadrukkelijk voorkomen dat geweld- en erotische films worden uitgezonden via de technozuil. Via de zuilen kan alleen gecommuniceerd worden met de securitydesk, waar de arrestantenverzorgers werken. De ingeslotene kan dus niet via de technozuil communiceren met anderen dan de arrestantenverzorgers. Deze communicatie loopt zowel via spraak- als beeldvoorziening. Via de camera is er uitsluitend zicht in de cel op het moment dat de ingeslotene contact zoekt met de securitydesk. Het systeem wordt dus niet gebruikt voor permanent cameratoezicht. De systemen kunnen daarnaast niet individueel door de verzorgers worden aangestuurd. Vanuit de technische ruimte, die beperkt toegankelijk is, kunnen films, tv-kanalen, computerspellen worden geactiveerd/gewijzigd. De ervaringen van het regionale politiekorps Amsterdam-Amstelland met de technozuil zijn positief, zo meldde de korpsbeheerder mij. Doordat de ingeslotene zichzelf kan bezighouden is er aanmerkelijk minder druk op de arrestantenverzorgers. De ingeslotene vraagt veel minder om aandacht, klaagt minder en is rustiger in zijn/haar gedrag. De ingeslotene blijkt daarnaast beter handelbaar op de momenten dat er contact is met de arrestantenverzorger en wanneer hij/zij overgedragen wordt aan de behandelend politieambtenaar t.b.v. verhoor, dactyloscoperen, fotograferen etc. Daarnaast blijkt dat er veel minder vernield en beschadigd wordt in de cel. Het cellencomplex van het hoofdbureau van het regionale politiekorps Amsterdam-Amstelland waar de cellen onder andere gelegen zijn, functioneert nu bijna 3jaar en is nog opvallend ongeschonden. Dit leidt tot een relatief lage kostenpost voor onderhoud. Als gevolg van dit alles is het werkklimaat voor de verzorgers aanmerkelijk aangenamer, wat leidt tot een hoger niveau van medewerkerstevredenheid en tot lager ziekteverzuim. </antwoord>
      <noten afkomstig="antwoord"/>
   </antwoorden>
</kvr>
