<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de toegewezen claim van «wrongful life» aan een ernstig gehandicapt meisje en smartengeld. (Ingezonden 1 april 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17692
</item>
         <item attribuut="Inhoud">Deze vragen dienen ter aanvulling op eerdere vragen hierover van de leden Rouvoet, Van der Vlies en Ormel, ingezonden 31 maart 2003, en van de leden Smits en Verbeet, ingezonden 1 april 2003.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Gezondheidszorg (Ziekten en ziektepreventie) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Gehandicapten Preventieve gezondheidszorg Schadevergoeding</item>
         <item attribuut="Vindplaats">Kamervragen met antwoord 2002-2003, nr. 1205, Tweede Kamer</item>
         <item attribuut="Vraagnr_bij_indiening">2020309660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2003-05-01</item>
         <item attribuut="Datum_indiening">2003-04-01</item>
         <item attribuut="Document-id">KVR17692</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2513" allpagenumbers="2513 2514" vetnummer="2020309660" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17692" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1205" onderwerp="" indiendatum="2003-04-1">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-05-1">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hoe reageert u op het onderdeel van de uitspraak dat het ziekenhuis ook aan Kelly zelf smartengeld verschuldigd is, omdat ze geboren is en een ellendig leven moet lijden als gevolg van de fout van het ziekenhuis (de zogenaamde claim van «wrongful life»)? </vraag>
      <vraag nummer="2">Deelt u de bezorgdheid dat door deze uitspraak kinderen in beginsel ook hun eigen ouders kunnen aanklagen wegens een handicap die ze bij hun geboorte meekregen, omdat die ouders bijvoorbeeld geen genetisch onderzoek hebben (willen) laten verrichten? </vraag>
      <vraag nummer="3">Wat is uw oordeel over het feit dat de Franse wetgever in 2002 een wettelijk verbod op deze vorm van schadeclaim heeft geïntroduceerd, nadat de Cour de Cassation de claim in de Franse zaak had toegewezen? </vraag>
      <vraag nummer="4">Hoe hebben de andere EU-landen in hun wetgeving gereageerd op deze ontwikkeling die zich kennelijk ook in andere landen voordoet? </vraag>
      <vraag nummer="5">Deelt u de opvatting dat art. 6:110 Burgerlijk Wetboek aangepast zou kunnen worden om een claim van «wrongful life» uit te sluiten c.q. in omvang te limiteren? Bent u bereid terzake wettelijke initiatieven te nemen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Rouvoet, Van der Vlies en Ormel, vraagnr. 2020309590, ingezonden 31 maart jl. en van de leden Smits en Verbeet, vraagnr. 2020309630, ingezonden 1 april jl. </toelichting>
   <antwoorden aantal="4">
      <antwoord nummer="1 en 2">Wij stellen voorop dat in deze materie niet slechts juridische, maar ook (en vooral) morele en ethische overwegingen aan de orde zijn. Daarbij geldt voor ons dat het onwenselijk zou zijn als het leven van een gehandicapt persoon als zodanig wordt beschouwd als een schadepost. Het arrest geeft daarvoor overigens op zich geen aanleiding, het hof neemt van een zodanige zienswijze uitdrukkelijk afstand. De vrees voor mogelijke aansprakelijkheid mag er in ieder geval niet toe leiden dat ouders zich verplicht gaan voelen om prenataal onderzoek op genetische afwijkingen te doen verrichten en bij een positieve uitslag de zwangerschap af te breken. In het antwoord op de vragen van de leden Rouvoet, Van der Vlies en Ormel over hetzelfde onderwerp gaven wij reeds aan dat er voor ouders geen rechtsplicht bestaat tot het een en ander. Voor een zodanige vrees bestaat op zich dan ook geen aanleiding. Wij menen dat, gelet op de belangen die hier aan de orde zijn, de wetgever zich over deze materie een oordeel moet vormen. Wij zullen ons daarover beraden en de Kamer berichten. </antwoord>
      <antwoord nummer="3">De Franse Cour de Cassation heeft in een vergelijkbare zaak (Perruche) in een arrest van 17 november 2000 geoordeeld dat een beroepsfout bij een prenataal onderzoek kan leiden tot aansprakelijkheid indien de vrouw als gevolg daarvan niet in staat is gesteld al dan niet tot zwangerschapsafbreking te beslissen. In een arrest van 28 november 2001 heeft de Cour de Cassation nader gepreciseerd dat deze schadevergoedingsplicht niet beperkt is tot materiële schade en dat de arts ook de schade van het kind moet vergoeden. De Cour de Cassation heeft soortgelijke vorderingen eerder afgewezen in de gevallen dat de voorwaarden van een wettelijk toegestane abortus niet vervuld waren. De uitspraken in de zaak-Perruche waren aanleiding om de behandeling voort te zetten van enige wetsvoorstellen die een verbod behelsden van wrongful life-claims van het kind. De desbetreffende wet is op 4 maart 2002 aangenomen. De wet bepaalt dat men geen schadevergoeding kan vorderen voor het enkele feit dat men geboren is («Nul ne peut se prévaloir d’un préjudice du seul fait de sa naissance.»). Voorts houdt de wet in dat, wanneer een handicap het directe gevolg is van een medische fout of wanneer door een beroepsfout geen mogelijkheid is geweest de gevolgen van een aandoening te voorkomen, de gehandicapte wel recht op schadevergoeding heeft («La personne née avec un handicap dû à une faute médicale peut obtenir la réparation de son préjudice lorsque l’acte fautif a provoqué directement le handicap ou l’a aggravé, ou n’a pas permis de prendre les mesures susceptibles de l’atténue.»). Tenslotte kent de wet aan de ouders van gehandicapte kinderen wel een vordering toe, indien de handicap tijdens zwangerschap wegens een onmiskenbare beroepsfout niet is ontdekt, met dien verstande dat schade wegens de handicap voor rekening van de sociale voorzieningen komt («Lorsque la responsabilité d’un proffesionnel ou d’un établissement de santé est engagée vis-à-vis des parents d’un enfant né avec un handicap non décelé pendant la grossesse à la suite d’une faute caractérisée, les parents peuvent demander une indemnité au titre de leur seul préjudice. Ce préjudice ne saurait inclure les charges particulières découlant, tout au long de la vie de l’enfant, de ce handicap. La compensation de ce dernier relève de la solidarité nationale.»). De wet gaat er verder vanuit dat de zorg van gehandicapte personen een zaak is van nationale solidariteit en een verantwoordelijkheid van de samenleving als geheel. Een onderdeel van de wet houdt daarom in dat een «Conseil national consultatif des personnes handicapées» tot taak heeft de materiële, financiële en zedelijke situatie van gehandicapten te evalueren en voorstellen moet formuleren tot verbetering van de zorg voor deze personen. In haar jaarverslag 2000 heeft de Cour de Cassation gereageerd op de kritiek op haar arrest. Het hof heeft onderstreept dat – kort weergegeven – naar zijn mening een effectieve bescherming van het gehandicapte kind meebrengt dat het kind een eigen recht heeft op vergoeding van de schade en dat een schadevergoeding die slechts aan de ouders toekomt niet zekerstelt (bijvoorbeeld bij scheiding of overlijden van de ouders) dat het kind gedurende zijn leven de werkelijke begunstigde is. Dat zou in de Nederlandse situatie niet anders zijn. </antwoord>
      <antwoord nummer="4">Het is waar dat ook in andere landen uitspraken over «wrongful birth» en «wrongful life» claims zijn gedaan. Het beeld van deze uitspraken is wisselend, zelfs binnen één gerecht (zie Vranken, Wrongful birth-zaak splijt Duitse Bundesverfassungsgericht, NJB 1998, p. 990–991). In Frankrijk heeft deze rechtspraak tot de al genoemde wetgeving geleid. In Engeland is in de rechtspraak een vordering wegens wrongful life afgewezen op basis van section 1 (5) Congenital Disabilities (Civil Liability) Act 1976: «The defendant is not answerable to the child, for anything he did or omitted to do when responsible in a professional capacity for treating or advising the parent if he took reasonable care having due regard to then received professional opinion applicable to the particular class of case.»). Verschil van mening lijkt – naast de causaliteitsvraag – in de rechtspraak vooral te bestaan over de vraag of het kind een vordering tot vergoeding van zijn schade toekomt, in het bijzonder de vraag of het schade lijdt. Bij personenschade gaat het om aantasting van de persoon, waarbij het verschil tussen de situatie voor en na het letsel de schade vormt en waar sprake pleegt te zijn van een van buiten komende oorzaak. Bij een genetische afwijking kan daarvan niet worden gesproken. Bij een gehandicapt kind is niet de persoon de schade, maar het bijzondere leed dat de persoon als gevolg van zijn handicap mogelijk ondervindt. Het Haagse hof – in het licht van de diverse commentaren willen wij dit benadrukken – drukt dat in zijn uitspraak aldus uit dat niet het kind de «schadepost» is, maar dat uit de geboorte wel (vermogens)nadelen voortvloeien. Vertaald naar Nederlands recht houden deze vragen in dat de rechter telkens zal moeten beoordelen of de schade naar de maatstaf van artikel 6:98 BW aan degene die de fout heeft gemaakt, kan worden toegerekend, of er grond is voor matiging van de schadevergoeding door de rechter en, voor zover het de immateriële schade betreft, of het geestelijk of lichamelijk letsel van zodanige aard is dat het grond geeft voor vergoeding van smartengeld </antwoord>
      <antwoord nummer="5">Zie hiervoor het antwoord op vragen 1 en 2. Voor een beperking van de mogelijkheid van «wrongful life-claims» is artikel 6:110 BW overigens niet de aangewezen weg. Artikel 6:110 BW opent de mogelijkheid aansprakelijkheid te beperken voor zover deze redelijkerwijs niet door verzekering kan worden gedekt. Van onverzekerbaarheid is tot nu toe niet gebleken. </antwoord>
      <noten afkomstig="antwoord"/>
   </antwoorden>
</kvr>
