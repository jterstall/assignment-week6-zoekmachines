<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Niederer (VVD) aan de minister voor Grote Steden- en Integratiebeleid en de staatssecretaris van Justitie over de testen die vreemdelingen moeten afleggen om het Nederlanderschap te verwerven. (Ingezonden 23 november 2000); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12790
</item>
         <item attribuut="Inhoud">Vragen over testen die vreemdelingen moeten afleggen om tot Nederlander te worden genaturaliseerd.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Nederlandse taal Vluchtelingen Vreemdelingen</item>
         <item attribuut="Vindplaats">Kamervragen met antwoord 2000-2001, nr. 396, Tweede Kamer</item>
         <item attribuut="Vraagnr_bij_indiening">2000102670</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Niederer</persoon>
         </item>
         <item attribuut="Datum_reaktie">2000-12-15</item>
         <item attribuut="Datum_indiening">2000-11-23</item>
         <item attribuut="Document-id">KVR12790</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="819" allpagenumbers="819" vetnummer="2000102670" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12790" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="396" onderwerp="" indiendatum="2000-11-23">
         <vrager partij="VVD" oorsprong="parlement">Niederer</vrager>
         <vraagt-aan>de minister voor Grote Steden- en Integratiebeleid en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2000-12-15">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u van mening, dat de testen die vreemdelingen moeten afleggen om het Nederlanderschap te verwerven, vrijblijvend zijn? <voetnoot nummer="1"/>Zo ja, waarop is dit standpunt gebaseerd? </vraag>
      <vraag nummer="2">In welke zin zouden, naar uw mening, deze testen moeten worden verbeterd? </vraag>
      <vraag nummer="3">Wat zijn tot op heden de ervaringen met de testen die vreemdelingen moeten afleggen om het Nederlanderschap te verwerven? </vraag>
      <noten afkomstig="vraag">
         <noot nummer="1" datum="2000-11-20" bron="Algemeen Dagblad">Algemeen Dagblad, 20 november 2000</noot>
      </noten>
   </vragen>
   <antwoorden aantal="3">
      <antwoord nummer="1">Eén van de voorwaarden voor naturalisatie tot Nederlander is, dat de vreemdeling over een redelijke kennis van de Nederlandse taal beschikt. Om dit te toetsen wordt in de gemeente met een ieder die een verzoek tot naturalisatie indient door een ambtenaar van de afdeling burgerzaken een gesprek in het Nederlands gevoerd. Het niveau waarop de vreemdeling het Nederlands ten minste dient te beheersen is neergelegd in de Handleiding voor de toepassing van de Rijkswet op het Nederlanderschap 1999 (hierna: de Handleiding). De vreemdeling moet in het Nederlands een eenvoudig gesprek over alledaagse dingen kunnen voeren en verstaan. De toehoorder moet letten op het gemak waarmee de vreemdeling zich uitdrukt in het Nederlands. Als gevolg van de in de Handleiding gestelde richtlijnen voor de beoordeling van de taalvaardigheid in het Nederlands is het gesprek zeker niet vrijblijvend te noemen. </antwoord>
      <antwoord nummer="2">Een verbetering ten opzichte van de huidige gang van zaken wordt gezocht in objectivering van de wijze van toetsen. In de bij het wetsontwerp tot wijziging van de Rijkswet op het Nederlanderschap behorende nadere memorie van antwoord aan de Eerste Kamer (Eerste Kamer, 2000–2001, 25 891 (R 1609, nr. 28a, p. 2) is aangegeven dat de toetsing en beoordeling van de kennis van de Nederlandse taal en samenleving zal worden geobjectiveerd door middel van een naturalisatietoets. Het voornemen is deze toets af te laten nemen door Regionale Onderwijs Centra voor volwasseneneducatie. Het is de bedoeling de toets in te voeren op het moment van de inwerkingtreding van de herziene Rijkswet op het Nederlanderschap. Het inschakelen van onderwijscentra biedt tevens het voordeel dat de toets wordt afgenomen door personen met een didactische scholing. </antwoord>
      <antwoord nummer="3">Ervaring tot nu toe leert dat het gesprek met de ambtenaar burgerzaken in voldoende mate er toe leidt dat alleen vreemdelingen die voldoen aan de taaleis gesteld in de Handleiding worden genaturaliseerd. Verbetering ten opzichte van de huidige situatie wordt dan ook alleen gezocht in objectivering. Indien tijdens het gesprek blijkt dat nog onvoldoende de Nederlandse taal wordt beheerst, voorziet het beleid in de mogelijkheid het naturalisatieverzoek enige tijd aan te houden. De betrokkene krijgt op deze wijze de tijd om beter Nederlands te leren, bijvoorbeeld door een cursus te volgen. Spreekt de verzoeker tot naturalisatie geen of te weinig Nederlands, dan wordt het verzoek uiteindelijk afgewezen. </antwoord>
      <noten afkomstig="antwoord"/>
   </antwoorden>
</kvr>
