<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) over het mogelijk verhandelen van gegevens van studenten aan commerciële bedrijven door de IB-groep in Groningen. (Ingezonden 23 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6271
</item>
         <item attribuut="Rubriek">Hoger onderwijs (Studiefinanciering) Staats- en bestuursrecht (Privacy)</item>
         <item attribuut="Trefwoorden">Privacy Studiefinanciering</item>
         <item attribuut="Vindplaats">Kamervragen met antwoord 1997-1998, nr. 514, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">1998-01-12</item>
         <item attribuut="Datum_indiening">1997-12-23</item>
         <item attribuut="Document-id">KVR6271</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1051" allpagenumbers="1051 1052" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6271" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="514" onderwerp="" indiendatum="1997-12-23">
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="1998-01-12">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u bevestigen dat de IB-groep in Groningen, die de Wet Studiefinanciering uitvoert, van plan is om gegevens van studenten te verhandelen aan commerciële bedrijven, die geïnteresseerd zijn in het benaderen van (groepen) studenten? </vraag>
      <vraag nummer="2">Zo ja, wat is uw oordeel over dit voornemen? Deelt u de mening dat deze handelwijze indruist tegen de letter, of in elk geval de geest van de privacywetgeving? Deelt u de mening dat de bestanden van de IBG, die met het oog op een goede uitvoering van de Wet studiefinanciering in opdracht van de overheid zijn verzameld, niet gebruikt mogen worden voor commerciële doeleinden? </vraag>
      <vraag nummer="3">Indien u van mening mocht zijn dat de IBG hiermee wel verantwoord handelt, hoe zal dan worden voorkomen dat selecties plaatsvinden op privacy-gevoelige gegevens als inkomens (van student of ouders), verzekeringsgegevens (ziektekosten), behaalde studieresultaten en studietempo, en dergelijke? </vraag>
      <vraag nummer="4">Wilt u deze vragen zo spoedig mogelijk beantwoorden zodat op korte termijn aan alle betrokkenen hierover duidelijkheid wordt geboden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De IB-Groep heeft het voornemen geuit om aan laatste-jaars studenten die in een eerder stadium hebben laten blijken geen bezwaar te hebben tegen toezending van reclame-materiaal, een brief te zenden met het aanbod van een grote uitgever een halfjaar gratis het nieuwe blad «Intermediair Starters Magazine» te ontvangen en gratis een Jaarboek Intermediair te komen afhalen. De adressen komen niet ter beschikking van deze uitgever. De IB-Groep beschouwt de toezending van het aanbod van de uitgever als een bijdrage aan het verkleinen van de afstand onderwijs–arbeidsmarkt. </antwoord>
      <antwoord nummer="2">Mijn oordeel over het voornemen van de IB-Groep is gebaseerd op de volgende overwegingen a. In aanvulling op de Wet Verzelfstandiging Informatiseringsbank (WVI) zijn door mij nadere afspraken met de IB-Groep gemaakt over het verspreiden van reclame-materiaal. Overeengekomen is dat er alleen advertentieruimte wordt aangeboden in brochures, folders en de informatiekrant, en dat er geen reclame zal worden opgenomen in beschikkingen en brieven van de IB-Groep. Het voornemen van de IB-Groep is niet in overeenstemming met deze afspraken. b. Het individueel benaderen van specifieke groepen studenten met reclame over een op deze studentengroep toegesneden product («direct-marketing»), beschouw ik niet als een taak liggend op het terrein van de uitvoering van bestuurlijke taken en nauw verbonden met de wettelijke taken van de IB-Groep. Hierdoor past het voornemen niet binnen het wettelijk kader waarbinnen volgens de WVI (artikel 3, lid 2, punt a) de uitvoering van nevenactiviteiten mogelijk is. c. Aangezien commerciële marketing bureaus hun gegevens over het algemeen met grote inspanning en kosten moeten verwerven, terwijl de IB-Groep bij de voorgenomen direct-marketing gebruik zou kunnen maken van gegevens die op grond van wettelijke regelingen aangeleverd zijn, is het denkbaar dat hier strijdigheid ontstaat met de regelgeving op het gebied van het mededingingsrecht. d. Volgens de WPR (artikel 6) mogen de gegevens uit een door de WPR beschermde registratie door de registratiehouder slechts gebruikt worden voor een doel dat verenigbaar is met het doel waarvoor de registratie is opgebouwd. Dit biedt de registratiehouder een beperkte ruimte de gegevens voor andere doelen te gebruiken. Ik ben echter van mening dat het gebruiken van de gegevens van individuele studenten voor het verzenden van specifiek op hen toegesneden reclame («direct-mail») een doelstelling is die zodanig afwijkt van het doel waarvoor de registratie is opgebouwd (de uitvoering van de WSF), dat het aanvechtbaar is dat dit gebruik wordt toegestaan door de WPR. Gezien de afhankelijkheidspositie van studenten ten opzichte van de IB-Groep wil ik het gebruik van hun gegevens zo zuiver mogelijk houden. </antwoord>
      <antwoord nummer="3">Op grond van bovenstaande overwegingen ben ik van oordeel dat ik in deze vorm aan de door de IB-Groep voorgenomen activiteit voor derden – waarvoor volgens de Wet Verzelfstandiging Informatiseringsbank mijn toestemming vereist is – geen goedkeuring kan verlenen. Ik heb dit de IB-Groep inmiddels meegedeeld. Aangezien uit deze casus blijkt dat het gebruik van publieke gegevensbestanden door de IB-Groep, juridisch en bestuurlijk nader onderzocht en doordacht dient te worden, heb ik de IB-Groep uitgenodigd deze problematiek in rust en goed gestructureerd verder te bespreken. </antwoord>
      <noten afkomstig="antwoord"/>
   </antwoorden>
</kvr>
