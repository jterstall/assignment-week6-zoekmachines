<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de ministers voor Grote Steden- en Integratiebeleid en van Onderwijs, Cultuur en Wetenschappen over overheidsinformatiebeleid. (Ingezonden 25 juni 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15977
</item>
         <item attribuut="Inhoud">Vragen over het overheidsinformatiebeleid in relatie tot het gebruik van open standaarden en open source en over de toegankelijkheid van de websites van de verschillende overheden.</item>
         <item attribuut="Rubriek">Communicatie, media en informatievoorziening (Hard- en software) Communicatie, media en informatievoorziening (Netwerken) Communicatie, media en informatievoorziening (Overig) Staats- en bestuursrecht (Overig)</item>
         <item attribuut="Trefwoorden">Computernetwerken Informatie Informatietechnologie Overheidsbeleid Software</item>
         <item attribuut="Vindplaats">Kamervragen met antwoord 2001-2002, nr. 1418, Tweede Kamer</item>
         <item attribuut="Vraagnr_bij_indiening">2010211860</item>
         <item attribuut="Afkomstig_van">Verkeer en Waterstaat (VW) Grote Steden- en Integratiebeleid (GSI)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2002-07-16</item>
         <item attribuut="Datum_indiening">2002-06-25</item>
         <item attribuut="Document-id">KVR15977</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3007" allpagenumbers="3007 3008" vetnummer="2010211860" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15977" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1418" onderwerp="" indiendatum="2002-06-25">
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers voor Grote Steden- en Integratiebeleid en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-07-16">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de ministers van Economische Zaken en van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wanneer kunnen de uitkomsten verwacht worden van het door u voor eind vorig jaar aangekondigde <voetnoot nummer="1"/>onderzoek naar de vraag «of en hoe open standaarden gebruikt kunnen worden bij overheidsinformatiebeleid»? </vraag>
      <vraag nummer="2">Wat is de reden van de nu reeds opgetreden vertraging? </vraag>
      <vraag nummer="3">Waar en hoe maakt de overheid op dit moment gebruik van open standaarden en «open source» software bij haar informatiebeleid? </vraag>
      <vraag nummer="4">Waar doen zich op dit moment problemen voor met de bereikbaarheid van publieke informatiebronnen en websites van overheidsdiensten door gebruik van non-standard technologie? </vraag>
      <vraag nummer="5">Welke maatregelen worden genomen om de toegankelijkheid van websites van rijks- en lagere overheden voor alle gangbare webbrowsers, het voldoen aan de W3C-standaarden, te garanderen? </vraag>
      <vraag nummer="6">Wordt er door de overheid naast het eigen informatiebeleid ook nagedacht over het «of en hoe» van open standaarden en «open source» buiten het eigen informatiebeleid? </vraag>
      <vraag nummer="7">Waar en hoe stimuleert de overheid op dit moment het gebruik van open standaarden en «open source» in het bedrijfsleven, privé gebruik en bij onderwijs en zorg? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="61">Aanhangsel Handelingen, nr. 61, Vergaderjaar 2001–2002.</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1 2 3">Naar aanleiding van kamervragen vorig jaar over Open Standaarden en Open Source Software van de leden Lambrechts en Bakker <voetnoot nummer="1"/>, van de leden Voûte-Droste en Bakker <voetnoot nummer="2"/>en van het lid Lambrechts <voetnoot nummer="3"/>is bij de departementen nagegaan of er beleid op dit punt nodig is en zo ja, hoe dit eruit moet zien. Er is brede steun voor de gedachte dat open standaarden en open source software een belangrijke pijler kunnen vormen van het overheidsinformatiebeleid. Het hanteren van open standaarden en open source software kan leiden tot beter integreerbare en toekomstvastere informatiesystemen zonder het risico te zeer afhankelijk te worden van één leverancier. Op grond van de bevindingen hebben de departementen van BZK en EZ besloten intensief samen te werken op het terrein van open standaarden en open source software. Dit heeft als doel het bevorderen van open standaarden en open source software binnen de overheid. Er wordt een kwartiermaker aangesteld die zal onderzoeken wat de beste manier is voor het bevorderen van open standaarden en open source software. Deze zal naar verwachting eind dit jaar rapporteren. Ook zal worden bekeken hoe het best kan worden aangesloten bij initiatieven binnen de EU. Inmiddels heeft de minister voor Grote Steden- en Integratiebeleid al gepleit voor een grotere rol voor open standaarden en open source software in het Europese informatiebeleid. </antwoord>
      <antwoord nummer="2">Het onderwerp bleek inhoudelijk complexer dan gedacht en er was binnen de overheid en bedrijfsleven relatief weinig specifiek benodigde kennis aanwezig. </antwoord>
      <antwoord nummer="3">Daar bestaat op dit moment slechts beperkt inzicht in. Daarom zal een inventarisatie worden gemaakt van het huidige gebruik van open standaarden en «open source» software binnen de overheid. </antwoord>
      <antwoord nummer="4">Er bestaat op dit moment geen compleet overzicht van problemen met de bereikbaarheid van overheidswebsites en publieke informatiebronnen door het gebruik van non-standaard technologie. Onderzocht zal worden of en zo ja, waar deze problemen zich voordoen en hoe deze zijn op te lossen. </antwoord>
      <antwoord nummer="5" voetnoot="4 5 6">De Minister voor Grote Steden- en Integratiebeleid heeft in maart 2001 een intentieverklaring in het kader van de actie «drempels weg» getekend waarin is vastgelegd dat de sites van de departementen in 2002 zullen voldoen aan de WAI-richtsnoeren prioriteitsniveau 1 en daarmee toegankelijk zijn voor mensen met een functiebeperking. Deze intentie is op 20 november 2001 bevestigd door de Ministerraad bij de vaststelling van de reactie van de Staat op de mededeling van de Europese Commissie <voetnoot nummer="4"/>over de toegankelijkheid van overheidswebsites. Voor de doorwerking van de intentieverklaring naar andere overheden is door de minister voor GSI de conformiteit met de W3C-richtlijn als voorwaarde gesteld voor het ontvangen van een stimuleringssubsidie voor ICT-ontwikkeling <voetnoot nummer="5"/>. Om een algemeen juridisch bindend kader voor de toegankelijkheid van overheidswebsites te krijgen wordt er thans door Nederland bij de Europese commissie aangedrongen op basis van de resolutie van het Europees parlement over de toegankelijkheid van overheidswebsites <voetnoot nummer="6"/>over te gaan tot het opstellen van een Europese Richtlijn hierover. </antwoord>
      <antwoord nummer="6 en 7">Het Ministerie van Economische Zaken heeft aan Syntens opdracht gegeven een driejarig bewustwordingsprogramma rond «open source» software voor te bereiden dat gericht is op het bedrijfsleven. Het programma zal in oktober van start gaan en bestaan uit een beperkt aantal pilots met branche- of belangenverenigingen geflankeerd door uitstralingsactiviteiten als publicaties, workshops en een website. Voor privé-gebruik worden op dit moment geen aparte acties voorzien. Privé-gebruikers kunnen gebruik maken van de uitkomsten van het programma voor open standaarden en open source software, zoals iedereen dat kan. Binnen het onderwijsbestel bepaalt een school zelf welke hard- en software er binnen de schoolomgeving gebruikt wordt. Het is aan de school om te overwegen hoe ze haar financiële middelen strategisch inzet voor de aankoop van ICT-software, -hardware, -beheer, en -scholing. De stichting Kennisnet garandeert door implementatie van de W3C-standaard dat de inhoud op de site www.kennisnet.nl toegankelijk is voor alle browsers. Met de stichting Kennisnet heeft de minister van Onderwijs, Cultuur en Wetenschappen afgesproken dat hij: • een omgeving gaan faciliteren waar het onderwijs aan open source projecten kan werken; • leveranciers zullen stimuleren om Open Source oplossingen te zoeken; • open standaarden toepassen voor alle basisfunctionaliteiten zoals deze op haar portal sites te vinden zijn; • bij de ontwikkeling van «kennisnet»-tools ernaar streven zoveel als mogelijk de broncode te openbaren. Daarnaast hebben de stichtingen Kennisnet en ICT op School en de Netwerk Gebruikersgroep Nederland het initiatief genomen scholen in staat te stellen om weloverwogen en verantwoord keuzen te maken uit diverse softwareproducten. Hiertoe wordt een onderzoek gestart naar alternatieven voor commerciële software, waaronder ook open source software. Het onderzoek van ICT op School, Kennisnet en NGN moet uitwijzen in hoeverre open source software in het onderwijs een alternatief is voor commerciële software. Hierbij zal onderscheid gemaakt worden tussen verschillende producten, bijvoorbeeld besturingssystemen, kantoortoepassingen en contentmanagementsystemen, die tezamen de door computerhardware benodigde software omvatten. In september 2002, zullen ICT op School, Kennisnet en NGN een landelijke bijeenkomst organiseren waar het onderwijsveld en andere belanghebbenden geïnformeerd en uitgenodigd worden om aan het initiatief bij te dragen en deel te nemen. Tevens zullen de stichtingen Kennisnet en ICT op School benaderd worden door de kwartiermaker open standaarden en open source software. </antwoord>
      <noten afkomstig="antwoord">
         <noot nummer="1">Ingezonden 4 september 2001, nr. 14377</noot>
         <noot nummer="2">Ingezonden 3 oktober 2001, nr. 14537</noot>
         <noot nummer="3">Ingezonden 25 januari 2002, nr. 652</noot>
         <noot nummer="4">COM(2001)529–C5-0074/2002</noot>
         <noot nummer="5">Stimuleringsregeling gemeentelijke productencatalogus (Stcrt. 2000, 200), stimuleringsregeling Interactieve beleidsvorming 2001–2002 (Stcrt. 2002, 17)</noot>
         <noot nummer="6">P5 TAPROV (2002) 0325</noot>
      </noten>
   </antwoorden>
</kvr>
