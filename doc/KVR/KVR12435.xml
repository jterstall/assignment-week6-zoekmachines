<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hindriks en Herrebrugh (beiden PvdA) aan de ministers van Verkeer en Waterstaat en van Economische Zaken over de binnenvaart. (Ingezonden 14 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12435
</item>
         <item attribuut="Inhoud">Betreft stimulering van innovatie in de scheepvaart, het bereiken van modal shift (vervanging vervoer over de weg door vervoer over water) en de oud voor nieuw regeling, naar aanleiding van klacht van een deelnemende firma in de Kamerkrant Kamer van Koophandel Drechtsteden september 2000.</item>
         <item attribuut="Rubriek">Bedrijfsleven en industrie (Overig) Verkeer, vervoer en waterstaat (Binnenscheepvaart) Verkeer, vervoer en waterstaat (Goederenvervoer) Wetenschap en technologie (Toegepast onderzoek)</item>
         <item attribuut="Trefwoorden">Binnenscheepvaart Goederenvervoer Innovatie</item>
         <item attribuut="Vindplaats">Kamervragen met antwoord 2000-2001, nr. 100, Tweede Kamer</item>
         <item attribuut="Vraagnr_bij_indiening">2990015810</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Hindriks</persoon>
            <persoon partij="PvdA">Herrebrugh</persoon>
         </item>
         <item attribuut="Datum_reaktie">2000-10-12</item>
         <item attribuut="Datum_indiening">2000-09-14</item>
         <item attribuut="Document-id">KVR12435</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="203" allpagenumbers="203 204" vetnummer="2990015810" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12435" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="100" onderwerp="" indiendatum="2000-09-14">
         <vrager partij="PvdA" oorsprong="parlement">Hindriks</vrager>
         <vrager partij="PvdA" oorsprong="parlement">Herrebrugh</vrager>
         <vraagt-aan>de ministers van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="2000-10-12">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hoe beoordeelt u de stelling van Mercurius Scheepvaart <voetnoot nummer="1"/>dat het Rijk innovaties straft in plaats van stimuleert? </vraag>
      <vraag nummer="2">Bent u van oordeel dat het gewenst is vervoer over de weg te vervangen door vervoer over water (modal shift)? </vraag>
      <vraag nummer="3">Bent u van oordeel dat voor het bereiken van modal shift het toepassen van nieuwe technieken en het aanboren van nieuwe vervoersmarkten door Verkeer en Waterstaat en Economische Zaken gestimuleerd dient te worden? </vraag>
      <vraag nummer="4">Hoe beoordeelt u de mogelijkheden om ondernemers die innovatieve scheepssystemen in de vaart brengen die geen bijdrage leveren aan overcapaciteit vrij te stellen van de oud voor nieuw regeling? </vraag>
      <vraag nummer="5">Hoe beoordeelt u de mogelijkheden om door geautomatiseerd palletvervoer nieuwe vervoersstromen voor de binnenvaart aan te boren en daarmee overcapaciteit voor zover die nog bestaat te verminderen? </vraag>
      <vraag nummer="6">Bent u bereid om beschikbare middelen uit het fonds «oud voor nieuw», dan wel innovatie stimuleringsmiddelen uit het EZ instrumentarium in te zetten om schepen waarmee nieuwe ladingstromen worden gegenereerd vrij te stellen van de oud voor nieuw bijdrage en bij gebleken succes gerealiseerde modal shift te belonen? Zo neen, waarom niet? </vraag>
      <vraag nummer="7">Bent u bereid om in de relevante Europese gremia te bepleiten dat innovatieve schepen die niet bijdragen aan overcapaciteit worden vrijgesteld van de oud voor nieuw regeling? Zo neen, waarom niet? </vraag>
      <noten afkomstig="vraag">
         <noot nummer="1">Kamerkrant Kamer van Koophandel Drechtsteden september 2000 pagina 9: palletvervoer per binnenschip</noot>
      </noten>
   </vragen>
   <antwoorden aantal="7">
      <antwoord nummer="1">Die stelling is onjuist. Mercurius Scheepvaart doelt hier op de zo genaamde oud-voor-nieuwregeling gebaseerd op Verordening (EG) Nr. 718/1999 van de Raad van 29 maart 1999. Deze internationale regeling houdt onder meer in dat eigenaren die een nieuw schip in de vaart brengen evenveel «oude» tonnen x 0,8 moeten laten slopen, dan wel een bijdrage betalen. Dit ter voorkoming van nieuwe overcapaciteit. De bijdrage voor een schip als genoemd in het artikel van de Kamerkrant van september 2000 bedraagt f 158.667,– en niet, zoals vermeld, f 300.000,–. De Verordening biedt ten behoeve van gespecialiseerde schepen een vrijstellingsmogelijkheid. De aanvraag daartoe moet worden ingediend bij de Europese Commissie. De schepen moeten wel aan vastgestelde criteria voldoen. Gezien het concept van Mercurius Scheepvaart acht ik vrijstelling niet kansloos, maar het is uiteindelijk de Europese Commissie die daarover een besluit neemt. Het is dus niet zo dat de Nederlandse overheid straft in plaats van stimuleert, de overheid past een generieke Europese maatregel toe, expliciet gesteund door de binnenvaartsector. </antwoord>
      <antwoord nummer="2">Ja. De verwachting is dat het goederenvervoer de komende decennia zal blijven groeien. Dit betekent dat inspanningen worden gedaan om Nederland bereikbaar en leefbaar te houden. Vanuit het oogpunt van benutting van de beschikbare infrastructurele capaciteit van het hele netwerk en vanuit het oogpunt van verbetering van de duurzaamheid van onze economie, verdient het vervoer van goederen over water in plaats van het vervoer over de weg (modal shift) de voorkeur. Het binnenwater biedt voldoende capaciteit voor verdere groei van het goederenvervoer. Hierdoor is het vervoer van goederen per binnenschip, als punt-punt-vervoer, voor vervoer op langere afstanden of als onderdeel van het intermodale netwerk, een realistisch alternatief voor het wegvervoer. Ik zet daar met mijn beleid ook op in. </antwoord>
      <antwoord nummer="3">Het aanboren van nieuwe vervoersmarkten is primair de verantwoordelijkheid van het bedrijfsleven zelf. Wel is het zo dat nieuwe technieken en nieuwe vervoersmarkten positief kunnen bijdragen aan de modal shift doelstellingen, waardoor de overheid er belang bij heeft dat nieuwe technieken ook toegepast worden. Specifiek om de innovaties in de binnenvaart te stimuleren wordt door Verkeer en Waterstaat en Economische Zaken (Syntens) het Bureau Innovatie ondersteund. Veel aandacht wordt momenteel geschonken aan de stimulering van het palletvervoer per binnenvaart. Zo zal in opdracht van Connekt, het kenniscentrum voor verkeer en vervoer, kennis op dit gebied verder ontwikkeld worden. </antwoord>
      <antwoord nummer="4">Zie mijn antwoord op vraag 1. Het is zo dat de Europese Commissie op een verzoek om vrijstelling beslist, maar de Commissie laat de mening van de vertegenwoordigers van het internationale binnenvaartbedrijfsleven en de (betrokken) lidstaten en Zwitserland zwaar meewegen. </antwoord>
      <antwoord nummer="5">Op dit moment heb ik onvoldoende inzicht in de omvang van die specifieke deelmarkt. Ik wacht verder onderzoek via Connekt af (zie antwoord op vraag 3). </antwoord>
      <antwoord nummer="6">Ik heb niet de mogelijkheid aan de middelen uit het oud-voor-nieuwfonds een bepaalde bestemming te geven. De Verordening geeft expliciet aan waar die gelden aan kunnen worden besteed, maar ook wanneer. De besteding van die middelen vindt plaats als de oud-voor-nieuwverhouding tot nul is teruggebracht (dat moet uiterlijk op 29 april 2003 zijn gebeurd) en er sprake is van een crisis (ernstige verstoring tussen vraag en aanbod). In zo’n situatie kunnen de middelen ingezet worden voor een sloopregeling. Verder kan in geval van unanimiteit de sector zelf voorstellen aan de Commissie doen voor de besteding van de middelen van het fonds. Met betrekking tot het EZ-instrumentarium merk ik het volgende op. Het bedrijfsgerichte technologie-instrumentarium van EZ staat ook open voor technologische innovatie in de scheepsbouw voor de binnenvaart. U kunt hierbij denken aan de generieke regelingen als het Technisch Ontwikkelingskrediet en de WBSO, de fiscale regeling ter bevordering van speur- en ontwikkelingswerk. Ook scheepswerven die innoveren kunnen hiervan gebruik maken. Tegelijkertijd is er ook nog het Besluit subsidies bedrijfsgerichte technologische samenwerkingsprojecten (BTS), een subsidie voor innovatieve samenwerking tussen bedrijven onderling en tussen kennisinstellingen en bedrijven. Ook van deze regeling kunnen genoemde werven gebruik maken. Een van de voorwaarden voor het gebruik van deze regelingen is wel, dat de ontwikkeling in Nederland plaatsvindt. Deze regelingen zijn immers bedoeld om technologische ontwikkeling in Nederland te stimuleren. </antwoord>
      <antwoord nummer="7">Ja. Dat is in het verleden meerdere malen en met succes, gebeurd. Uiteraard dient het schip wel aan de afgesproken criteria te voldoen. </antwoord>
      <noten afkomstig="antwoord"/>
   </antwoorden>
</kvr>
