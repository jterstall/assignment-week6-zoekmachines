<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de staatssecretaris van Volksgezondheid, Welzijn en Sport over een limiet voor verblijf in noodbouw. (Ingezonden 11 mei 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11738
</item>
         <item attribuut="Inhoud">Vragen over het mogelijk instellen van een maximale termijn waarin bewoners van een verpleeg- of verzorgingshuis in een noodgebouw mogen worden ondergebracht (bijvoorbeeld tijdens een verbouwing).</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 1999-2000, nr. 1314, Tweede Kamer</item>
         <item attribuut="Vraagnr_bij_indiening">2990010890</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">2000-05-25</item>
         <item attribuut="Datum_indiening">2000-05-11</item>
         <item attribuut="Document-id">KVR11738</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2935" allpagenumbers="2935 2936" vetnummer="2990010890" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11738" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1314" onderwerp="" indiendatum="2000-05-11">
         <vrager partij="CDA" oorsprong="parlement">Dankers</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-05-25">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunt u bevestigen dat er geen limiet is verbonden aan de termijn waarbinnen bewoners van een verpleeg- of verzorgingshuis in een noodgebouw worden ondergebracht; bijvoorbeeld ten tijde van verbouwingen? </vraag>
      <vraag nummer="2">Hebben zich situaties voorgedaan waarin «tijdelijke» noodbouw 10 jaar in gebruik is geweest? </vraag>
      <vraag nummer="3">Bestaat noodbouw veelal uit houten barakken die erg gehorig en moeilijk op temperatuur te houden zijn, en kan dit ertoe leiden dat bijvoorbeeld geriatrische patiënten onrustig en gedesoriënteerd raken, met alle gevolgen voor de kwaliteit van zorg en leven van dien? </vraag>
      <vraag nummer="4">Acht u het, gelet op het bovenstaande, wenselijk dat er een maximumtermijn wordt ingevoerd voor de tijd dat noodbouw dienst mag doen en/of de tijd dat individuele cliënten/patiënten daarin mogen verblijven? Zo neen, waarom niet? </vraag>
      <vraag nummer="5">Indien het antwoord op de vorige vraag bevestigend luidt, naar welke termijn gaan uw gedachten dan uit, en wanneer zal dit zijn beslag krijgen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Er is geen limiet verbonden aan de termijn waarbinnen bewoners van een verpleeg- of verzorgingshuis in een noodgebouw worden ondergebracht. De periode dat bewoners in deze huisvesting verblijven wordt in beginsel bepaald door de duur van het bouwproject dat in het algemeen de reden is om tijdelijke huisvesting in gebruik te nemen. In het algemeen blijft dit beperkt tot een periode van 1 à 3 jaar. </antwoord>
      <antwoord nummer="2">Er hebben zich situaties voorgedaan dat een complex van tijdelijke huisvesting gediend heeft voor de huisvesting van achtereenvolgens de bewoners van verschillende verzorgingshuizen gedurende de renovatie van de betreffende verzorgingshuizen. Het is mij niet bekend of in die situaties de totale periode dat die huisvesting in gebruik was 10 jaar bedroeg. </antwoord>
      <antwoord nummer="3">De tijdelijke huisvesting die tegenwoordig wordt gebruikt in de sector verpleeghuizen moet voldoen aan kwaliteitseisen die zijn neergelegd in het «bouwkundig-functioneel referentiekader t.b.v. interimvoorzieningen van verpleeghuizen», dat op mijn verzoek door College bouw ziekenhuisvoorzieningen is ontwikkeld. Voor verzorgingshuizen bestaat een dergelijk referentiekader nog niet. Er zijn naast de houten barakken andere bouwsystemen waarin gebruik gemaakt wordt van andere materialen op de markt. De gehorigheid van deze systemen is over het algemeen redelijk van kwaliteit. Bij langdurige periodes met hoge buitentemperaturen kan het binnenklimaat problematisch zijn. Extra maatregelen zijn dan nodig om gezondheidsrisico’s voor de bewoners te voorkomen. Het is te algemeen om te stellen dat onrustig en gedesoriënteerd raken van psychogeriatrische patiënten in tijdelijke huisvesting te maken heeft met beperkingen met betrekking tot het binnenklimaat. Het moeten verhuizen naar een nieuwe tijdelijke woonomgeving speelt daarbij zeker ook een rol. Ook de beperkingen in de ruimtelijke lay-out van het gebouw die de natuurlijke oriëntatie bemoeilijken of eenvoudig te weinig ruimte en bewegingsvrijheid bieden, zijn daarbij van belang. </antwoord>
      <antwoord nummer="4 en 5">De tijd dat een noodbouw dienst mag doen dient te worden gekoppeld aan de technische kwaliteit van de betreffende tijdelijke huisvesting. Tijdelijke huisvesting kan veelal worden verplaatst en kan worden onderhouden en aangepast, zodat die steeds aan de eisen van tijdelijk verblijf kan voldoen, uiteraard binnen de beperkingen die dit type huisvesting met zich meebrengt. De tijd die patiënten moeten doorbrengen in tijdelijke huisvesting dient in principe beperkt te blijven tot de periode die nodig is om de permanente huisvesting van het verpleeg- of verzorgingshuis te renoveren. Tijdelijke huisvesting kenmerkt zich door een vérgaand gestandaardiseerd bouwsysteem om snelle realisatie mogelijk te maken. Dat is een belangrijke kwaliteit van deze huisvesting, in het kader van de logistiek in het geheel van het realisatieproces van een renovatieplan van een verpleeghuis. Daarbij wordt een aantal concessies aan de functionaliteit en de woon- en gebruikskwaliteit gedaan. Het is slechts verantwoord aan de bewoners en de medewerkers te vragen deze concessies en beperkingen te aanvaarden als het gaat om een tijdelijke situatie met zicht op verbetering. Voor verblijf in tijdelijke huisvesting met de op dit moment gebruikelijke kwaliteit heb ik de tijdslimiet globaal aangegeven en afhankelijk gesteld van het beperkte doel, namelijk in het kader van renovatie van gebouwen. Indien tijdelijke huisvesting vanuit een ander perspectief zou worden ontwikkeld, bijvoorbeeld voor het versneld oplossen van de wachtlijstproblematiek, en er vanuit dat perspectief kwaliteiten aan worden toegevoegd, kan de maximale periode dat bewoners daarin verblijven vergroot worden. Uitgangspunt daarbij hoort te zijn dat, vanuit het perspectief van de bewoners, de kwaliteit van deze huisvesting die van permanente huisvesting, volgens de huidige maatstaven daarvoor, dicht benadert. </antwoord>
      <noten afkomstig="antwoord"/>
   </antwoorden>
</kvr>
