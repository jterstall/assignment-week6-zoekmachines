<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Balkenende en Van der Hoeven (beiden CDA) aan de minister van Binnenlandse Zaken en Koninkrijksrelaties over het weren van benoemde burgemeesters. (Ingezonden 23 februari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9034
</item>
         <item attribuut="Inhoud">Vragen n.a.v. het artikel "Benoemde burgemeester niet langer welkom" uit Ng magazine.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Burgemeesters; benoemingen</item>
         <item attribuut="Vindplaats">Kamervragen met antwoord 1998-1999, nr. 1075, Tweede Kamer</item>
         <item attribuut="Vraagnr_bij_indiening">2989908260</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Balkenende</persoon>
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1999-03-31</item>
         <item attribuut="Datum_indiening">1999-02-23</item>
         <item attribuut="Document-id">KVR9034</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2201" allpagenumbers="2201 2202" vetnummer="2989908260" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9034" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1075" onderwerp="" indiendatum="1999-02-23">
         <vrager partij="CDA" oorsprong="parlement">Balkenende</vrager>
         <vrager partij="CDA" oorsprong="parlement">Van der Hoeven</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="31 maart 1999). Zie ook Aanhangsel Handelingen nr. 953, vergaderjaar 1998–1999">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennis genomen van het artikel «Benoemde burgemeester niet langer welkom» <voetnoot nummer="1"/>, waaruit blijkt dat de rapporteurs Bucci, De Bruycker en Stockling van oordeel zijn dat benoemde burgemeesters in de toekomst niet langer deel mogen uitmaken van de vertegenwoordigende organen van de Raad van Europa, met als argumentatie (o.m.) «Wat voor Georgië geldt, moet ook voor Nederland gelden»? </vraag>
      <vraag nummer="2">Deelt u de opvatting van de rapporteurs dat «de Kroonbenoeming een overblijfsel uit het verleden is» en dat Nederland, zolang er geen gekozen burgemeester bestaat, «wethouders, raadsleden en statenleden kan (bedoeld wordt: moet) afvaardigen»? </vraag>
      <vraag nummer="3">Indien vraag 2 ontkennend wordt beantwoord, welke acties bent u dan van plan om de Raad van Europa te weerhouden van de implementatie van de door de rapporteurs kennelijk voorgestane stappen c.q. het weren van gekozen burgemeesters in de vertegenwoordigende organen in de Raad van Europa? </vraag>
      <vraag nummer="4">Miskent de visie van de rapporteurs niet dat de Kroon evenzeer democratisch gelegitimeerd is tot het doen van benoemingen? </vraag>
      <vraag nummer="5">Hoe verhoudt de actie van de rapporteurs zich naar uw oordeel tot de Nederlandse Grondwet? </vraag>
      <vraag nummer="6">Bent u evenals de rapporteurs «onder de indruk» van het verhaal van burgemeester Ouwerkerk (Almere) die vertelde dat hij «in Groningen niet zou zijn afgetreden wanneer hij zou zijn gekozen»? </vraag>
      <vraag nummer="7">Brengt het subsidiariteitsbeginsel niet met zich dat ook de Raad van Europa respect dient te hebben voor en vertrouwen te hebben in de vrijheid van de Nederlandse wetgever tot het vaststellen van regels met betrekking tot benoeming c.q. verkiezing van de burgemeester? </vraag>
      <vraag nummer="8">Beschouwt u de rapporteurs ook als «naïeve buitenstaanders»? </vraag>
      <noten afkomstig="vraag">
         <noot nummer="1" datum="1999-02-12" bron="Ng magazine">Ng magazine, 12 februari 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Al vele jaren maken burgemeesters deel uit van de Nederlandse delegatie in het Congress of Local and Regional Authorities of Europe (CLRAE) van de Raad van Europa. Het voornaamste criterium voor toelating tot de CLRAE is geformuleerd in art. 2, eerste lid, van het Handvest van de CLRAE, dat in identieke bewoordingen tevens is te vinden in art. 3, eerste lid, van Statutory Resolution (94) 3 inzake de CLRAE van het Comité van Ministers van de Raad van Europa: «The CLRAE shall be composed of representatives who shall be chosen from among holders of a local or regional electoral mandate or of a mandate as a person directly responsible to an elected local or regional body». De (benoemde) Nederlandse burgemeesters vallen onder het tweede deel van deze bepaling. Krachtens de Gemeentewet zijn zij voor hun taakvervulling immers direct verantwoording schuldig aan de raad, zowel als lid van het college van burgemeester en wethouders (art. 169), als als eenhoofdig bestuursorgaan (art. 180). Overigens gelden voor de commissaris van de Koningin vergelijkbare bepalingen (artt. 167 en 179 Provinciewet). Ik stel derhalve vast dat het lidmaatschap van Nederlandse burgemeesters van de CLRAE volledig in overeenstemming is met de regels die daarvoor thans gelden. Iets anders is of men bestendiging van de huidige situatie wenselijk acht. De rapporteurs hebben daarover blijkens het interview in Ng-magazine een duidelijke mening. Ik stel voorop dat het politieke debat over de aanstellingswijze van de burgemeester gevoerd wordt in Den Haag en niet in Straatsburg. Uiteraard staat het iedereen vrij in dat kader commentaar te uiten, kritiek te leveren en wensen naar voren te brengen. Wel vraag ik mij sterk af of het tot een zakelijke discussie bijdraagt de situatie in Nederland te vergelijken met die in Georgië. De burgemeesters van de grote steden in Georgië worden, zonder enige inspraak, door de president benoemd. Zij zijn voor hun taakvervulling uitsluitend aan hem verantwoording schuldig. De raad heeft geen enkele mogelijkheid hun ontslag te bewerkstelligen. Dit zijn allemaal wezenlijke verschillen met de stand van zaken in Nederland. De, ook door de rapporteurs geroemde, historie en het niveau van de lokale en regionale democratie in Nederland worden zo in een verkeerd perspectief geplaatst. Ik wijs er nog op dat bij de Tweede Kamer voorstellen aanhangig zijn die beogen de invloed van de gemeenteraad en de provinciale staten op de benoeming en het ontslag van de burgemeester en de commissaris van de Koningin verder te versterken. Wetsvoorstel 25 444 voorziet in een recht van aanbeveling van de raad c.q. de staten bij de benoeming en het ontslag. Het bepaalt tevens dat van die aanbevelingen slechts op zwaarwegende gronden mag worden afgeweken door de minister van Binnenlandse Zaken en Koninkrijksrelaties. Voorts zijn bij nota van wijziging bepalingen in het wetsvoorstel opgenomen over de inpassing van een raadplegend referendum in de benoemingsprocedure van de burgemeester. Deze voorstellen geven als gezegd een grotere invloed aan raad en staten op aantreden en aanblijven van de burgemeester en de commissaris van de Koningin; daarmee geven zij tevens een nadere invulling en verdieping aan het hierboven genoemde criterium «directly responsible to an elected local or regional body». </antwoord>
      <antwoord nummer="3">Naar ik heb begrepen zullen de rapporteurs hun bevindingen over de toestand van de lokale en de provinciale democratie in Nederland neerleggen in een ontwerp-aanbeveling. De plenaire CLRAE zal zich daarover begin juni uitspreken. Op deze procedure heb ik uiteraard geen enkele invloed; de CLRAE is een zelfstandig orgaan van de Raad van Europa dat zijn eigen agenda en werkwijze bepaalt. Pas wanneer de CLRAE aan het Comité van Ministers voorstellen zou doen tot wijziging van de bestaande regels, bijvoorbeeld het Handvest of de Statutory Resolution, is een mogelijke interventie mijnerzijds aan de orde. Over de inhoud daarvan kan ik nu nog niets meedelen; die is afhankelijk van de besluitvorming van de CLRAE in juni. </antwoord>
      <antwoord nummer="4, 5 en 8">De huidige Kroonbenoeming van burgemeesters en commissarissen van de Koningin is vastgelegd in de Grondwet en de organieke wetgeving. Daarmee is zij democratisch gelegitimeerd. Naar mijn oordeel hebben de rapporteurs als ieder ander het recht kritiek te uiten op de bestaande regeling van benoeming en ontslag van burgemeesters. Ik zie niet hoe daarbij de Nederlandse Grondwet in het geding zou zijn. De rapporteurs beschouw ik – gezien hun achtergrond – niet als naïeve buitenstaanders. Zij staan overigens niet alleen in hun verwondering. </antwoord>
      <antwoord nummer="6">Ik was niet aanwezig bij het onderhoud van de rapporteurs met burgemeester Ouwerkerk en kan mij bijgevolg geen oordeel vormen over hetgeen daar gewisseld is. Trouwens, de opgemelde casus heeft zich in Groningen niet voorgedaan; het heeft geen zin hierover te speculeren. </antwoord>
      <antwoord nummer="7">De rapporteurs verrichten hun werk in het kader van de monitoring door de CLRAE van de naleving van het Handvest inzake lokale autonomie van de Raad van Europa. De essentie daarvan is dat men met de lidstaten een kritische dialoog voert en daarvan verslag doet. Die essentie komt in het gedrang indien men, met een beroep op het subsidiariteitsbeginsel, bepaalde onderwerpen buiten de orde zou plaatsen, zoals de vragenstellers lijken te suggereren. </antwoord>
      <noten afkomstig="antwoord"/>
   </antwoorden>
</kvr>
