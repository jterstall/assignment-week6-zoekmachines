<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller en Sipkes (beiden GroenLinks) over de situatie in Burundi (Ingezonden 26 juli 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3596
</item>
         <item attribuut="Inhoud">Betreft vragen over de inzet van een VN-macht in geval van een uitbarsting van massaal geweld of een ernstige verslechtering van de humanitaire situatie.</item>
         <item attribuut="Rubriek">Veiligheidsbeleid en defensie (VN-vredesmacht)</item>
         <item attribuut="Trefwoorden">Burundi VN-strijdkrachten</item>
         <item attribuut="Vindplaats">Kamervragen met antwoord 1995-1996, nr. 1628, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1996-08-26</item>
         <item attribuut="Datum_indiening">1996-07-26</item>
         <item attribuut="Document-id">KVR3596</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3317" allpagenumbers="3317 3318" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1628" onderwerp="" indiendatum="1996-07-26">
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1996-08-26">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is de actuele stand van zaken met betrekking tot de uitwerking van VN-resolutie 1049 aangaande Burundi, in het bijzonder wat betreft de voorbereiding van een «snelle humanitaire actie in geval van een uitbarsting van massaal geweld of een ernstige verslechtering van de humanitaire situatie»? <voetnoot nummer="1"/>
      </vraag>
      <vraag nummer="2" voetnoot="2">Is de noodzaak van interventie de afgelopen dagen toegenomen? <voetnoot nummer="2"/>
      </vraag>
      <vraag nummer="3" voetnoot="1">Zijn de afgelopen maand de kansen toegenomen dat er op afzienbare termijn een VN-macht of een door de VN gemandateerde multinationale vredesmacht naar Burundi kan worden gezonden? <voetnoot nummer="1"/>
      </vraag>
      <vraag nummer="4">Zo ja, hoe zal het mandaat van zo’n troepenmacht er uit gaan zien en op welke termijn kan hieromtrent een akkoord verwacht worden? Zo neen, welke mogelijkheden ziet u om te bevorderen dat er snel actie wordt ondernomen om verdere escalatie van de conflicten in Burundi tegen te gaan? </vraag>
      <vraag nummer="5" voetnoot="3">Verwacht u dat er, conform de opvatting van de bemiddelaar Nyerere, pas een vredesmacht naar Burundi zal kunnen gaan als de strijdende partijen daar een staakt-het-vuren zijn overeengekomen? <voetnoot nummer="3"/>Zo ja, hoe groot acht u de kans dat er op korte termijn een internationale troepenmacht naar Burundi kan worden gezonden? </vraag>
      <vraag nummer="6">Welke landen hebben zich bereid verklaard troepen voor een vredesmacht voor Burundi beschikbaar te stellen of een interventiemacht voor dit land anderszins te ondersteunen? </vraag>
      <vraag nummer="7" voetnoot="4">Bestaat inmiddels meer duidelijkheid over de steun die Nederland aan een vredesmacht voor Burundi zal kunnen en willen leveren? <voetnoot nummer="4"/>
      </vraag>
      <vraag nummer="8">Wat is uw opvatting over de mogelijkheid en wenselijkheid om door middel van sancties de geweldsspiraal in Burundi te doorbreken, zoals door VN-rapporteur Pinheiro is voorgesteld? </vraag>
      <noten afkomstig="vraag">
         <noot nummer="5"/>
         <noot nummer="1" documenttype="Kamervragen" documentnummer="1343" documentjaargang="1995-1996">Aanhangsel Handelingen, nr. 1343, vergaderjaar 1995–1996.</noot>
         <noot nummer="2">Gezien de recente escalatie van het geweld in onder meer het vluchtelingenkamp in Bugendana en de toegenomen politieke spanningen die zelfs geleid hebben tot de vlucht van de Burundese president</noot>
         <noot nummer="3" datum="1996-07-22" bron="NRC Handelsblad">NRC Handelsblad, 22 juli 1996</noot>
         <noot nummer="4" datum="1996-07-23" bron="Zie Het Parool">Zie Het Parool, 23 juli 1996</noot>
         <noot nummer="5" datum="1996-07-19" bron="Algemeen Dagblad">Algemeen Dagblad, 19 juli 1996</noot>
      </noten>
   </vragen>
   <antwoorden aantal="7">
      <antwoord nummer="1 en 3">Sinds de Veiligheidsraad resolutie 1049 aannam, is in New York regelmatig overleg gevoerd over de mogelijkheid van stationering van een VN-vredesmacht onder Hoofdstuk-VI van het VN-Handvest of een multinationale interventiemacht (Multinational Force, MNF) onder Hoofdstuk-VII van het VN-Handvest. Dit overleg heeft nog geen resultaat opgeleverd, mede omdat vooralsnog geen van de VN-lidstaten zich bereid heeft verklaard de leiding van een eventuele MNF op zich te nemen. Het VN-Secretariaat schat dat voor een operatie onder Hoofdstuk-VI, afhankelijk van de kwaliteit van de ingezette eenheden, 15 000 man en voor een Hoofdstuk-VII operatie 20 000 tot 27 000 man gevechtstroepen (de sterkte van een divisie) nodig zouden zijn, nog afgezien van andere eenheden, waaronder logistieke. Het lijkt niet waarschijnlijk dat op afzienbare termijn zal worden besloten tot instelling van een door de VN gemandateerde MNF, tenzij ingeval van een verdere verslechtering van de veiligheidssituatie in Burundi, alsnog een land met het vereiste militair-politieke potentieel zich beschikbaar stelt om de leiding van een dergelijke operatie op zicht te nemen. Ten aanzien van de haalbaarheid van een Hoofdstuk-VI-operatie diene dat de aanvankelijke instemming van de voormalige Burundese regering, tijdens de in juli jl. te Arusha (Tanzania) gehouden eerste topontmoeting van Staatshoofden en regeringsleiders kort daarna werd ingetrokken. Het huidige Burundese bewind heeft eveneens aangegeven dat een dergelijke operatie vooralsnog niet welkom is. Het naar aanleiding van de eerste top te Arusha ingestelde Technische Comite´, dat is belast met de planning van een operatie onder Hoofdstuk-VI, zal niettemin zijn werkzaamheden voortzetten. </antwoord>
      <antwoord nummer="2">Op basis van de beschikbare informatie over de situatie in de steden lijkt te mogen worden gesteld dat aldaar de gewelddadigheden tussen de Hutu’s en de Tutsi’s zijn afgenomen. De indruk bestaat dat het geweld op het platteland niet tot staan is gekomen. Dat geldt ook voor het geweld zijdens het leger. Voor zover thans valt te overzien, is de afgelopen dagen de noodzaak van interventie niet veranderd. Echter, zoals uit de beantwoording van de andere vragen duidelijk zal zijn, de mogelijkheden daartoe evenmin. </antwoord>
      <antwoord nummer="4">Alhoewel, zoals gesteld in het antwoord op de vragen 1 en 3 het niet waarschijnlijk moet worden geacht dat op korte termijn zal worden besloten tot de instelling van een door de VN gemandateerde multinationale vredesmacht voor Burundi (MNF), gaat het overleg tussen het VN-Secretariaat, de terzake geı¨nteresseerde lidstaten en de Organisatie voor Afrikaanse Eenheid over de mogelijkheid van instelling van een Hoofdstuk-VII-operatie door. Er wordt bovendien gesproken over een «follow on force» van de VN en/of de OAE onder Hoofdstuk-VI. Naast het ontbreken van een land dat bereid is de leiding van een dergelijke operatie op zich te nemen, zijn er logistieke problemen. Zo beschikt alleen Bujumbura over een vliegveld dat is geoutilleerd voor zware vliegtuigen. Wat betreft andersoortige maatregelen teneinde verdere escalatie tegen te gaan, is het van belang dat tijdens de recente tweede topontmoeting van regionale Staatshoofden en regeringsleiders te Arusha is besloten economische sancties in te stellen tegen de nieuwe regering van Burundi. De Europese Unie steunt deze opstelling, opdat op de regering Buyoya druk wordt uitgeoefend om te onderhandelen, zowel met gematigde als extremistische Hutu’s. Daarbij wordt een uitzondering gemaakt voor humanitaire goederen. Tevens wordt aangedrongen op hervatting van het nationale debat en het opnieuw instellen van de momenteel ontbonden Nationale Vergadering. Ook worden initiatieven van de oud-Presidenten Nyerere van Tanzania en Carter van de VS ondersteund. De in januari jl. aangetreden Speciale Vertegenwoordiger van de Europese Unie, de heer Ajello, blijft eveneens actief in de regio. Nederland blijft deze politieke en humanitaire initiatieven daadwerkelijk ondersteunen. </antwoord>
      <antwoord nummer="5">Gezien het gestelde in het antwoord op de vragen 1 en 3 moet de kans niet groot worden geacht dat op korte termijn een internationale troepenmacht naar Burundi kan worden gezonden. </antwoord>
      <antwoord nummer="6">Tot dusverre hebben zich blijkens van het VN-Secretariaat verkregen informatie slechts enkele Afrikaanse en Aziatische landen bereid verklaard troepen ter beschikking te stellen voor een mogelijke MNF. Andere landen hebben dienaangaande nog geen toezegging gedaan. Ten aanzien van eventuele andersoortige bijdragen aan een MNF voor Burundi diene dat een aantal Westerse landen financie¨le en/of logistieke hulp heeft toegezegd. Concretisering van deze toezeggingen is vermoedelijk afhankelijk van het beschikbaar komen van een uitgewerkt plan voor een eventuele operatie. </antwoord>
      <antwoord nummer="7" voetnoot="1">De bereidheid van Nederland om een mogelijke vredesoperatie in Burundi financieel en of materieel te steunen, zoals aangegeven in de antwoorden op de vragen van het lid Hoekema <voetnoot nummer="1"/>is onverminderd van kracht. Bij ontbreken van een uitgewerkt plan voor een vredesoperatie kan in dit stadium evenwel niet meer duidelijkheid worden gegeven over een mogelijke Nederlandse bijdrage. </antwoord>
      <antwoord nummer="8">Zoals blijkt uit het antwoord op vraag 4 heeft de Regering haar goedkeuring verleend aan het besluit in EU-kader om de maatregelen die recentelijk door Afrikaanse landen zijn voorgesteld tijdens de tweede topontmoeting te Arusha, politiek te steunen. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, vergaderjaar 1995/96, No. 1343.</noot>
      </noten>
   </antwoorden>
</kvr>
