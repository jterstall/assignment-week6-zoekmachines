<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Van Heemst (beiden PvdA) aan de ministers van Justitie, Binnenlandse Zaken en Koninkrijksrelaties, Volksgezondheid, Welzijn en Sport en Onderwijs, Cultuur en Wetenschappen over jonge aanranders.(Ingezonden 15 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18933
</item>
         <item attribuut="Inhoud">Vragen naar aanleiding van een artikel in het Utrechts Nieuwsblad van 8 oktober 2003 onder de kop 'zesde vrouw doet aangifte tegen jonge aanraders'.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdigen Zedendelicten</item>
         <item attribuut="Vindplaats">Kamervragen met antwoord 2003-2004, nr. 348, Tweede Kamer</item>
         <item attribuut="Vraagnr_bij_indiening">2030401520</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-11-25</item>
         <item attribuut="Datum_indiening">2003-10-15</item>
         <item attribuut="Document-id">KVR18933</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="749" allpagenumbers="749 750" vetnummer="2030401520" code="0304tkkvr348" lopendefooter="Tweede Kamer, vergaderjaar 2003–2004, Aanhangsel" filenaam="KVR18933" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="348" onderwerp="" indiendatum="2003-10-15">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie, Binnenlandse Zaken en Koninkrijksrelaties, Volksgezondheid, Welzijn en Sport en Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="25 november 2003), zie ook Aanhangsel Handelingen nr. 288, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties, van Volksgezondheid, Welzijn en Sport en van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van het bericht in het Utrechts Nieuwsblad van 8 oktober 2003 onder de kop «zesde vrouw doet aangifte tegen jonge aanranders»? </vraag>
      <vraag nummer="2">Wat is naar aanleiding van deze zaak ondernomen door politie, justitie, jeugdzorg en de Raad voor de Kinderbescherming? </vraag>
      <vraag nummer="3">Op welke wijze zijn de ouders van deze jongens door deze diensten aangesproken en wat is met hen afgesproken? </vraag>
      <vraag nummer="4">Wat kan worden ondernomen om het gedrag van deze jongens «ergens anders te corrigeren, omdat dit thuis niet gebeurt»? </vraag>
      <vraag nummer="5">Wat gebeurt er in dergelijke situaties aan verplichte opvoedingsondersteuning? </vraag>
      <vraag nummer="6">Hoe vaak komen groepsaanrandingen waarbij minderjarigen zijn betrokken, voor en hoe vaak betreft het minderjarigen uit islamitische gezinnen? </vraag>
      <vraag nummer="7">Wordt er bij seksuele voorlichting op scholen aandacht besteed aan omgangsvormen tussen vrouwen en mannen in het algemeen en het vrouwbeeld onder islamitische jongens in het bijzonder? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Naar aanleiding van aangiften van aanranding zijn op last van het Openbaar Ministerie vijf verdachten aangehouden van 14, 13 (2) en 2 broertjes van 11 en 8 jaar oud. De 14-jarige en één van de 13-jarige verdachten zijn na verhoor heengezonden. Een vervolgingsbeslissing ten aanzien van hen moet nog genomen worden. Ook de jongens van 8 en 11 jaar oud zijn na aanhouding en verhoor dezelfde dag heengezonden. Zij kunnen strafrechtelijk niet vervolgd worden omdat zij jonger zijn dan 12 jaar. Wel zijn de jongens door de politie regio Utrecht naar aanleiding van deze zaak gemeld bij Bureau Jeugdzorg Utrecht (BJU). De zaak is vervolgens besproken in het screeningsoverleg binnen Bureau Jeugdzorg, waaraan ook de Raad voor de Kinderbescherming deelneemt. Vervolgstappen in de richting van dit gezin zijn inmiddels door zowel BJU als de Raad genomen. De andere 13-jarige verdachte is voorgeleid bij de rechter-commissaris en zit in voorlopige hechtenis. Hij is bij de Raad voor de Kinderbescherming gemeld, deze heeft hem in het kader van vroeghulp bezocht en heeft de rechter-commissaris geadviseerd hem in bewaring te nemen en een persoonlijkheidsonderzoek alsmede een gedragsobservatie te gelasten. De Raad is een vervolgonderzoek gestart, welk onderzoek nog loopt. </antwoord>
      <antwoord nummer="3">Het bericht in het Utrechts Nieuwsblad richt zich op de twee jongste jongens van 8 en 11 jaar oud en de 13-jarige die in voorlopige hechtenis is genomen. Voor de ouders van deze drie jongens geldt, dat de ouders van de 13-jarige verdachte zijn opgeroepen voor de raadkamerbehandeling in het kader van de voorlopige hechtenis. Door de Raad wordt contact met de ouders van deze jongen opgenomen in het kader van het vervolgonderzoek. Met de ouders van de twee broertjes van 8 en 11 jaar is inmiddels in het kader van vrijwillige hulpverlening een afspraak met BJU gemaakt. Ook heeft de Raad een eerste afspraak met hen gepland in het kader van het beschermingsonderzoek. </antwoord>
      <antwoord nummer="4">In zijn algemeenheid geldt voor delictplegers ouder dan twaalf jaar dat zij in strafrechtelijk kader worden gecorrigeerd. De Raad voor de Kinderbescherming doet in strafzaken een basisonderzoek en zal op basis daarvan adviseren wat in individuele zaken een passende interventie is. Voor twaalfminners biedt het strafrecht geen mogelijkheid tot correctie. Wel is er de Stop-reactie: een corrigerende maatregel gericht op twaalfminners die strafbare feiten plegen (en hun ouders). De Stop-richtlijn schrijft voor dat twaalfminners die niet voor een Stop-reactie in aanmerking komen (er vindt geen Stop-verwijzing plaats wanneer het gepleegde delict buiten de Halt-feiten valt: daarvan is hier sprake), worden doorverwezen naar Bureau Jeugdzorg. Vanuit Bureau Jeugdzorg zal vervolgens worden bezien wat voor deze kinderen en hun ouders een geschikte interventie is. Wanneer sprake is van een bedreigde ontwikkeling van het kind kan de Raad voor de kinderbescherming worden verzocht een beschermingsonderzoek te doen en zonodig een ondertoezichtstelling te rekestreren. In deze zaak is conform bovenstaande gehandeld en wordt langs verschillende wegen bezien wat voor de betreffende kinderen en hun gezinnen de aangewezen weg is om erger te voorkomen. Overigens ben ik in zijn algemeenheid van mening dat het feit dat kinderen thuis (nog) niet worden gecorrigeerd niet in eerste instantie moet leiden tot het zoeken naar mogelijkheden om de kinderen «elders» te corrigeren. Het zou daarentegen aanleiding kunnen zijn om deze gezinnen, al dan niet met drang, opvoedingsondersteuning te bieden met als doel de ouders praktische handreikingen te geven om in het vervolg adequaat te kunnen reageren op regelovertredend gedrag van hun kinderen. </antwoord>
      <antwoord nummer="5">Wanneer in dergelijke situaties sprake is van een ernstige bedreiging van de ontwikkeling van het betrokken kind, kan de Raad voor de kinderbescherming bij de kinderrechter een ondertoezichtstelling rekestreren. De hulp in het kader van een ondertoezichtstelling is erop gericht dat de ouder (op termijn) zijn verantwoordelijkheid voor het kind weer volledig op zich neemt. Daarmee wordt voorzien in een (civiele) vorm van verplichte opvoedingsondersteuning. In het kader van Jeugd terecht wordt daarnaast gewerkt aan het ontwikkelen van «drangvarianten» van opvoedingsondersteuning die kunnen worden ingezet naar aanleiding van strafbaar gedrag van kinderen. Gezinnen waarvan de kinderen met politie in aanraking komen, en waar een dergelijke drangmaatregel aangewezen is, krijgen op een voor hen aansprekende manier een aanbod tot ondersteuning. Drang moet in dit verband worden opgevat als: «het opdringen van» of «het aandringen op», waarbij wordt gewerkt vanuit een positieve, ondersteunende methodiek waarmee de gezinswerker inspeelt op de (latente) motivatie van ouders om hulpverlening te accepteren. Deze intensieve vormen van opvoedingsondersteuning kenmerken zich door een hoge frequentie van bezoeken aan het gezin, dagelijkse bereikbaarheid en beschikbaarheid van de gezinswerker voor het gezin en positieve ondersteuning bij het dagelijkse reilen en zeilen binnen het gezin. Op dit moment wordt een studie verricht door de Universiteit Nijmegen naar effectieve vormen van bestaande «drangvarianten» die ingezet (kunnen) worden voor deze Justitie-doelgroep. De resultaten daarvan zullen worden gebruikt om een landelijk bruikbare methodiek te beschrijven die, in samenwerking met VWS, zal worden geïmplementeerd in het bestaande en/of nog te ontwikkelen zorgaanbod voor de Justitie-doelgroep. </antwoord>
      <antwoord nummer="6">Over groepsaanrandingen zijn geen statistische gegevens bekend. Groepsaanranding is niet als delict opgenomen in het Wetboek van Strafrecht en wordt dus ook niet als zodanig geregistreerd in de politie- en justitiesystemen. In individuele zaken is wel bekend of er meerdere daders (medeplegers of medeplichtigen) betrokken zijn bij het delict. Om uitspraken te kunnen doen over het aantal groepsaanrandingen waarbij minderjarigen betrokken zijn, is uitgebreid dossieronderzoek noodzakelijk. Ook zijn geen statistische gegevens bekend over het aantal betrokken minderjarigen uit islamitische gezinnen. Religie en levensbeschouwing maken geen onderdeel uit van de politieregistraties. </antwoord>
      <antwoord nummer="7">De invulling van seksuele voorlichting valt onder de directe verantwoordelijkheid van de school. In lijn met de gewenste autonomie van scholen kan de school zelf bepalen in welke mate zij hier aandacht aan schenkt. Het ministerie van OCW kan en wil scholen de inhoud bij het geven van seksuele voorlichting niet opleggen. OCW voert wel algemeen beleid op het gebied van preventie van seksuele intimidatie en seksueel misbruik. Dit beleid richt zich onder andere op het volgende: – Scholen zijn verplicht een klachtenregeling en een klachtencommissie in te stellen, waarbij klachten over discriminatie en intimidatie kunnen worden gemeld. – In de Wet op het Voortgezet Onderwijs (WVO) is opgenomen dat het onderwijs er mede van uitgaat dat leerlingen opgroeien in een multiculturele samenleving. – In de kerndoelen die gelden voor de Basisvorming komt het omgaan met verschillen in een multiculturele samenleving expliciet aan bod. De Inspectie voor het Onderwijs ziet erop toe dat scholen de kerndoelen aanbieden. </antwoord>
      <noten afkomstig="antwoord"/>
   </antwoorden>
</kvr>
