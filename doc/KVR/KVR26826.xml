<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Buitenlandse Zaken over de arrestatie van organisatoren van een conferentie over homo-rechten in Wit-Rusland. (Ingezonden 16 november 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26826
</item>
         <item attribuut="Inhoud">Heeft de minister protest aangetekend tegen de schending van de mensenrechten in Wit-Rusland?</item>
         <item attribuut="Rubriek">Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Homoseksuelen Mensenrechten Wit-Rusland</item>
         <item attribuut="Vindplaats">Kamervragen met antwoord 2006-2007, nr. 385, Tweede Kamer</item>
         <item attribuut="Vraagnr_bij_indiening">2060703000</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2006-11-28</item>
         <item attribuut="Datum_indiening">2006-11-16</item>
         <item attribuut="Document-id">KVR26826</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="825" allpagenumbers="825 826" vetnummer="2060703000" code="0607tkkvr385" lopendefooter="Tweede Kamer, vergaderjaar 2006–2007, Aanhangsel" filenaam="KVR26826" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="385" onderwerp="" indiendatum="2006-11-16">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-11-28">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat zeven organisatoren van een conferentie over homo-rechten in Wit-Rusland op 7 november jl. door de Wit-Russische autoriteiten zijn gearresteerd? <voetnoot nummer="1"/>Is het u bekend dat drie van hen op 11 november jl. nog altijd worden vastgehouden? </vraag>
      <vraag nummer="2">Wat is uw oordeel over deze arrestaties? Hoe verhouden deze arrestaties zich tot mensenrechten als de vrijheid van vergadering en het discriminatieverbod? </vraag>
      <vraag nummer="3">Heeft u bij de Wit-Russische autoriteiten protest aangetekend tegen voornoemde arrestaties? Zo neen, waarom niet? Welke andere acties heeft u naar aanleiding van de arrestaties ondernomen? </vraag>
      <vraag nummer="4">Welke acties zijn naar aanleiding van voornoemde arrestaties ondernomen door de Nederlandse mensenrechtenambassadeur? </vraag>
      <vraag nummer="5">Waarom tekent de Nederlandse regering zelden uit eigen beweging protest aan tegen schending van de mensenrechten van homoseksuelen in het buitenland? </vraag>
      <vraag nummer="6">Bent u bereid de expliciete veroordeling van de schending van de rechten van homoseksuelen in het buitenland tot vast onderdeel te maken van het Nederlands buitenlands beleid? Zo neen, waarom niet? </vraag>
      <noten afkomstig="vraag">
         <noot nummer="1">Het betreft de conferentie Perspectives for LGBT Movements in Repressive Political Regimes die op 11 november 2006 in Wit-Rusland gehouden zou worden op initiatief van Amnesty International Wit-Rusland, Informatiecentrum TEMA en het International Lesbian and Gay Cultural Network</noot>
      </noten>
   </vragen>
   <antwoorden aantal="4">
      <antwoord nummer="1">Zeven organisatoren van de conferentie «Perspectives for LGBT movements in repressive political regimes» zijn op 8 november gearresteerd. Vier van de gearresteerden werden na twee uur verhoor vrijgelaten. De andere drie personen zijn, aldus deze personen zelf, de volgende dag, op 9 november, vrijgelaten. </antwoord>
      <antwoord nummer="2">De arrestaties passen in een algemeen patroon waarbij het Wit-Russische veiligheidsapparaat optreedt tegen organisaties welke, door hun onafhankelijke opstelling, als bedreigend voor het bewind van president Loekasjenko worden gezien. Uit het Wit-Russische beleid van de afgelopen jaren blijkt niet dat de regering een gericht discriminatoir beleid voert tegen personen op grond van hun seksuele geaardheid. In de praktijk worden verschillende NGO’s veelvuldig gehinderd in hun vrijheid van vergadering. Dit geldt met name voor organisaties waarvan de overheid de registratie bemoeilijkt of tegenhoudt. De Europese Unie heeft zich in verschillende verklaringen zeer kritisch over de beperkingen van de vrijheid van vergadering uitgelaten. De verbetering van onder meer de algemene mensenrechtensituatie is tot voorwaarde gemaakt van het versterken van de politieke betrekkingen tussen de EU en Wit-Rusland. </antwoord>
      <antwoord nummer="3 en 4">Gezien het feit dat de organisatoren van de conferentie de dag na hun arrestatie weer werden vrijgelaten was Nederlandse actie niet nodig. Dat geldt ook voor enigerlei actie van de mensenrechtenambassadeur. </antwoord>
      <antwoord nummer="5 en 6">Nederland zet zich in voor de bescherming van de rechten van minderheden, waaronder vanzelfsprekend ook homoseksuelen. Ik heb het afgelopen jaar verschillende keren naar aanleiding van gebeurtenissen met betrekking tot de situatie van seksuele minderheden hierover gesproken met mijn collega’s uit de betrokken landen. Graag verwijs ik ook naar mijn antwoord op de vraag van de leden Dittrich, Van der Ham en Kos¸er Kaya van 26 juni 2006 (Kamerstuknummer 1752) over het wegpesten van de Nederlandse ambassadeur uit Estland vanwege zijn homoseksualiteit. Op 21 juni jl. is op aandringen van Nederland in de Raad van Europa een EU-verklaring opgesteld waarin zorgen werden uitgesproken over de gewelddadig verlopen Gay Pride in Moskou. Tijdens de laatste Human Dimension Implementation Meeting van de OVSE in Warschau (oktober 2006) heeft Nederland de aandacht gevestigd op het probleem van homofobie in een aantal lidstaten, en middels een side-event eveneens aandacht voor deze thematiek gevraagd. Nederland steunt de aanvraag van het COC om de consultatieve status te verkrijgen bij de ECOSOC. Ik heb hierover in de beantwoording van eerdere Kamervragen van de leden Koenders en Timmer over de aanvraag van een VN-status door COC Nederland van 26 juni 2006 (Kamerstuknummer 1744) gezegd de aanvraag van het COC van harte te ondersteunen, aangezien ik het van groot belang vind dat homo-emancipatie binnen de VN hoog op de agenda staat. Deze voorbeelden illustreren dat Nederland zich wel degelijk hard maakt voor de rechten van seksuele minderheden, zowel binnen internationale organisaties als in bilaterale contacten. </antwoord>
      <noten afkomstig="antwoord"/>
   </antwoorden>
</kvr>
