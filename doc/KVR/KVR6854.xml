<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over de sociale voorzieningen voor topsporters. (Ingezonden 6 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6854
</item>
         <item attribuut="Inhoud">Vragen naar aanleiding van het handvest van de Nederlandse atletencommissie waarin wordt aangedrongen op verbetering van de sociale voorzieningen voor topsporters.</item>
         <item attribuut="Rubriek">Sociale zekerheid (Algemeen) Vrijetijdsbesteding (Sport)</item>
         <item attribuut="Trefwoorden">Sociale verzekeringen Sport</item>
         <item attribuut="Vindplaats">Kamervragen met antwoord 1997-1998, nr. 1017, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1998-03-31</item>
         <item attribuut="Datum_indiening">1998-02-06</item>
         <item attribuut="Document-id">KVR6854</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2085" allpagenumbers="2085 2086" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6854" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1017" onderwerp="" indiendatum="1998-02-6">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="31 maart 1998) Zie ook Aanhangsel Handelingen nr. 837, Vergaderjaar 1997–1998.">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de ministers van Sociale Zaken en Werkgelegenheid en van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hebt u kennis genomen van het handvest van de Nederlandse atletencommissie waarin wordt aangedrongen op verbetering van de sociale voorzieningen voor topsporters? </vraag>
      <vraag nummer="2">Deelt u de conclusie van de topsporters dat de studievoorwaarden en een basisinkomen de grootste knelpunten zijn? </vraag>
      <vraag nummer="3">Op welke wijze is het kabinet van plan met dit handvest om te gaan? </vraag>
      <vraag nummer="4">Bent u bereid de Kamer hierover op korte termijn te informeren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De AtletenCommissie ziet de beperkte flexibele studiemogelijkheden en het gebrek aan een basisinkomen als belangrijke knelpunten voor een topsportcarrière. Dat is een duidelijk signaal en verdient daarom de nodige aandacht en bestudering. Hetzelfde geldt voor de constatering van de AtletenCommissie dat er momenteel te weinig aandacht bestaat voor de afbouw van de sportcarrière van topsporters, de zogenaamde nazorg. Goede fysieke en mentale begeleiding spelen daarbij een rol. ad a. Basisinkomen Het is niet mogelijk topsporters van een basisinkomen te voorzien door ze onder te brengen in de bijstandsverlening. De bijstandsverlening is gericht op mensen die op geen enkele wijze zelf in hun levensonderhoud kunnen voorzien. Bovendien moet men, om in aanmerking te komen voor bijstand, werkloos zijn en beschikbaar zijn voor de arbeidsmarkt. Tegenover het recht op bijstand staat de plicht om al het mogelijke te doen om (weer) in het eigen inkomen te voorzien. Hiervan kan slechts worden afgeweken in het individuele geval wanneer sprake is van medische of sociale redenen, wanneer sprake is van de volledige verzorging van een kind tot 5 jaar of als er sprake is van een leeftijd van 57,5 jaar of ouder. Binnen de sociale zekerheid in zijn algemeenheid wordt op titel van (top)sport geen uitzondering gemaakt. In principe kunnen topsporters met een uitkering niet ontheven worden van de plicht om naar werk te zoeken. De mogelijkheid van een (basis)inkomen voor topsporters moet daarom buiten het stelsel van sociale zekerheid worden gezocht. Een mogelijkheid om topsporters een basisinkomen te verstrekken, is gelegen in het Fonds voor de Topsporter. Oorspronkelijk is dit, in 1992 in het leven geroepen fonds, bedoeld om een groot aantal topsporters een uitkering te verstrekken zodat ze in staat zouden zijn om zelf in het eigen onderhoud te voorzien. De uitkeringen voor de topsporters dienden bekostigd te worden uit de rentebaten van het fonds. Gedacht werd dat daarvoor een basiskapitaal van 60 tot 65 miljoen gulden nodig is. Het Fonds beschikt momenteel over 50 miljoen, hetgeen onvoldoende liquide middelen (lees: rente) genereert om de ongeveer 300 A-sporters van een uitkering/basisinkomen te voorzien. Het Fonds voor de Topsporter functioneert door dit geldgebrek nu als een instantie die alleen onkosten vergoed aan A-sporters. Door het kapitaal van het Fonds voor de Topsporter te verhogen tot ongeveer 100 miljoen gulden, is het echter mogelijk het fonds te laten beantwoorden aan de oorspronkelijke doelstelling: het verstrekken van uitkeringen aan topsporters. Het verschil tussen 60 miljoen toen en 100 miljoen nu laat zich verklaren uit enerzijds de lagere opbrengsten (o.a. rente) en anderzijds het grotere aantal (gehandicapte) topsporters dat op dit moment tot de A-categorie behoort. De nodige aanpassingen van het uitkeringsreglement van het fonds lijken niet op technische belemmeringen te hoeven stuiten. ad b. Onderwijs Wat de studievoorwaarden betreft, ben ik mij ervan bewust dat de afstemming tussen topsport en studie bijzondere aandacht vergt van zowel de student, de instelling voor hoger onderwijs als de sportorganisatie. Ik ben evenwel de mening toegedaan dat dit goed mogelijk is binnen de huidige regelgeving. Op de eerste plaats moeten de instellingen voor hoger onderwijs in overleg met de studenten het studieprogramma zo afstemmen dat een combinatie van topsport en studie mogelijk blijft. Daarbij is bekend dat een aanzienlijk aantal universiteiten en hogescholen regelingen hebben getroffen in het kader van het afstudeerfonds voor studenten die topsport bedrijven. Verder heeft het kabinet aangedrongen op een inventarisatie van de aard en omvang van de voorzieningen die de verschillende instellingen treffen om de combinatie van topsport en studie mogelijk te maken. VSNU en HBO-Raad, de koepelorganisaties van respectievelijk universiteiten en hogescholen, hebben op zich genomen deze inventarisatie tot stand te brengen. Ook de studiefinanciering houdt ruimte om te komen tot een flexibele invulling van sport- en studieloopbaan. Zo is het bijvoorbeeld voor studenten mogelijk zich een jaar uit te schrijven en daarmee de diplomatermijn voor de prestatiebeurs te verlengen. </antwoord>
      <antwoord nummer="3">Het kabinet wil nauwkeurig nagaan in hoeverre het een bijdrage kan leveren aan het oplossen van de knelpunten zoals in het handvest genoemd. Overleg met de AtletenCommissie en NOC*NSF en in het Breed Interdepartementaal Sportberaad zijn daarbij onontbeerlijk. </antwoord>
      <antwoord nummer="4">Ja, zodra er voortgang wordt geboekt. </antwoord>
      <noten afkomstig="antwoord"/>
   </antwoorden>
</kvr>
