<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Meijer, Van Dam en Dijsselbloem (allen PvdA) aan de minister voor Vreemdelingenzaken en Integratie en de staatssecretaris van Onderwijs, Cultuur en Wetenschap, de heer Rutte, over weg blijvende buitenlandse studenten en onderzoekers. (Ingezonden 30 maart 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25767
</item>
         <item attribuut="Inhoud">Vragen naar aanleiding van een bericht in De Volkskrant van 24 maart 2006 over daling van het aantal aan buitenlandse studenten en onderzoekers verleende visa. Volgens het artikel is dit mede te wijten aan de verhoudingsgewijs hoge prijs van een visum en aan de lange wachttijd voor een verblijfsvergunning.</item>
         <item attribuut="Rubriek">Arbeid (Werknemers) Criminaliteit en openbare orde (Persoonsregistratie en identificatie) Hoger onderwijs (Studenten)</item>
         <item attribuut="Trefwoorden">Buitenlandse studenten Buitenlandse werknemers Visa</item>
         <item attribuut="Vindplaats">Kamervragen met antwoord 2005-2006, nr. 1612, Tweede Kamer</item>
         <item attribuut="Vraagnr_bij_indiening">2050610720</item>
         <item attribuut="Afkomstig_van">Vreemdelingenzaken en Integratie (VI) Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PvdA">Meijer</persoon>
            <persoon partij="PvdA">Van Dam</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2006-06-12</item>
         <item attribuut="Datum_indiening">2006-03-30</item>
         <item attribuut="Document-id">KVR25767</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3437" allpagenumbers="3437 3438 3439" vetnummer="2050610720" code="0506tkkvr1612" lopendefooter="Tweede Kamer, vergaderjaar 2005–2006, Aanhangsel" filenaam="KVR25767" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1612" onderwerp="" indiendatum="2006-03-30">
         <vrager partij="PvdA" oorsprong="parlement">Meijer</vrager>
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie en de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="12 juni 2006), zie ook Aanhangsel Handelingen nr. 1324, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het artikel «Student uit buitenland blijft weg?» <voetnoot nummer="1"/>
      </vraag>
      <vraag nummer="2">Kloppen de in het artikel genoemde cijfers dat het aantal toegekende visa aan buitenlandse studenten is gedaald van 8800 in 2002 naar 5900 in 2004? Hoeveel visa zijn verstrekt in 2005? </vraag>
      <vraag nummer="3">Welk deel van deze daling is het gevolg van de recente uitbreiding van de Europese Unie met de nieuwe lidstaten uit Midden- en Oost Europa? </vraag>
      <vraag nummer="4">Is het waar dat de daling van het aantal toegekende visa aan buitenlandse studenten met name studenten uit landen als China, Marokko, Iran, Ghana en Zuid-Afrika betreft? Hoeveel minder studenten en onderzoekers kwamen uit die landen naar Nederland in 2004 en 2005 ten opzichte van 2002? </vraag>
      <vraag nummer="5">Onderschrijft u de stelling (van o.a. VSNU, ISO en LSVb) dat de daling van het aantal buitenlandse studenten en onderzoekers aan Nederlandse universiteiten en hogescholen moet worden toegeschreven aan een afwerend beleid en aan administratieve en procedurele obstakels, waaronder de hoge prijs voor een visum, als gevolg waarvan Nederland onder talentvolle studenten en onderzoekers over de grenzen een slecht imago heeft? Zo neen, waaraan moet volgens u deze daling dan worden toegeschreven? </vraag>
      <vraag nummer="6">Is het waar dat de prijs van een visum voor Nederland voor de betreffende doelgroep (veel) hoger is dan die in de ons omringende landen? Kunt u aangeven wat het verschil is met landen als Duitsland, België, Frankrijk, Italië en Engeland? </vraag>
      <vraag nummer="7">Wat is de reden dat het wachten op een verblijfsvergunning kan oplopen tot acht maanden, waardoor buitenlandse studenten ernstig worden gedupeerd in het vinden van een bijbaantje, reizen binnen de EU, het vinden van een stageplek of het tussentijds een bezoek brengen aan hun eigen land? </vraag>
      <vraag nummer="8">Op welke wijze denkt u het aantrekken van buitenlandse studenten en onderzoekers in de toekomst te faciliteren? </vraag>
      <noten afkomstig="vraag">
         <noot nummer="1" datum="2006-03-24" bron="de Volkskrant">de Volkskrant, 24 maart 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het klopt inderdaad dat er in 2004 ten opzichte van 2002 sprake was van een afname van het aantal ingewilligde machtigingen tot voorlopig verblijf (mvv) met als doel studie (8976 in 2002, 8615 in 2003, 5957 in 2004). Hier staat tegenover dat in 2005 ten opzichte van 2004 weer sprake is van een lichte stijging van het aantal ingewilligde mvv-aanvragen voor studie (nl. 6330). </antwoord>
      <antwoord nummer="3">De inwoners van de op 1 mei 2004 toegetreden EU-lidstaten zijn sinds de datum toetreding niet meer mvv-plichtig. Hieruit is een deel van de daling te verklaren. In 2002 was 11,6% van de mvv-aanvragen met het doel studie afkomstig vorengenoemde landen, en in 2005 nog slechts 1,5% van de mvv-aanvragen. </antwoord>
      <antwoord nummer="4">Zoals opgemerkt in het antwoord op vraag 3 kan de daling van het aantal toegekende visa aan buitenlandse studenten deels worden toegeschreven aan de toetreding van tien nieuwe lidstaten tot de EU in 2004. Daarnaast is per 1 februari 2004 voor Chinese studenten het certificaat van de Netherlands Education Support Office (NESO-certificaat) ingevoerd. Chinese studenten dienen dit certificaat te overleggen alvorens zij een mvv-aanvraag indienen. Het NESO-certificaat wordt afgegeven na verificatie van de getoonde diploma’s van de vooropleiding en het succesvol afleggen van een taalvaardigheidstoets Engels. Na de invoering daalde het aantal mvv-aanvragen van Chinese studenten in 2005 ten opzichte van 2002 met 1118. Uit de overige landen uit Azië is echter een forse toename te constateren. Voor de overige ingewilligde mvv-aanvragen in eerste aanleg, verwijs ik naar onderstaand overzicht. Afgezien van China, blijkt uit onderstaande cijfers een fluctuerend beeld. Er kunnen dan ook geen conclusies aan verbonden worden. 2002 2003 2004 2005 China 2411 2566 1621 1293 Marokko 152 121 108 77 Iran 113 80 64 76 Ghana 93 109 47 101 Zuid-Afrika 115 84 67 73 </antwoord>
      <antwoord nummer="5">Nee, deze mening deel ik niet. Als gezegd, kan de daling met name worden toegeschreven aan de nieuwe EU-lidstaten en China. Zoals aangegeven bij vraag 2 is er weer sprake van een lichte toename van aantal ingewilligde mvv’s in 2005. </antwoord>
      <antwoord nummer="6">In 2004 is aan uw Kamer (Kamerstukken 2004/05, 29 800 VI, nr. 96) een overzicht verstrekt van de op dat moment geldende tarieven in enkele EU/EER landen. Ik beschik niet over informatie waaruit blijkt dat in de tarieven van de ons omringende landen grote veranderingen hebben plaatsgevonden. Overigens zijn de tarieven in andere (EU) landen niet maatgevend voor het Nederlandse legesbeleid; uitgangspunt van dat beleid is kostendekkendheid. Het legesbeleid voor visa voor kort verblijf wordt echter in Europees verband vastgesteld en is dus voor alle EU lidstaten gelijk. Voor arbeid en studie bestaat in Nederland, onder voorwaarden, de mogelijkheid om gebruik te maken van de verkorte procedure, waarvoor een lager tarief geldt. Daarnaast geldt voor het verlengen van een verblijfsvergunning voor studie een lager legestarief ( € 52) dan voor het merendeel van de overige verlengingen ( € 188). </antwoord>
      <antwoord nummer="7">De beslistermijnen van mvv-aanvragen zijn de afgelopen jaren gedaald in het bijzonder vanwege de start van het Loket Studie Verkort. Waar een student in 2002 ongeveer 10 weken moest wachten op een beslissing was er in 2005 na circa twee weken duidelijkheid over de mvv-aanvraag. Ook de gemiddelde behandeltermijn van een verblijfsvergunning voor studenten die reeds over een mvv beschikken is sinds 2004 gedaald, namelijk van 14 weken naar 8 weken. Indien studenten langer wachten dan de gemiddelde behandeltermijnen is de onvolledigheid van de aanvraag veelal de oorzaak. De gemiddelde behandeltermijn voor een aanvraag om verlening van een verblijfsvergunning studie voor niet mvv-plichtigen, bedraagt momenteel 19 weken. De wettelijke beslistermijn is zes maanden. Het verschil in de behandelduur voor personen die met mvv Nederland zijn binnengereisd en die zonder mvv Nederland zijn binnengereisd, is gelegen in de omstandigheid dat de hoofdtoets voor de eerste groep al tijdens de mvv-procedure heeft plaatsgevonden en de toets verblijfsvergunning derhalve relatief eenvoudig is. Bij niet mvv-plichtigen dient de hele toets tijdens de verblijfsvergunning procedure plaats te vinden. </antwoord>
      <antwoord nummer="8">Nederland wil talentvolle buitenlandse studenten en onderzoekers aantrekken. Hiervoor worden verschillende programma’s en instrumenten ingezet. Het nieuwe beurzenprogramma, het Huygens Scholarship Programme (HSP), zal nog dit jaar zijn eerste bursalen verwelkomen. Daarnaast krijgen de hoger onderwijsinstellingen Kennisbeurzen en zijn er kantoren in het buitenland, zoals de NESO’s, die buitenlandse studenten aantrekken, adviseren en begeleiden. De instellingen voor hoger onderwijs hebben in samenwerking met het Ministerie van OCW en het Ministerie van Justitie het initiatief genomen om een gedragscode voor werving en selectie van buitenlandse studenten op te stellen. De regelgeving voor de toelating van buitenlandse studenten wordt hiertoe gewijzigd. Alleen die hoger onderwijsinstellingen die worden geregistreerd in het register van de gedragscode, welke wordt beheerd door de IB-Groep, kunnen in aanmerking komen voor het toelaten van buitenlandse studenten tot hun opleiding. In de eerste plaats betekent het vermeld staan in het register dat de IND geen nadere informatie meer zal behoeven in te winnen over de instelling. Hierdoor kan de procedure van toelating in het algemeen worden bekort. Onderwijsinstellingen wordt voorts de mogelijkheid geboden met de IND een convenant te sluiten op basis waarvan de bij hun instelling ingeschreven studenten toegang hebben tot de verkorte mvv-procedure. Was tot nog toe het aantal buitenlandse studenten dat per jaar een verzoek deed om bij een bepaalde instelling te worden toegelaten het criterium voor het kunnen aangaan van een convenant, voortaan is ondertekening van de gedragscode het criterium. De aanvragen in het kader van studie door deze instellingen worden door de IND behandeld door het loket Studie Verkort, waardoor de doorlooptijden voor deze aanvragen korter zijn dan gebruikelijk. De overheid streeft ernaar uiteindelijk het toelatingsbeleid voor buitenlandse studenten dusdanig om te vormen dat niet meer de individuele student een aanvraag voor een verblijfsvergunning voor studie behoeft te doen, maar dat de instelling die een convenant met de IND is aangegaan, dit voor haar buitenlandse studenten kan doen. Dit maakt ook onderdeel uit van het voorstel voor modernisering van het reguliere toelatingsbeleid, dat ik op 22 mei 2006 aan uw Kamer heb doen toekomen. Voor zover de bestaande regelingen ten aanzien van studenten en kennismigranten niet zien op wetenschappelijk onderzoekers, kan voor toekomstige maatregelen verwezen worden naar de richtlijn wetenschappelijk onderzoekers (2005/71/EG), die uiterlijk op 12 oktober 2007 geïmplementeerd dient te zijn. Ook deze richtlijn biedt de mogelijkheid tot het instellen van een versnelde procedure en andere voorzieningen waardoor de komst van buitenlandse onderzoekers gefaciliteerd kan worden. Over de implementatie van deze richtlijn zal uw Kamer te zijner tijd geïnformeerd worden. </antwoord>
      <noten afkomstig="antwoord"/>
   </antwoorden>
</kvr>
