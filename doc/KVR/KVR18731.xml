<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de ministers van Financiën, van Economische Zaken, van Binnenlandse Zaken en Koninkrijksrelaties en van Justitie over de mogelijke start van een opsporingsonderzoek bij Holland Casino. (Ingezonden 29 september 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18731
</item>
         <item attribuut="Inhoud">Aanvullende vragen over het opsporingsonderzoek bij Holland Casino (aanvulling op eerdere vragen terzake van de leden Griffith en De Wit, ingezonden 4 september 2003 en van het lid Vendrik, ingezonden 5 september 2003).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Geld- en kapitaalmarkt (Algemeen) Overheidsfinanciën (Kansspelen) Strafrecht en strafprocesrecht (Misdrijven)</item>
         <item attribuut="Trefwoorden">Criminaliteitsbestrijding Kansspelen Vermogensdelicten</item>
         <item attribuut="Vindplaats">Kamervragen met antwoord 2003-2004, nr. 181, Tweede Kamer</item>
         <item attribuut="Vraagnr_bij_indiening">2030400590</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2003-10-22</item>
         <item attribuut="Datum_indiening">2003-09-29</item>
         <item attribuut="Document-id">KVR18731</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="389" allpagenumbers="389 390" vetnummer="2030400590" code="0304tkkvr181" lopendefooter="Tweede Kamer, vergaderjaar 2003–2004, Aanhangsel" filenaam="KVR18731" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="181" onderwerp="" indiendatum="2003-09-29">
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers van Financiën, van Economische Zaken, van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2003-10-22">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Economische Zaken en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichten <voetnoot nummer="1"/>dat de Amerikaanse politie een opsporingsonderzoek start bij Holland Casino? Kunt u aangeven wat de feitelijke beweegredenen zijn geweest voor de Amsterdamse politie om een opsporingsonderzoek te entameren? </vraag>
      <vraag nummer="2">Heeft u kennisgenomen van de brief van de Ondernemingsraad van Holland Casino aan de minister van Justitie waarin gewaarschuwd wordt voor het feit dat het bestuur van Holland Casino in strijd handelt met haar doelstellingen en de geldende wet- en regelgeving? Zo ja, hoe luidt uw oordeel over de problemen waarvoor de Ondernemingsraad uw aandacht vraagt? </vraag>
      <vraag nummer="3">Is het waar dat door de krappe inzet van personeel, veroorzaakt door de wens van het bestuur om de winst te laten toenemen om concurrentie voor te blijven, de kans om te frauderen en wit te wassen bij Holland Casino is toegenomen? Zo ja, bent u van mening dat er afgezien moet worden van de mogelijke liberalisering van de kansspelmarkt? Geven deze gerezen problemen aanleiding om af te zien van het opheffen van het monopolie van Holland Casino? </vraag>
      <vraag nummer="4">Bent u bereid gehoor te geven aan het verzoek van de Ondernemingsraad van Holland Casino om een onderzoek in te stellen naar de gevolgen van de huidige bestuurscultuur en het bestuursbeleid? </vraag>
      <vraag nummer="5">Bent u bereid op zeer korte termijn te onderzoeken of het bestuur van Holland Casino gecorrigeerd dient te worden in haar streven naar winstmaximalisatie ten koste van het personeel en cliënten van Holland Casino? Welke concrete stappen gaat u ondernemen om te garanderen dat het bestuur van Holland Casino een goede balans vindt tussen rendement en maatschappelijk verantwoord ondernemen? </vraag>
      <vraag nummer="6">Bent u bereid deze vragen gelijktijdig met de eerder terzake gestelde vragen te beantwoorden? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-09-25" bron=", Het Parool" titel="Politie Amsterdam start onderzoek bij Holland Casino">«Politie Amsterdam start onderzoek bij Holland Casino», Het Parool, 25 september 2003</noot>
         <noot nummer="2">Vragen Griffith (vraagnr. 2020316740, ingezonden 4 september jl), De Wit (vraagnr. 2020316790, ingezonden 4 september jl), en Vendrik (vraagnr. 2020316820, ingezonden 5 september jl)</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Griffith (vraagnr. 2020316740), De Wit (vraagnr. 2020316790), en Vendrik (vraagnr. 2020316820). </toelichting>
   <antwoorden aantal="6">
      <antwoord nummer="1">Het Openbaar Ministerie heeft een onderzoek ingesteld naar aanleiding van verklaringen in de media. Dit onderzoek verkeert nog in een beginstadium. In het belang van het onderzoek kunnen er nog geen uitspraken worden gedaan over de vraag of het onderzoek tot vervolging zal leiden. </antwoord>
      <antwoord nummer="2">Ja. Op 25 september 2003 heeft de minister van Economische Zaken, mede namens mij, deze brief van de Ondernemingsraad van Holland Casino beantwoord. In dit antwoord is aangegeven, dat de betrokken ministeries regelmatig contact hebben met Holland Casino, instellingen voor verslavingszorg, het College van toezicht op de kansspelen en andere relevante organisaties zoals de Belastingdienst over het gevoerde beleid binnen Holland Casino. Uit deze contacten hebben noch de minister van Economische Zaken, noch mij signalen bereikt, dat Holland Casino zich buiten de kaders van de Wet op de kansspelen en de doelstellingen van het kansspelbeleid begeeft. </antwoord>
      <antwoord nummer="3">Zoals ik in mijn antwoorden op uw vragen van 5 september 2003 (Aanhangsel Handelingen nr. 66, vergaderjaar 2003–2004) al aangaf, is er volgens de mij beschikbare informatie geen sprake van fraude of witwassen bij Holland Casino. Over de voornemens van het kabinet met betrekking tot het kansspelbeleid, verwijs ik naar de tweede voortgangsrapportage kansspelen (Kamerstuk, 24 036 en 24 557, nr. 280). In deze rapportage is aangegeven dat de omvang en inrichting van het huidige casinoaanbod vooralsnog niet gewijzigd zullen worden. Belangrijkste reden daarvoor is dat een uitbreiding van het casinoaanbod mogelijk gevolgen heeft voor de gokverslaving. Het in de voortgangsrapportage aangekondigde onderzoek naar gokverslaving zal beter inzicht geven in de aard en de omvang van gokverslaving en of hierin veranderingen optreden bij een gewijzigd aanbod. Op basis daarvan kan een afgewogen besluit plaatsvinden over de omvang en inrichting van de casinomarkt gelet op de doelstellingen van het kansspelbeleid. </antwoord>
      <antwoord nummer="4">Nee. Zoals ook aan de Ondernemingsraad van Holland Casino schriftelijk is aangegeven, zien de minister van Economische Zaken en ik geen noodzaak gehoor te geven aan het verzoek van de Ondernemingsraad om een onderzoek. </antwoord>
      <antwoord nummer="5">Van een beleid van het bestuur van Holland Casino dat uitsluitend gericht zou zijn op winstmaximalisatie, lijkt mij geen sprake. De bedrijfsvoering van Holland Casino dient te allen tijde te passen binnen de kaders van de Wet op de kansspelen en de doelstellingen van het kansspelbeleid. Deze doelstellingen vormen het kader voor de financiële doelstellingen. De doelstellingen van het kansspelbeleid zijn bescherming van de consument (de speler), het tegengaan van gokverslaving en het tegengaan van illegaliteit en criminaliteit. Holland Casino draagt conform de Beschikking casinospelen 1996 haar winst af aan de Staat (i.c. het ministerie van Economische Zaken). De overheid verwacht van Holland Casino, met inachtneming van bovenstaande doelstellingen, een bedrijfsmatige werkwijze teneinde een optimale bijdrage te leveren aan de inkomsten van de Staat. Uiteraard dient de overheid er op toe te zien dat Holland Casino binnen de wettelijke kaders en binnen de doelstellingen van het kansspelbeleid opereert. De Wet op de kansspelen en de onderliggende regelgeving verschaffen de betrokken bewindslieden middelen om hierop toe te zien. Daarnaast staat Holland Casino, voor wat betreft de naleving van het in de Wet op de kansspelen bepaalde, onder toezicht van het College van toezicht op de kansspelen. De Nederlandsche Bank ziet toe op naleving door Holland Casino van de Wet Melding Ongebruikelijke Transacties. Het financiële beheer van Holland Casino kan conform artikel 27l Wet op de kansspelen onderzocht worden door de Algemene Rekenkamer. Ik zie – ook gelet op het antwoord op vraag 2 – geen aanleiding het huidige stelsel van toezicht op Holland Casino op korte termijn te wijzingen. Over de voornemens van het kabinet met betrekking tot het nieuw op te richten toezichthoudend orgaan, verwijs ik naar de eerdergenoemde tweede voortgangsrapportage kansspelen. </antwoord>
      <antwoord nummer="6">De beantwoording van de eerder gestelde vragen heeft reeds bij brief van 29 september 2003 (Aanhangsel Handelingen nr. 66, vergaderjaar 2003–2004) plaatsgevonden. </antwoord>
      <noten afkomstig="antwoord"/>
   </antwoorden>
</kvr>
