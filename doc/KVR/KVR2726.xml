<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Soutendijk-van Appeldoorn (CDA) over illegaal gedumpte vaten. (Ingezonden 15 februari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2726
</item>
         <item attribuut="Inhoud">Vragen over de werkdruk bij het Gerechtelijk Laboratorium.</item>
         <item attribuut="Rubriek">Strafrecht en strafprocesrecht (Opsporingsonderzoek)</item>
         <item attribuut="Trefwoorden">Onderzoeksinstituten</item>
         <item attribuut="Vindplaats">Kamervragen met antwoord 1995-1996, nr. 776, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1996-03-14</item>
         <item attribuut="Datum_indiening">1996-02-15</item>
         <item attribuut="Document-id">KVR2726</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1571" allpagenumbers="1571 1572" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="776" onderwerp="" indiendatum="1996-02-15">
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft het Gerechtelijk Laboratorium nog geen tijd gehad voor de analyse van de op 26 januari jl. in de bossen van Leende, Best en Deurne aangetroffen 172 illegaal gedumpte 25 liter vaten? <voetnoot nummer="1"/>
      </vraag>
      <vraag nummer="2">Komt dit doordat het Gerechtelijk Laboratorium het «heel erg druk» heeft en daardoor aan deze zaak weinig prioriteit toekent? </vraag>
      <vraag nummer="3">Is de reden voor deze lage prioriteit gelegen in het feit, dat de vaten thans geen gevaar meer opleveren omdat ze «veilig» opgeslagen zijn bij de RAZOB? </vraag>
      <vraag nummer="4">Is de lage prioriteitsstelling op basis van deze veiligheidsoverweging gewogen ten opzichte van het onderzoeksbelang? Levert het resultaat van deze afweging niet het risico op, dat de daders niet (meer) zullen kunnen worden gepakt? </vraag>
      <vraag nummer="5">Is het Gerechtelijk laboratorium overbelast? Overweegt u maatregelen ter zake? </vraag>
      <vraag nummer="6">Had de Technische Universiteit Eindhoven de analyse binnen enkele uren kunnen uitvoeren? </vraag>
      <vraag nummer="7">Is het mogelijk en/of gebruikelijk, dat het Gerechtelijk Laboratorium externe deskundigheid inschakelt om onderzoeken te verrichten? </vraag>
      <vraag nummer="8">Zo ja, waarom is daar in dit geval dan geen gebruik van gemaakt? </vraag>
      <noten afkomstig="vraag">
         <noot nummer="1" datum="1996-02-14" bron="Eindhovens Dagblad">Eindhovens Dagblad, 14 februari 1996</noot>
      </noten>
   </vragen>
   <antwoorden aantal="5">
      <antwoord nummer="1, 2, 3 en 4">In de procedurevoorschriften inzake het aanbieden van spoedzaken bij het Gerechtelijk Laboratorium wordt de werkwijze voor het aanbieden van spoedzaken beschreven. Hierbij wordt aangegeven aan welke voorwaarden voldaan moet worden om voor spoedonderzoek in aanmerking te komen. Spoedzaken worden met voorrang in behandeling genomen. Afhankelijk van het doel van de spoedaanvraag wordt ofwel telefonisch het onderzoeksresultaat doorgegeven ofwel wordt de gehele zaak (inclusief rapport) met voorrang afgehandeld. 29 januari 1996 is de afdeling Milieu van het Gerechtelijk Laboratorium door de Technische Recherche van de politieregio Brabant Zuid Oost telefonisch verzocht om een aantal partijen afval (4 zaken) te onderzoeken en over het voorlopig resultaat uiterlijk 2 februari te rapporteren. Het ging hierbij om een tweeledige spoedvraag: 1. gaat het om gevaarlijk afval (dit in verband met de verwerking van het afval)?; 2. gaat het om drugsafval (het vermoeden bestond dat het om xtc-afval ging)? Toegezegd werd om de onderzoeken nog dezelfde week uit te voeren onder de voorwaarde dat alle te onderzoeken monsters nog dezelfde dag zouden worden aangeleverd bij de afdeling Milieu van het Gerechtelijk Laboratorium. Op 29 januari werden slechts twee zaken bij de afdeling Milieu afgeleverd. Van de zijde van het Gerechtelijk Laboratorium is hieromtrent tevergeefs contact gezocht met de verbalisant van de politieregio Brabant Zuid Oost. Op 2 februari 1996 heeft de afdeling Milieu van het Gerechtelijk laboratorium de uitslag van de twee onderzoeken, conform de afspraak, telefonisch aan de verbalisant van de politieregio Brabant Zuid Oost doorgegeven. Daarbij bleek evenwel dat de spoedaanvraag betrekking had op twee andere zaken die niet bij de afdeling Milieu van het Gerechtelijk Laboratorium waren aangeleverd. Interne navraag door de verbalisant bij de Technische Recherche van de politieregio Brabant Zuid Oost leerde dat de twee andere zaken op 29 januari 1996 zonder het predikaat spoed waren aangevraagd bij de afdeling Drugs van het Gerechtelijk Laboratorium. Diezelfde dag (2 februari 1996) is deze afdeling terstond van het spoedkarakter op de hoogte gebracht. Binnen het uur is de uitslag van deze zaken telefonisch aan de verbalisant doorgegeven. </antwoord>
      <antwoord nummer="5">Het Gerechtelijk Laboratorium is niet overbelast. De doorlooptijd van zaken verschilt naar deskundigheidsgebied. Dit houdt verband met de aard van de zaken. Het ene onderzoek vergt nu eenmaal meer tijd dan het andere. Het Gerechtelijk Laboratorium besteedt continu aandacht aan de wensen van de aanvragende instantie en probeert hier waar mogelijk aan tegemoet te komen. In het bijzonder waar het de doorlooptijd van onderzoeken betreft. </antwoord>
      <antwoord nummer="6">Ja. Overigens heeft het Gerechtelijk Laboratorium de desbetreffende analyse binnen het uur uitgevoerd. </antwoord>
      <antwoord nummer="7">Ja. In die zaken waarbij een bijzondere deskundigheid is vereist die niet binnen het Gerechtelijk Laboratorium voorhanden is, bijvoorbeeld omdat dit in relatie tot het aantal zaken een onevenredige investering met zich mee zou brengen, alsmede bij routinematige (bulk)zaken die om efficiency-redenen beter kunnen meedraaien in bulkonderzoeken, komt het voor dat externe, gecertificeerde, laboratoria worden ingeschakeld. De forensische rapportage wordt evenwel altijd door het Gerechtelijk Laboratorium opgemaakt. </antwoord>
      <antwoord nummer="8">Uit het vorenstaande blijkt dat daar geen noodzaak toe was. </antwoord>
      <noten afkomstig="antwoord"/>
   </antwoorden>
</kvr>
