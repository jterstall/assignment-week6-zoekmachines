<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Roemer, Van Velzen en Van Raak (allen SP) aan de ministers van Verkeer en Waterstaat, van Landbouw, Natuur en Voedselkwaliteit en van Binnenlandse Zaken en Koninkrijksrelaties over voorrangsvoertuigen. (Ingezonden 28 augustus 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29521
</item>
         <item attribuut="Inhoud">Vragen naar aanleiding van brief van de gemeente Zandvoort</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Gezondheidszorg (Maatschappelijke gezondheidszorg) Natuur (Dierenbescherming) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Ambulancevervoer Dierenbescherming Reddingswezen Verkeerswetgeving</item>
         <item attribuut="Vindplaats">Kamervragen met antwoord 2007-2008, nr. 109, Tweede Kamer</item>
         <item attribuut="Vraagnr_bij_indiening">2060723990</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
            <persoon partij="SP">Van Velzen</persoon>
            <persoon partij="SP">Van Raak</persoon>
         </item>
         <item attribuut="Datum_reaktie">2007-09-27</item>
         <item attribuut="Datum_indiening">2007-08-28</item>
         <item attribuut="Document-id">KVR29521</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="233" allpagenumbers="233 234" vetnummer="2060723990" code="0708tkkvr109" lopendefooter="Tweede Kamer, vergaderjaar 2007–2008, Aanhangsel" filenaam="KVR29521" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="109" onderwerp="" indiendatum="2007-08-28">
         <vrager partij="SP" oorsprong="parlement">Roemer</vrager>
         <vrager partij="SP" oorsprong="parlement">Van Velzen</vrager>
         <vrager partij="SP" oorsprong="parlement">Van Raak</vrager>
         <vraagt-aan>de ministers van Verkeer en Waterstaat, van Landbouw, Natuur en Voedselkwaliteit en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-09-27">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over de brief van de gemeente Zandvoort waarin verzocht wordt om de voertuigen van de reddingsbrigade als een voorrangsvoertuig aan te merken? <voetnoot nummer="1"/>
      </vraag>
      <vraag nummer="2">Kunt u aangeven waarom bepaalde reddingsdiensten zoals de reddingsbrigade en de dierenambulances niet aangemerkt worden als voorrangsvoertuig in de Wegenverkeerswet? </vraag>
      <vraag nummer="3">Deelt u de opvatting van de gemeente Zandvoort dat het wenselijk is dat de bemanning van voertuigen van de reddingsbrigade zich tijdig kan aankondigen op het strand en dat dit wordt bemoeilijkt indien zij geen optische of geluidssignalen mogen gebruiken? Kunt u uw antwoord toelichten? </vraag>
      <vraag nummer="4">Deelt u de mening dat het wenselijk is dat de bemanning van de dierenambulance zo snel mogelijk aanwezig kan zijn bij een dier in nood en dat dit wordt bemoeilijkt indien deze ambulance niet aangemerkt wordt als voorrangsvoertuig? Kunt u uw antwoord toelichten? </vraag>
      <vraag nummer="5">Kunt u aangeven hoeveel reddingsvoertuigen op de stranden actief zijn? Bent u bereid met de strandgemeenten criteria op te stellen op basis waarvan een reddingsvoertuig aangemerkt zou kunnen worden als een voorrangsvoertuig? Zo ja, welke maatregelen gaat u nemen? Zo neen, waarom niet? </vraag>
      <vraag nummer="6">Kunt u aangeven hoeveel dierenambulances zijn aangesloten bij de Federatie Dierenambulances Nederland? Bent u bereid met hen criteria op te stellen op basis waarvan een dierenambulance aangemerkt zou kunnen worden als een voorrangsvoertuig? Zo ja, welke maatregelen gaat u nemen? Zo neen, waarom niet? </vraag>
      <vraag nummer="7">Bent u bereid de Wegenverkeerswet aan te passen, zodat ook voertuigen van reddingsdiensten en dierenambulances als voorrangsvoertuig aangemerkt kunnen worden en daardoor, indien de uitoefening van hun taak dit vereist, mogen afwijken van de voorschriften van het Reglement verkeersregels en verkeerstekens 1990 (maximumsnelheid, door rood kunnen rijden, optische en geluidssignalen)? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-08-6" bron="Brief gemeente Zandvoort aan Kamer en minister van Verkeer en Waterstaat">Brief gemeente Zandvoort aan Kamer en minister van Verkeer en Waterstaat, 6 augustus 2006</noot>
      </noten>
   </vragen>
   <antwoorden aantal="7">
      <antwoord nummer="1">In de brief van de gemeente Zandvoort wordt onterecht gesteld dat de regelgeving op geen enkele manier toelaat dat voertuigen van reddingsbrigades gebruik kunnen maken van optische- en geluidssignalen (O&amp;G-signalen). Artikel 4, tweede lid, van de Regeling O&amp;G-signalen geeft aan dat door motorvoertuigen ten dienste van de politie en van de brandweer evenals door motorvoertuigen, bedoeld in artikel 2, tweede lid, onderdelen b en d tot en met o, van de Regeling een blauw zwaai- of knipperlicht en een tweetonige hoorn gevoerd mogen worden. Als men het op lokaal/regionaal niveau echt noodzakelijk vindt, en het er met alle relevante partijen, waaronder de regionale politie, over eens is dat de voertuigen van de betreffende reddingsbrigades met O&amp;G-signalen moeten kunnen rijden, kan binnen de geldende regelgeving al voor de constructie gekozen worden om deze voertuigen ten dienste van één van de aangewezen diensten te laten rijden. Hierbij moeten uiteraard de voertuigen en chauffeurs aan de in de Regeling O&amp;G-signalen genoemde criteria en eisen voldoen. Er zijn reddingsbrigades, bijvoorbeeld de hulpverleningsregio Noord-Holland Noord, die al gebruik maken van deze mogelijkheid en met de O&amp;G-signalen rijden. De O&amp;G-signalen mogen alleen in opdracht van de regionale meldkamer gebruikt worden. Overigens wordt er gewerkt aan een nieuwe Regeling O&amp;G-signalen waarin door KNBRD/Reddingsbrigades Nederland aan te wijzen reddingsbrigades expliciet worden genoemd als hulpverleningsdiensten die O&amp;G-signalen mogen voeren. Het besluit om dit in de nieuwe regeling landelijk in plaats van lokaal danwel regionaal te regelen, is ingegeven door het feit dat de minister van BZK besloten heeft de reddingsbrigades een uitvoerende rol te geven in de rampenbestrijding bij overstromingsrampen. Hierdoor voldoen de reddingsbrigades aan de criteria die in de nieuwe Regeling gelden om als dienst te worden aangewezen die, in opdracht van de regionale meldkamer, gebruik mag maken van de O&amp;G signalen. </antwoord>
      <antwoord nummer="2">De Regeling O&amp;G-signalen is een uitwerking artikel 29, eerste lid, van het Reglement verkeersregels en verkeerstekens 1990 (RVV). In de regeling is het begrip «dringende taak» als bedoeld in artikel 29 RVV uitgewerkt in een tweetal criteria: a. In geval van hulpverlening bij rampen, ernstige ongevallen en bijzondere gebeurtenissen of b. ter bestrijding of ter voorkoming van (dreigende) ongevallen en rampen. Het rijden met voorrangssignalen kan gevaar voor de verkeersveiligheid opleveren en wordt daarom zo beperkt mogelijk, en slechts onder strenge voorwaarden, aan een zo beperkt mogelijk aantal hulpdiensten toegestaan. Slechts speciaal geïnstrueerde personen mogen de voertuigen tijdens het gebruik van de O&amp;G-signalen besturen. Onder andere gezien het streven om, met name vanwege het gevaar voor de verkeersveiligheid, het gebruik van O&amp;G- signalen zo veel mogelijk te beperken en wildgroei van het aantal aangewezen organisaties te voorkomen heeft een interdepartementale werkgroep een aantal aanbevelingen gedaan op basis waarvan momenteel een nieuwe Regeling O&amp;G-signalen wordt gemaakt. Eén van de aanbevelingen die ik overneem, is een concretisering van de bovengenoemde criteria tot een formulering die beter aansluit bij hoe in de praktijk met de huidige criteria wordt omgegaan en die duidelijker aangeeft dat dierenambulances daar niet in passen. Om als dienst te kunnen worden aangewezen O&amp;G-signalen te mogen voeren, worden in de nieuwe Regeling O&amp;G-signalen de volgende criteria opgenomen: a. een voor de mens levensbedreigende situatie die directie hulp van de betrokken hulpdiensten vergt; b. het voorkomen van een voor de mens levensbedreigende situatie of een situatie waarin ernstige schade aan gebouwen of goederen ontstaat; c. een verstoring van de openbare orde of de rechtsorde, waarvoor een directe en snelle inzet noodzakelijk is. Anticiperend op deze nieuwe Regeling en de nieuwe criteria die beter dan in de bestaande Regeling duidelijk maken dat dierenambulances daar niet binnen passen, ben ik niet bereid de dierenambulances aan te wijzen als dienst die O&amp;G-signalen mag voeren. Wat het deel van de vraag over de reddingsbrigades betreft verwijs ik naar het antwoord op vraag 1. </antwoord>
      <antwoord nummer="3">In de antwoorden op de vragen 1 en 2 heb ik aangegeven dat reddingsbrigades onder de daar genoemde voorwaarden met optische- en geluidsignalen kunnen rijden. </antwoord>
      <antwoord nummer="4">Zoals reeds vermeld onder antwoord 2 komen dierenambulances niet in aanmerking om O&amp;G-signalen te voeren. </antwoord>
      <antwoord nummer="5">Ja, er zijn circa 35 voertuigen in gebruik bij de verschillende reddingsbrigades. Wat het antwoord betreft op de andere vragen verwijs ik naar het antwoord op vraag 1. </antwoord>
      <antwoord nummer="6">Er zijn 65 dierenambulances aangesloten bij de Federatie Dierenambulances Nederland. Wat het antwoord betreft op de vraag naar de bereidheid om dierenambulances als voorrangsvoertuig aan te merken verwijs ik naar de antwoorden op de vragen 2 en 4. </antwoord>
      <antwoord nummer="7">Zie de antwoorden op de voorgaande vragen. De huidige regelgeving hoeft niet aangepast te worden om voertuigen van reddingsbrigades als voorrangsvoertuig in te kunnen zetten. Dierenambulances, komen zoals gemotiveerd in het antwoord op vraag 2 niet in aanmerking om aangewezen te worden als voorrangsvoertuig. Dierenambulances hebben in het verkeer dus geen bijzondere positie en dienen zich derhalve te gedragen als een normale weggebruiker. Dit tenzij dat lokaal/regionaal door de wegbeheerder anders geregeld is in de vorm van een ontheffing van bepalingen uit het RVV. Het gaat dan over het algemeen om minder gevaarzettende handelingen zoals het gebruik van doelgroepstroken, het parkeren op plekken waar dit normaliter niet zou mogen en dergelijke. </antwoord>
      <noten afkomstig="antwoord"/>
   </antwoorden>
</kvr>
