<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oudkerk (PvdA) over de eigenbijdrageregeling in het ziekenfonds. (Ingezonden 18 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5306
</item>
         <item attribuut="Inhoud">Betreft de mogelijke strijdigheid van de overzichten van genoten medische hulp (in het kader van de eigen bijdrageregeling in het ziekenfonds) met de bescherming van de privacy van patiënten en met het medisch beroepsgeheim.</item>
         <item attribuut="Rubriek">Gezondheidszorg (Zorgverzekeringen) Staats- en bestuursrecht (Privacy)</item>
         <item attribuut="Trefwoorden">Eigen bijdrage Privacy Ziekenfondsverzekering</item>
         <item attribuut="Vindplaats">Kamervragen met antwoord 1996-1997, nr. 1540, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1997-07-08</item>
         <item attribuut="Datum_indiening">1997-06-18</item>
         <item attribuut="Document-id">KVR5306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3151" allpagenumbers="3151 3152" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1540" onderwerp="" indiendatum="1997-06-18">
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="1997-07-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel van B. Crul over massale schending van het medisch beroepsgeheim in het kader van de eigenbijdrageregeling in het ziekenfonds? <voetnoot nummer="1"/>
      </vraag>
      <vraag nummer="2">Is het waar dat er grote verschillen bestaan tussen verzekeraars ten aanzien van de detaillering van overzichten van genoten medische hulp, waar het verantwoording van eigen bijdragen betreft? Kunt u hierover nader inzicht verschaffen? </vraag>
      <vraag nummer="3">Kan het voorkomen dat een hoofdverzekerde op het overzicht van de eigen bijdragen kan zien welke hulp er door zijn of haar familieleden is gevraagd aan dokters of instellingen? </vraag>
      <vraag nummer="4" voetnoot="2">Kunt u – ook gezien de uitspraken van de registratiekamer en uw reactie hierop inzake privacybescherming <voetnoot nummer="2"/>– garanderen dat de Wet op de Geneeskundige Behandelingsovereenkomst, waarin een arts verplicht wordt om te zwijgen tegenover alle anderen niet via deze zogenaamde U-bocht van overzichten van genoten medische hulp op enigerlei wijze wordt geschonden? </vraag>
      <vraag nummer="5">Kunt u opheldering verschaffen of de door de schrijver van dit artikel genoemde intimidatie en mishandeling daadwerkelijk hebben plaatsgevonden? Zo ja, of deze direct of indirect gevolg zijn van deze eigenbijdrageregeling en haar administratieve gevolgen? </vraag>
      <noten afkomstig="vraag">
         <noot nummer="1" datum="1997-06-14" bron="Trouw">Trouw, 14 juni 1997</noot>
         <noot nummer="2" datum="1996-12-23" bron="Brief van de Registratiekamer aan de minister van VWS">Brief van de Registratiekamer aan de minister van VWS, 23 december 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Uit het op 26 juni 1997 door de Ziekenfondsraad vastgestelde Eerste Evaluatierapport Invoering eigen bijdrage ZFW en de daaraan ten grondslag liggende eerste deelrapportage van het Nederlands instituut voor onderzoek van de gezondheidszorg Utrecht (Nivel) van mei 1997, blijkt dat het merendeel van de ziekenfondsen – in lijn met de opvattingen van de Registratiekamer – op de nota’s slechts globale informatie verstrekken. Deze informatie komt overeen met de opsomming van verstrekkingen in het Verstrekkingenbesluit ziekenfondsverzekering. Uit tabel 3.5 uit de rapportage van het Nivel blijkt dat 16 ziekenfondsen de verstrekkingen op een hoog abstractieniveau op de nota’s vermelden. In die gevallen worden daarvoor meestal 10 tot 15 algemene categorieën gebruikt zoals bijvoorbeeld specialistische zorg en apotheek/medicijnen, hulpmiddelen. Vier ziekenfondsen gaan iets verder en noemen bijvoorbeeld ook het soort specialisme of hulpmiddel (gehoortoestel, kunstgebit). Twee ziekenfondsen gaan nog een stapje verder door ook de naam van de hulpverlener op de nota te vermelden en drie ziekenfondsen verstrekken informatie tot in de kleinste details. Dit betekent bijvoorbeeld dat de soort en hoeveelheid medicatie op de nota te vinden is. De Ziekenfondsraad heeft alle ziekenfondsen bij circulaire van 28 mei 1997 overigens verzocht de informatieverstrekking in overeenstemming te brengen met de – door mij onderschreven – opvatting van de Registratiekamer terzake. </antwoord>
      <antwoord nummer="3">Onder verwijzing naar het antwoord op vraag 2 hangt het inzicht in de vraag welke hulp door medeverzekerden is ingeroepen af van de mate van gedetailleerdheid van de eigen-bijdragenoverzichten. Uit een overzicht, in globale termen opgesteld, valt in voorkomende gevallen af te leiden dat een medeverzekerde bijvoorbeeld specialistische hulp heeft ingeroepen; uit een dergelijk overzicht is niet af te leiden welke specialistische hulp dat is geweest. De bedoeling van het overzicht dat door de verzekeraar aan de (hoofd)verzekerde verstrekt wordt in verband met de verrekening van de eigen bijdrage, is de verzekerde bewust te maken van de kosten die aan het gebruik maken van de zorg verbonden zijn. Nu het systeem van de gezinspolis meebrengt dat een dergelijk overzicht de kosten van het zorggebruik van alle gezinsleden laat zien, is het zaak dat door weglaten van detaillering een al te grote inbreuk op het privacyrecht voorkomen wordt. </antwoord>
      <antwoord nummer="4" voetnoot="1">Op grond van de Wet op de geneeskundige behandelingsovereenkomst (WGBO) dient de hulpverlener er zorg voor te dragen dat aan anderen dan de patiënt geen inlichtingen over de patiënt dan wel inzage in diens medisch dossier worden verstrekt, zonder toestemming van de patiënt. De ziekenfondsen treden met de uitvoering van de eigen-bijdragenregeling ZFW niet in de desbetreffende bepalingen van de WGBO. In de WGBO is de relatie patiënt – hulpverlener geregeld, niet de relatie hoofdverzekerde/medeverzekerde – verzekeraar. De verhouding tussen bovengenoemde betrokkenen is elders geregeld, de Ziekenfondswet respectievelijk de overeenkomst van particuliere verzekering. Tijdens de parlementaire behandeling van de WGBO is uitvoerig ingegaan op de kwestie van de privacy van de particuliere medeverzekerde <voetnoot nummer="1"/>. De conclusie was dat in het systeem van een gezinspolis het recht op privacy van de medeverzekerden niet geregeld is. </antwoord>
      <antwoord nummer="5">De in het artikel in Trouw van 14 juni door de schrijver vermelde gevallen van intimidatie en mishandeling zijn mij niet bekend. </antwoord>
      <noten afkomstig="antwoord">
         <noot nummer="1">Zie hiervoor kamerstukken 21 561, nr. 6, pag. 50 en 51; 21 561, nr. 11, pag. 32 en 33; 21 561, nr. 15, pag. 25 en 26</noot>
      </noten>
   </antwoorden>
</kvr>
