<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk (PvdA) en Van Boxtel (D66) over de verruiming van taken van de bedrijfsarts en de taakverdeling tussen huisartsen en bedrijfsartsen. (Ingezonden 1 november 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2261
</item>
         <item attribuut="Inhoud">De vraag houdt onder meer verband met eventuele nascholing van bedrijfsartsen en de gevolgen van de verruiming van taken voor de gezondheidszorg. Minister Borst-Eilers (VWS) verwijst tevens naar haar antwoord op een eerdere Kamervraag (Aanhangsel Handelingen Tweede Kamer, nr. 276, vergaderjaar 1995-1996).</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen</item>
         <item attribuut="Vindplaats">Kamervragen met antwoord 1995-1996, nr. 329, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="D66">Van Boxtel</persoon>
         </item>
         <item attribuut="Datum_reaktie">1995-12-11</item>
         <item attribuut="Datum_indiening">1995-11-01</item>
         <item attribuut="Document-id">KVR2261</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="669" allpagenumbers="669 670" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="329" onderwerp="" indiendatum="1995-11-1">
         <vrager partij="PvdA" oorsprong="parlement">Oudkerk</vrager>
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="11 december 1995), zie ook Aanhangsel Handelingen, nr. 276, vergaderjaar 1995–1996">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de recente berichten <voetnoot nummer="1"/>over de verruiming van taken van de bedrijfsarts en de taakverdeling tussen huisartsen en bedrijfsartsen? </vraag>
      <vraag nummer="2">Bent u op de hoogte van de nota van de Nederlandse Vereniging voor Arbeids- en Bedrijfsgeneeskunde (NVAB) ter zake? </vraag>
      <vraag nummer="3">Deelt u het standpunt van het bestuur van de NVAB, dat bedrijfsartsen taken van huisartsen zouden kunnen overnemen, zoals verwijzingen naar specialisten en het voorschrijven van geneesmiddelen? </vraag>
      <vraag nummer="4" voetnoot="2">Hoe verhoudt dit standpunt zich tot de visie van de regering op de taak van de huisarts als poortwachter en tot het feit dat de regering de betrokkenheid van de huisarts bij arbeidssituatie en arbeidsverzuim stimuleert en hier concrete activiteiten voor aankondigt? <voetnoot nummer="2"/>
      </vraag>
      <vraag nummer="5">In hoeverre wordt deze gang van zaken nu al in praktijk gebracht? Hoeveel verzekeraars bieden pakketten aan waarbij de bedrijfsarts een directe verwijs- en behandelfunctie heeft? </vraag>
      <vraag nummer="6">Is de nascholing van bedrijfsartsen zodanig, dat de kwaliteitscriteria die gelden voor de beroepsopleiding tot huisarts kunnen worden gehanteerd? Zo neen, welke invloed heeft de bovenbeschreven ontwikkeling dan op de kwaliteit van de gezondheidszorg? </vraag>
      <vraag nummer="7">Is de vrije artsenkeuze bij een dergelijke ontwikkeling nog gewaarborgd? </vraag>
      <vraag nummer="8">Kan bij een dergelijke ontwikkeling in de taak van bedrijfsartsen de privacy van patie¨nten/consumenten gewaarborgd blijven? </vraag>
      <vraag nummer="9">Kan deze ontwikkeling twee gescheiden curatieve circuits doen ontstaan? Vindt u een dergelijke ontwikkeling gewenst? Zo neen, bent u bereid met uw collega van Sociale Zaken te overleggen om te bewerkstelligen, dat in het kader van de TZ/ARBO-wetgeving de vrije artsenkeuze en gelijke toegankelijkheid gegarandeerd blijven? </vraag>
      <noten afkomstig="vraag">
         <noot nummer="1" datum="1995-10-31" bron="Trouw">Trouw, 31 oktober 1995</noot>
         <noot nummer="2">Antwoord van de minister op vraag 2 van de vaste commissie voor VWS over de Nota Modernisering Curatieve Zorg, Kamerstuk 23 619, nr. 5</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Over taken van en curatieve handelingen door bedrijfsartsen en de afstemming met reguliere zorgaanbieders vinden op dit moment besprekingen plaats binnen de medische sector. Het standpunt van de Nederlandse Vereniging voor Arbeids- en Bedrijfsgeneeskunde (NVAB) vormt daarbij, zo lijkt mij, een inbreng en geen eindconclusie. Gelet hierop wil ik niet gedetailleerd ingaan op het nu geformuleerde standpunt van de NVAB. In het algemeen zou ik willen opmerken, dat artsen die taken moeten verrichten die in overeenstemming zijn met hun opleiding. De opleidingsvereisten zijn immers geformuleerd naar de verschillende specialisaties van artsen overeenkomstig de artsenrichtlijn van de Europese Unie. Zoals een huisarts niet als medisch specialist kan functioneren, kan een bedrijfsarts niet als huisarts optreden. Weliswaar zijn de huis- en bedrijfsarts als arts bevoegd de geneeskunst in de volle omvang uit te oefenen, maar niet bekwaam dat op alle specialistische onderdelen van de geneeskunde te doen. Vandaar dat iedere medische specialisatie zijn eigen opleiding heeft. Daarbij komt dat sinds het volledig in werking treden van de EEG-richtlijn over de specifieke opleiding tot huisarts, alleen die huisartsen de huisartsgeneeskunst in het kader van de sociale zekerheid mogen uitoefenen, die een opleiding overeenkomstig deze richtlijn hebben afgerond, dan wel een beroep kunnen doen op verworven rechten. In de besprekingen tussen de diverse artsgroeperingen die ik al aanduidde, zal juist de inperking en afbakening van eventueel door bedrijfsartsen uit te voeren curatieve handelingen aan de orde moeten komen. Omdat hier de beroepsinhoud aan de orde is, vind ik het een juist uitgangspunt dat de primaire verantwoordelijkheid om tot heldere afspraken te komen, bij de veldorganisaties ligt. Ik vertrouw er op, dat de organisaties vanuit deze verantwoordelijkheid tot een duidelijk resultaat van hun overleg zullen komen. </antwoord>
      <antwoord nummer="4">Zoals ik al in het antwoord op vraag 3 aangaf, ga ik er van uit, dat tussen betrokken organisaties heldere afspraken worden gemaakt over curatieve taken die bedrijfsartsen zouden kunnen uitvoeren. Bij deze afspraken zal de centrale rol en de poortwachtersfunctie van de huisarts in ons gezondheidszorgstelsel uitgangspunt moeten vormen. Ik merk op, dat in het standpunt van de NVAB dit uitgangspunt wordt omschreven. Wat de begeleiding in de arbeidssituatie en bij het arbeidsverzuim betreft, heb ik al eerder aangegeven, dat er sprake zou moeten zijn van een gezamenlijke betrokkenheid van bedrijfs- en verzekeringsartsen en curatief werkzame artsen. Om de gewenste betrokkenheid van de curatief werkzame artsen bij de verzuimbegeleiding te vergroten, heb ik een stimuleringsprogramma geformuleerd. Ik heb daarbij tevens het belang aangegeven van de onderlinge samenwerking tussen de betrokken artsen. Dit noodzaakt tot het overleg dat ik eerder noemde. </antwoord>
      <antwoord nummer="5">Dat is mij niet bekend. Evenmin is mij bekend, hoeveel verzekeraars pakketten aanbieden, waarbij de bedrijfsarts een directe verwijs- en behandelfunctie heeft. Overigens kan hulp door een bedrijfsarts niet vergoed worden in het kader van de Ziekenfondswet en de Wet Toegang Ziektekostenverzekering. In het kader van die wetten is naast specialistische zorg alleen vergoeding geregeld van genees- en heelkundige hulp te verlenen door een huisarts, die ingeschreven staat in het register van erkende huisartsen van de Koninklijke Nederlandse Maatschappij tot bevordering der Geneeskunst. </antwoord>
      <antwoord nummer="6">Als een ontwikkeling zou plaatsvinden waarbij bedrijfsartsen min of meer regulier curatieve handelingen gaan uitvoeren, zullen zij beschouwd moeten worden als zorgaanbieders waarop de kwaliteitswetgeving van toepassing is. Gezien het feit dat bedrijfsartsen hun beroep niet uitoefenen in een instelling als bedoeld in de kwaliteitswet zorginstellingen, zullen zij vallen onder het kwaliteitsartikel van de Wet BIG. Naarmate zij curatieve handelingen uitvoeren die naar aard en inhoud gerekend, vergelijkbaar zijn met de taken van de huisarts, zullen zij evenals de huisartsen hun zorgverlening zodanig moeten inrichten, dat verantwoorde zorg het resultaat is. Ook zijn zij dan verplicht om te zorgen voor systematische kwaliteitsbeheersing, -bewaking en -verbetering. Wanneer bedrijfsartsen derhalve daadwerkelijk zouden gaan optreden als zorgaanbieders, zal de nascholing aan deze wettelijke vereisten moeten worden aangepast. </antwoord>
      <antwoord nummer="7">De artsenkeuze is in principe vrij. Hierbij geldt in de ziekenfondsverzekering, dat de verzekerde is aangewezen op de hulp van een huisarts of specialist met wie zijn ziekenfonds een overeenkomst heeft gesloten. In de praktijk spelen evenwel altijd een aantal belemmeringen. Zo staan bijvoorbeeld vanwege het spreidingsbeleid voor de vestiging van huisartsen niet alle huisartspraktijken open voor nieuwe patie¨nten. Aan de kant van de arts is ook sprake van een zekere vrijheid ten opzichte van de vraag van de patie¨nt. Evenwel zal het principe van de vrije artsenkeuze voorop moeten blijven staan bij de invulling van afspraken over curatieve taken van bedrijfsartsen. </antwoord>
      <antwoord nummer="8">Ook in dit antwoord wil ik gevolg en uitgangspunt omkeren. Bij de te maken afspraken in de medische sector zal waarborging van de privacy van patie¨nten/consumenten geregeld moeten zijn. </antwoord>
      <antwoord nummer="9">Zoals ik steeds heb aangegeven, wil ik voorkomen dat op welke wijze dan ook een tweedeling in de gezondheidszorg gaat ontstaan. Inzicht in ontwikkelingen op dit moment veronderstelt niet, dat gelijke toegankelijkheid in de zorg bedreigd wordt, of dat geen sprake zou zijn van vrije artsenkeuze. Voor dit moment wil ik, zoals ik in de overige antwoorden al heb gesteld, de uitkomst van het overleg in het veld over dit onderwerp, waarover ook conferenties op de korte termijn voorzien worden, afwachten. Pas nadat in dat overleg conclusies zijn getrokken, kan ik concreet ingaan op de vraag, of overleg met mijn collega van Sociale Zaken nuttig en gewenst is. </antwoord>
      <noten afkomstig="antwoord"/>
   </antwoorden>
</kvr>
