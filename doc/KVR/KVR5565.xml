<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bijleveld-Schouten (CDA) over Chinese weeskinderen als minderjarige asielzoekers in Nederland. (Ingezonden 24 juli 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5565
</item>
         <item attribuut="Inhoud">De vragen betreffen smokkel van Chinese weeskinderen door een criminele bende. Vervolg op eerdere vragen over dit onderwerp, Aanhangsel Handelingen nr. 1697, Vergaderjaar 1996-1997.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Vreemdelingen en asielzoekers)</item>
         <item attribuut="Trefwoorden">Criminaliteit Vluchtelingen</item>
         <item attribuut="Vindplaats">Kamervragen met antwoord 1996-1997, nr. 1773, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1997-09-02</item>
         <item attribuut="Datum_indiening">1997-07-24</item>
         <item attribuut="Document-id">KVR5565</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3629" allpagenumbers="3629 3630" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1773" onderwerp="" indiendatum="1997-07-24">
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="2 september 1997), zie Aanhangsel Handelingen 1697, vergaderjaar 1996–1997">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van het bericht, dat een criminele bende Chinese weeskinderen als minderjarige asielzoekers naar Nederland smokkelt? <voetnoot nummer="1"/>
      </vraag>
      <vraag nummer="2">Hoeveel meisjes zijn op deze manier naar Nederland gesmokkeld? </vraag>
      <vraag nummer="3">Is het waar, dat een aanzienlijk aantal van hen onderweg via gedwongen prostitutie de reiskosten heeft moeten verdienen en dat een aantal van hen daardoor zwanger is geraakt? </vraag>
      <vraag nummer="4">Is de opvang voldoende toegerust voor deze jonge moeders? </vraag>
      <vraag nummer="5">Verblijven alle meisjes die vanuit China naar Nederland zijn gesmokkeld nog in de opvang of zijn er meisjes die met onbekende bestemming uit de opvang zijn verdwenen? </vraag>
      <vraag nummer="6">Sedert wanneer zijn politie en justitie op de hoogte van de praktijken van de smokkelbende? Is deze smokkel thans nog gaande? </vraag>
      <vraag nummer="7">Wat is uw mening ten aanzien van de stelling van Terre des Hommes dat het «ronduit verbijsterend» is dat politie en IND tot nu toe nog niets tegen de Chinese smokkelbende hebben ondernomen? </vraag>
      <vraag nummer="8">Wat is uw mening ten aanzien van de stelling van Terre des Hommes dat er bij de diverse betrokken instanties een schrijnend gebrek is aan samenwerking en coördinatie bij de opsporing en vervolging van bendes die zich schuldig maken aan seksuele exploitatie van kinderen in ons land? </vraag>
      <vraag nummer="9">Wat gaat u ondernemen om de AMA-procedure, die bedoeld is als veilige opvang voor gevluchte minderjarigen, beter te beschermen tegen misbruik door criminele bendes die de kinderen uitbuiten en misbruiken? </vraag>
      <noten afkomstig="vraag">
         <noot nummer="1" datum="1997-07-18" bron="De Telegraaf">De Telegraaf, 18 juli 1997</noot>
      </noten>
   </vragen>
   <antwoorden aantal="8">
      <antwoord nummer="1">Ja ik heb kennis genomen van het bericht. Het bericht is gebaseerd op een onderzoek van Terres des Hommes naar kinderprostitutie in Nederland. Het onderzoeksrapport is nog niet gepubliceerd. Voorzover mij thans bekend moet het bericht in de Telegraaf worden genuanceerd. Volgens Terres des Hommes is er niet sprake van één criminele smokkelbende «de slangenkop». Reisagenten worden door Chinezen in het algemeen als slangenkop aangeduid. Verder is het onderzoek van Terres des Hommes beperkt tot informatie die van het opvangcentrum Valentijn is verkregen. </antwoord>
      <antwoord nummer="2">Er bestaat geen inzicht in het aantal Chinese meisjes dat via de in het persbericht beschreven wijze naar Nederland zijn gesmokkeld. </antwoord>
      <antwoord nummer="3">Ik ben op de hoogte van het feit dat een beperkt aantal Chinese meisjes heeft verklaard dat zij onderweg via gedwongen prostitutie de reiskosten hebben moeten verdienen en dat een aantal van hen daardoor zwanger is geraakt. Thans wordt op basis van gegevens van de Stichting Terres des Hommes een onderzoek ingesteld door de politie Harderwijk naar de ervaringen van Chinese alleenstaande minderjarige asielzoekers die op dit moment verblijven in het Opvangcentrum Valentijn. </antwoord>
      <antwoord nummer="4">In de eerste opvang door het COA worden deze meisjes op dezelfde manier opgevangen als andere jonge (aanstaande) moeders die als AMA staan geregistreerd. Het COA heeft daartoe afspraken gemaakt met de reguliere zorg. Zo heeft het opvangcentrum Eindhoven b.v. een vaste verloskundige, zijn er afspraken met het ziekenhuis en andere reguliere zorginstellingen. In overleg met de Stichting De Opbouw worden betrokkenen zo spoedig mogelijk doorgeplaatst naar de vervolgopvang. De Stichting De Opbouw heeft voor jonge moeders enkele woonvormen ontwikkeld. Sinds een jaar bestaan er zogenaamde «tienermoeder kleine wooneenheden». In deze woningen is de begeleiding van de moeders vooral gericht op het moederschap en de verzorging van baby en/of kind. Om de moeders in staat te stellen naar school te gaan is binnen de begeleiding van een van deze wooneenheden een kinderopvang gerealiseerd. </antwoord>
      <antwoord nummer="5">Het is mij bekend dat een aantal Chinese meisjes inmiddels met onbekende bestemming is vertrokken. Het staat echter niet vast dat het hier om de Chinese meisjes gaat op wie de berichtgeving in de pers betrekking heeft. De ervaring leert dat Chinese meisjes die zwanger zijn als ze in de opvang terecht komen, over het algemeen in de opvangvoorzieningen blijven. </antwoord>
      <antwoord nummer="6">Zoals ik in het antwoord op vraag 1 heb uiteengezet staat het bestaan van een smokkelbende in deze kwestie niet vast. Het Openbaar Ministerie neemt vaker kennis van berichten dat asielzoekers op grote schaal en tegen grove betaling en vaak onder erbarmelijke omstandigheden zouden worden gesmokkeld. Tegelijkertijd constateert het Openbaar Ministerie dat de aanwijzingen die in de asielprocedure worden verkregen tot op heden niet voldoende waren om meer gericht opsporingsonderzoek in te stellen naar al dan niet met naam en toenaam bekende verdachten. </antwoord>
      <antwoord nummer="7 en 8">Ik onderschrijf de stelling van Terres des Hommes niet. Als er voldoende concrete aanwijzingen zijn die vervolging mogelijk maken, dan wordt er door de diverse betrokken instanties goed samengewerkt bij de opsporing en vervolging van de mogelijke daders. Indien het onderzoek naar de Chinese minderjarigen leidt tot meer concrete aanwijzingen die vervolging mogelijk maken, dan zal de hoofdofficier van Justitie te Zutphen daaraan hoge prioriteit geven. </antwoord>
      <antwoord nummer="9">Naar mijn mening biedt de huidige AMA-procedure, met behoud van het open karakter van de opvang, in voldoende mate bescherming voor minderjarigen. In dat verband wil ik ook graag verwijzen naar mijn brieven aan de Tweede Kamer over de problematiek van AMA’s die met onbekende bestemming vertrekken. </antwoord>
      <noten afkomstig="antwoord"/>
   </antwoorden>
</kvr>
