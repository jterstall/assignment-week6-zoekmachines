<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het afsluiten van een aanvullende verzekering tandzorg voor kinderen. (Ingezonden 12 februari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2689
</item>
         <item attribuut="Rubriek">Gezondheidszorg (Tandheelkunde) Gezondheidszorg (Zorgverzekeringen) Welzijn (Jeugdigen)</item>
         <item attribuut="Trefwoorden">Jeugdigen Tandheelkunde Ziektekostenverzekeringen</item>
         <item attribuut="Vindplaats">Kamervragen met antwoord 1995-1996, nr. 741, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-03-08</item>
         <item attribuut="Datum_indiening">1996-02-12</item>
         <item attribuut="Document-id">KVR2689</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1499" allpagenumbers="1499 1500" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="741" onderwerp="" indiendatum="1996-02-12">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-03-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Sluiten sommige zorgverzekeraars, zoals het Zilveren Kruis, een aanvullende verzekering tandzorg af voor kinderen vanaf 6 jaar voor het volledige premiebedrag? <voetnoot nummer="1"/>
      </vraag>
      <vraag nummer="2">Wordt deze aanvullende verzekering tandzorg aangeboden als gezinspolis, hetgeen betekent dat wanneer je een aanvullende verzekering tandzorg voor volwassenen af wilt sluiten, je verplicht bent ook voor de kinderen een polis af te sluiten? </vraag>
      <vraag nummer="3">Is, behalve orthodontie, de tandzorg voor kinderen tot 18 jaar volledig in het ziekenfondspakket opgenomen? </vraag>
      <vraag nummer="4">Vergoeden vrijwel alle zorgverzekeraars inclusief het Zilveren Kruis, een orthodontische behandeling voor kinderen slechts gedeeltelijk? </vraag>
      <vraag nummer="5">Vindt u het terecht, dat zorgverzekeraars als het Zilveren Kruis polissen afsluiten voor kinderen vanaf 6 jaar, terwijl de tandzorg voor kinderen tot 18 jaar vrijwel volledig in het ziekenfondspakket zit? Zo neen, bent u bereid hier iets aan te doen? </vraag>
      <vraag nummer="6">Realiseert u zich, dat gezinnen met schoolgaande kinderen aan aanvullende verzekering (inclusief fysiotherapie en tandzorg) bij het Zilveren Kruis ruim twee en soms zelfs drie keer zo veel moeten betalen als bij andere verzekeraars en wel een bedrag van ruim 60 gulden per maand? </vraag>
      <vraag nummer="7">Neemt het risico, dat mensen met lage inkomens afzien van een aanvullende verzekering tandzorg, hierdoor aanmerkelijk toe? </vraag>
      <noten afkomstig="vraag">
         <noot nummer="1">Notitie Wetenschappelijk Bureau SP januari 1996</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Zoals blijkt uit de «eerste rapportage evaluatie beperking aanspraak op tandheelkunde per 1 januari 1995» van de Ziekenfondsraad alsmede uit de inventarisatie van Zorgverzekeraars Nederland naar de aanvullende verzekering tandheelkunde, die ik de Tweede Kamer bij brief van 26 juni 1995 <voetnoot nummer="1"/>, heb toegezonden, zijn er zorgverzekeraars die ook voor kinderen premie voor tandheelkundige hulp vragen. Zorgverzekeraars Nederland stelt dat van de 28 verzekeraars waarbij ook voor kinderen premie wordt betaald, 5 verzekeraars voor kinderen dezelfde premie vragen als voor volwassenen. </antwoord>
      <antwoord nummer="2">In de inventarisatie van Zorgverzekeraars Nederland wordt aangegeven dat 30 zorgverzekeraars uitgaan van het «gezinspakket-principe», dat wil zeggen dat alle medeverzekerden van de hoofdverzekerde zich voor hetzelfde aanvullende verzekeringspakket moeten aanmelden. </antwoord>
      <antwoord nummer="3">Behalve othodontie zijn ook kronen, bruggen en gegoten vullingen voor kinderen tot 18 jaar niet in het pakket opgenomen. Op deze behandelingen bestaat overigens wel aanspraak als er een indicatie is in het kader van de bijzondere tandheelkunde. </antwoord>
      <antwoord nummer="4">Zorgverzekeraars Nederland geven in hun inventarisatie aan dat de vergoedingen voor de orthodontische hulp bij de verschillende zorgverzekeraars het meeste verschillen in hoogte. Er zijn 3 zorgverzekeraars die maandvergoedingen bieden. Bij meer dan de helft van de zorgverzekeraars varieert de hoogte van de vergoeding voor orthodontische behandeling vanaf f 3000,– per behandeling tot de volledige kosten. Bij de overige zorgverzekeraars gaat het om lagere vergoedingen. Overigens gold in de ziekenfondsverzekering voor kinderen een eigen bijdrage van f 30,– per maand. </antwoord>
      <antwoord nummer="5, 6 en 7">Aanvullende verzekeringen zijn een particuliere aangelegenheid. Ik heb daar geen enkele zeggenschap over. Het is aan verzekeraars om het pakket van de aanvullende verzekering en de premie die daarvoor verschuldigd is, vast te stellen. Het is verder aan de verzekerden om zich wel of niet aanvullend te verzekeren. Overigens heeft het Zilveren Kruis mij op de hoogte gesteld van het bezoek dat een degelatie van de Socialistische Partij aan het Zilveren Kruis heeft gebracht om het rapport van het Wetenschappelijk Bureau SP aan te bieden. Het Zilveren Kruis heeft bij die gelegenheid uiteengezet waarom vanaf het zesde jaar voor kinderen een premie voor de aanvullende tandheelkundige verzekering in rekening wordt gebracht. Hetgeen bij die ontmoeting besproken is, heeft het Zilveren Kruis vervolgens in een brief aan de Socialistische Partij vastgelegd. Die verzekeraar heeft mij, in verband met deze vragen, een afschrift daarvan toegezonden. Het Zilveren Kruis wijst er in de brief in de eerste plaats op dat in het rapport van de SP alleen gekeken wordt naar premies en niet naar de dekking van de afzonderlijke verzekeringen. Verder stelt het Zilveren Kruis dat de relatieve dure verstrekking orthodontie voor kinderen niet in het ziekenfondspakket is gebleven en dat de kosten hiervoor juist in de leeftijdscategorie 6 tot 18 jaar vallen. Voorts stelt Zorgverzekeraars Nederland bij de ontmoeting met de SP te hebben onderstreept dat juist gekozen is voor een gezinsverzekering om zodoende risicoselectie te voorkomen. Bij een gespecialiseerde verzekering voor tandheelkunde zou het gevaar van risicoselectie dermate groot zijn dat op deze manier getracht is een maximale vorm van solidariteit in de verzekeringsportefeuille te garanderen. Het Zilveren Kruis heeft gewezen op de keuzevrijheid voor verzekerden, zowel ten aanzien van de hoofdverzekering, als ten aanzien van de aanvullende verzekering. Gesteld wordt dat indien de prijs/prestatie-verhouding bij het Zilveren Kruis relatief nadelig is voor verzekerden, het Zilveren Kruis automatisch door de markt wordt gecorrigeerd. Daarbij wordt erop gewezen dat de Consumentenbond de aanvullende verzekering van het Zilveren Kruis goed heeft gewaardeerd alsmede dat meer dan 25.000 verzekerden van elders alleen voor de tandheelkunde bij het Zilveren Kruis een aanvullende verzekering hebben gesloten. Tenslotte heeft het Zilveren Kruis de SP toegezegd medewerking te geven aan een evaluatie van de gezondheidstoestand van het gebit in bijvoorbeeld de regio Rijnmond en in het najaar te kijken naar de premiestructuur van zijn aanvullende verzekeringen. </antwoord>
      <noten afkomstig="antwoord"/>
   </antwoorden>
</kvr>
