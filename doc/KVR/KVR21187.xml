<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Landbouw, Natuur en Voedselkwaliteit over de illegale handel in beschermde dieren. (Ingezonden 16 augustus 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21187
</item>
         <item attribuut="Inhoud">Vragen naar aanleiding van een bericht in De Gelderlander van 12 augustus 2004. Zie ook Aanhangsel van de Handelingen II, 2003-2004, nr. 2255. Bijlage 2 bij het antwoord van de minister is ter inzage gelegd bj het Centraal Informatiepunt Tweede Kamer. Bijlage 1 ontbreekt.</item>
         <item attribuut="Rubriek">Handel en economie (Internationale handel) Natuur (Dierenbescherming)</item>
         <item attribuut="Trefwoorden">Dierenbescherming Internationale handel</item>
         <item attribuut="Vindplaats">Kamervragen met antwoord 2004-2005, nr. 8, Tweede Kamer</item>
         <item attribuut="Vraagnr_bij_indiening">2030419560</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2004-09-22</item>
         <item attribuut="Datum_indiening">2004-08-16</item>
         <item attribuut="Document-id">KVR21187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="17" allpagenumbers="17 18" vetnummer="2030419560" code="0405tkkvr8" lopendefooter="Tweede Kamer, vergaderjaar 2004–2005, Aanhangsel" filenaam="KVR21187" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="8" onderwerp="" indiendatum="2004-08-16">
         <vrager partij="CDA" oorsprong="parlement">Ormel</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="22 september 2004), zie ook Aanhangsel Handelingen nr. 2255, vergaderjaar 2003–2004">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «minder illegale handel in beschermde dieren»? <voetnoot nummer="1"/>
      </vraag>
      <vraag nummer="2">Waarom wordt in het jaarverslag van de AID geen specificatie meer gegeven van de in beslag genomen dieren en producten, afkomstig van beschermde diersoorten? </vraag>
      <vraag nummer="3">Hoeveel gespecialiseerde medewerkers, die in staat zijn om beschermde diersoorten en producten afkomstig van deze diersoorten te herkennen, zijn op dit moment in dienst van politie, douane en AID? Hoeveel waren dat er in 2002 en 2003? </vraag>
      <vraag nummer="4">Hoeveel mensjaren worden daadwerkelijk ingezet voor controle op handel in beschermde diersoorten en producten afkomstig van deze diersoorten? </vraag>
      <vraag nummer="5">Kan de door Laser gesignaleerde daling van in beslag genomen levende dieren in 2004 een gevolg zijn van gewijzigde smokkelroutes en van minder controle door politie, douane en AID? </vraag>
      <vraag nummer="6">Acht u de illegale handel in beschermde dieren een gevaar voor het behoud van deze diersoorten en een risico voor de volksgezondheid en de verspreiding van dierziekten? Zo neen, waarom niet? Zo ja, op welke wijze zet u zich in om deze illegale handel tegen te gaan? </vraag>
      <vraag nummer="7">Bent u bereid om in Europees verband te wijzen op het belang van strenge controle op de illegale handel in beschermde diersoorten en producten afkomstig van deze diersoorten? </vraag>
      <noten afkomstig="vraag">
         <noot nummer="1" datum="2004-08-12" bron="De Gelderlander">De Gelderlander, 12 augustus 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Er is geen speciale reden waarom in het jaarverslag van de AID geen specificatie meer is opgenomen van inbeslaggenomen beschermde dieren en producten hiervan. In bijlage 1bij deze brief treft u daarom alsnog een overzicht aan van het aantal beschermde dieren en producten hiervan die in 2003 door de AID in beslag zijn genomen. </antwoord>
      <antwoord nummer="3">Zowel de AID, douane en politie beschikken over gespecialiseerde medewerkers, die in staat zijn om beschermde diersoorten en producten hiervan te herkennen. Bij de AID gaat het dit jaar om 24 personen. In 2002 en 2003 waren dat eveneens 24 personen. De douane beschikt over circa 50 gespecialiseerde medewerkers die in staat zijn om beschermde diersoorten en producten van deze diersoorten te herkennen. Deze medewerkers fungeren als helpdesk voor collega’s bij moeilijke gevallen. Het aantal medewerkers bij de douane is de afgelopen jaren niet gewijzigd. Voor wat betreft de politie verwijs ik naar het antwoord op vraag 4. </antwoord>
      <antwoord nummer="4">De AID zet dit jaar 10 mensjaren in voor het toezicht op de naleving van de regelgeving met betrekking tot de handel in en het bezit van beschermde diersoorten of producten hiervan. De douane kent een geïntegreerde controlesystematiek. Bij elke fysieke douanecontrole wordt toegezien op de naleving van alle fiscale en niet-fiscale wetgeving, waaronder de wetgeving met betrekking tot de handel in beschermde diersoorten of producten hiervan. Enerzijds controleert de douane bescheiden die door de handelaren van beschermde diersoorten worden aangeboden. Anderzijds controleert de douane bij fysieke controles op mogelijke smokkel. Indien smokkel wordt aangetroffen, maakt de douane een proces-verbaal op. De gehele douane zet naar schatting jaarlijks eveneens ongeveer 8 à 1 0 mensjaren in voor controles op beschermde diersoorten en producten hiervan. In 2002, 2003 en 2004 beschikte de Unit Milieu Criminaliteit (UMC) van het KLPD over 29 formatieplaatsen. Deze capaciteit is afhankelijk van het aantal binnengekomen zaken verdeeld over de verschillende typen milieucriminaliteit. Dertig procent van de capaciteit van het UMC is in 2002, 2003 en 2004 voor de handhaving van CITES-regelgeving ingezet. Binnen de regiokorpsen wordt eveneens capaciteit ingezet op de aanpak van milieucriminaliteit. De capaciteit die wordt ingezet verschilt per korps en is mede afhankelijk van de problematiek in de regio. Vanaf 1januari 2005 gaan bij de politie zes Interregionale Milieuteams (IMT’s) van start met elk 20 formatieplaatsen. De IMT’s beschikken daarmee over in totaal 120 formatieplaatsen en gaan landelijk dekkend werken. Binnen het takenpakket valt onder meer handhaving van de CITES-regelgeving. Voor het overige verwijs ik naar de brief met als onderwerp Handhaving milieuwetgeving die mijn collega’s Donner, Remkes en Van Geel op 25 maart dit jaar naar de Tweede Kamer hebben verzonden (kenmerk 2003–2004, 22 343, nr. 91). </antwoord>
      <antwoord nummer="5" voetnoot="1 1">Het is voorbarig om op dit moment reeds conclusies te trekken over het aantal in beslag genomen levende dieren in 2004. Begin volgend jaar kunnen daarover pas uitspraken worden gedaan. In bijlage 2 <voetnoot nummer="1"/>bij deze brief is een overzicht <voetnoot nummer="1"/>opgenomen van het aantal in beslag genomen dieren en planten en producten daarvan sinds 1997. De jaren 2001 tot en met 2003 laten een daling zien in het aantal in beslag genomen levende dieren. Als deze daling voortzet in 2004 zou dit meerdere oorzaken kunnen hebben. Er zijn immers diverse factoren van invloed op het aantal in beslag genomen levende dieren. Er kan sprake zijn van minder illegale handel, maar het is ook mogelijk dat meer transporten van levende dieren via andere landen de Europese Unie binnenkomen. Als dat laatste het geval is, kan dat samenhangen met de mate waarin controles worden uitgeoefend. Het is mogelijk dat handelaren uitwijken naar andere landen in de Europese Unie, omdat ze de pakkans in Nederland als groot ervaren. </antwoord>
      <antwoord nummer="6">De illegale handel in beschermde dieren kan een gevaar betekenen voor het behoud van beschermde diersoorten. Of dat het geval is, hangt af van de diersoort waarmee illegaal gehandeld wordt. Niet elke soort die beschermd is, wordt immers in zijn voortbestaan bedreigd. Illegale handel in beschermde dieren kan ook risico’s met zich meebrengen voor de volksgezondheid en de verspreiding van dierziekten. Ook daarom is het van belang illegale handel tegen te gaan. </antwoord>
      <antwoord nummer="7">De illegale handel in beschermde dieren wordt op verschillende manieren aangepakt. Op internationaal niveau worden diverse activiteiten ondernomen om illegale handel in beschermde dieren te voorkomen. Voor de handel in CITES-soorten is binnen de Europese Unie een werkgroep actief, waarin alle Europese landen zitting hebben alsmede een vertegenwoordiging van de Europese Commissie. Voorts is er aandacht voor illegale handel in CITES-soorten in Interpolverband. In dit kader worden operationele informatie en onderzoeksmethoden besproken. Het secretariaat van het CITES-Verdrag en de Wereld Douane Organisatie hebben een belangrijke rol in het delen en verspreiden van informatie. Op nationaal niveau verstrekt mijn ministerie voorlichting over de relevante wet- en regelgeving. Zoals blijkt uit mijn antwoord op vraag 4, wordt de nodige handhavingscapaciteit ingezet om illegale handel aan te pakken. De verschillende handhavingsdiensten werken hierbij nauw samen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
