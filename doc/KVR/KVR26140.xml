<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de minister van Buitenlandse Zaken over de positie van de Baha'i in Egypte. (Ingezonden 7 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26140
</item>
         <item attribuut="Inhoud">Vragen naar aanleiding van artikel in Trouw van 3 juli 2006 over Baha'i die niet staan ingeschreven in de Egyptische burgerlijke stand omdat ze niet als Baha'i erkend worden, waardoor ze zonder identiteitspapieren moeten leven. Op welke manier gaat de Nederlandse ambassade hiermee om en op welke manier zal de mensenrechtenambassadeur dit gaan aankaarten?</item>
         <item attribuut="Rubriek">Criminaliteit en openbare orde (Persoonsregistratie en identificatie) Cultuur en taal (Overig) Internationale betrekkingen (Ambassades) Staats- en bestuursrecht (Grondrechten) Welzijn (Burgerlijke stand)</item>
         <item attribuut="Trefwoorden">Ambassades Burgerlijke stand Egypte Godsdiensten Legitimatie Mensenrechten</item>
         <item attribuut="Vindplaats">Kamervragen met antwoord 2005-2006, nr. 1936, Tweede Kamer</item>
         <item attribuut="Vraagnr_bij_indiening">2050616200</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2006-08-14</item>
         <item attribuut="Datum_indiening">2006-07-07</item>
         <item attribuut="Document-id">KVR26140</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4117" allpagenumbers="4117 4118" vetnummer="2050616200" code="0506tkkvr1936" lopendefooter="Tweede Kamer, vergaderjaar 2005–2006, Aanhangsel" filenaam="KVR26140" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1936" onderwerp="" indiendatum="2006-07-7">
         <vrager partij="D66" oorsprong="parlement">Koser Kaya</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-08-14">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte dat in Egypte de Baha’i niet staan ingeschreven in de Egyptische burgerlijke stand omdat zij niet als Baha’i erkend worden, waardoor ze zonder identiteitspapieren moeten leven? <voetnoot nummer="1"/>
      </vraag>
      <vraag nummer="2">Klopt het dat het ontbreken van indenteitspapieren in de praktijk de bewegingsvrijheid van de Baha’i ernstig beperkt en dat zij hierdoor tevens te maken hebben met arrestaties op oneigenlijke gronden door de Egyptische veiligheidsdiensten? Hoe beoordeelt u deze situatie? </vraag>
      <vraag nummer="3">Op welke manier heeft de Nederlandse ambassade in Egypte te maken met het gebrek aan identiteitspapieren van de Baha’i en hoe gaat de ambassade daar mee om? </vraag>
      <vraag nummer="4">Op welke manier kaart de Nederlandse regering deze zaak aan bij de Egyptische autoriteiten opdat de Baha’i aanspraak kunnen maken op de vrijheid van religie én volwaardig Egyptenaar kunnen zijn? </vraag>
      <vraag nummer="5">Op welke manier zal de Nederlandse mensenrechtenambassadeur de positie van de Baha’i gaan aankaarten bij de Egyptische autoriteiten tijdens zijn beoogde bezoek aan Egypte? Kunt u de Kamer een verslag van dit bezoek doen toekomen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2006-07-3" bron="Baha’i zijn Egyptische «sans papiers», Trouw">Baha’i zijn Egyptische «sans papiers», Trouw, 3 juli 2006</noot>
         <noot nummer="2">zie Kamerstuk 30 300 V, nr. 112, vergaderjaar 2005–2006</noot>
      </noten>
   </vragen>
   <antwoorden aantal="4">
      <antwoord nummer="1">De 350 leden van de Baha’i gemeenschap in Egypte kunnen zich sinds 2003, toen een wijziging in het gedigitaliseerde registratiesysteem bij de burgerlijke stand werd ingevoerd, uitsluitend laten registreren als moslim, jood of christen. De leden van de Baha’i gemeenschap die dit weigeren beschikken niet over een identiteitskaart. In een recente rechtszaak werd het recht van Baha’i op de correcte vermelding van hun religie op identiteitspapieren door een lagere rechtbank erkend. Inmiddels is deze uitspraak echter in beroep door een hoger gerechtshof tijdelijk opgeschort in afwachting van een hoorzitting die op 16 september a.s. dient plaats te vinden. Overigens bestaat er voor de Baha’i wel de mogelijkheid om een paspoort als identiteitsdocument aan te vragen waarop geen enkele vermelding wordt gemaakt van de religieuze groepering waartoe de paspoorthouder zou behoren. De Baha’i weigeren dit als alternatief te accepteren omdat zij hierin een risico voor verdere marginalisering van hun groepering zien. </antwoord>
      <antwoord nummer="2">Voor zover bekend hebben er sinds 2003 geen arrestaties van Baha’i plaatsgevonden in verband met problemen rondom de identiteitspapieren van personen. Wanneer Baha’i niet in het bezit zijn van identiteitspapieren kunnen zij geen gebruik maken van openbare basisvoorzieningen als onderwijs en medische verzorging. Mede hierdoor beoordeelt de regering de huidige situatie als onwenselijk. </antwoord>
      <antwoord nummer="3">Er hebben zich tot op heden geen personen bij de ambassade gemeld die zich als Baha’í hebben geïdentificeerd of die hebben aangegeven niet over identiteitspapieren te beschikken vanwege de onderhavige problematiek. </antwoord>
      <antwoord nummer="4 en 5">Mede op Nederlands initiatief werd over dit onderwerp in december 2005 een demarche door de EU-troika uitgevoerd bij de Egyptische autoriteiten. In bilateraal kader zal voor deze kwestie aandacht gevraagd worden tijdens het bezoek van de Nederlandse mensenrechtenambassadeur dat van 5 tot 7 september aanstaande zal plaatsvinden. Op dit moment wordt het programma voor dit bezoek nader uitgewerkt. Gekeken zal worden op welke wijze en met welke gesprekspartners de positie van de Baha’i het beste aan de orde kan worden gesteld. De mensenrechtenambassadeur is gaarne bereid de bevindingen van zijn reis te zijner tijd met de Kamer te delen. </antwoord>
      <noten afkomstig="antwoord"/>
   </antwoorden>
</kvr>
