<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst, Netelenbos en Rehwinkel (allen PvdA) aan de ministers van Verkeer en Waterstaat en van Economische Zaken over scheepswerf L.J. Boer te Sliedrecht. (Ingezonden 10 oktober 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16791
</item>
         <item attribuut="Inhoud">Vragen over de problemen waarmee scheepswerf L.J. Boer te Sliedrecht kampt door toedoen van het besluit van Rijkswaterstaat om geen ontheffing te verlenen voor het afmeren van een tweede schroefdok aan de kade voor de werf en het besluit om niet langer toe te staan dat schepen langer dan 110 meter mogen afmeren in de bestaande insteekhaven.</item>
         <item attribuut="Rubriek">Bedrijfsleven en industrie (Industrie) Verkeer, vervoer en waterstaat (Schepen)</item>
         <item attribuut="Trefwoorden">Scheepsbouw</item>
         <item attribuut="Vindplaats">Kamervragen met antwoord 2002-2003, nr. 448, Tweede Kamer</item>
         <item attribuut="Vraagnr_bij_indiening">2020301480</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Netelenbos</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-12-03</item>
         <item attribuut="Datum_indiening">2002-10-10</item>
         <item attribuut="Document-id">KVR16791</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="939" allpagenumbers="939 940 941" vetnummer="2020301480" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16791" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="448" onderwerp="" indiendatum="2002-10-10">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Netelenbos</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan>de ministers van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="2002-12-3">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u op de hoogte van de problemen waarmee scheepswerf L. J. Boer te Sliedrecht kampt door toedoen van het besluit van Rijkswaterstaat om geen ontheffing te verlenen voor het afmeren van een tweede schroefdok aan de kade voor de werf en het besluit om niet langer toe te staan dat schepen van meer dan 110 meter lengte mogen afmeren in de bestaande insteekhaven? </vraag>
      <vraag nummer="2">Waarop stoelt deze beslissing van rijkswaterstaat? </vraag>
      <vraag nummer="3">Op grond van welke overwegingen heeft de rechter hier tijdelijk een stokje voor gestoken? </vraag>
      <vraag nummer="4">Wat is de positie van het bedrijf qua werkgelegenheid en qua economische kracht? </vraag>
      <vraag nummer="5">Wat kan er gebeuren als rijkswaterstaat blijft weigeren aan het afmeren van een tweede schroefdok mee te werken? </vraag>
      <vraag nummer="6">Wanneer zal een definitief besluit worden genomen? </vraag>
      <vraag nummer="7">Heeft het bedrijf de minister van Verkeer en Waterstaat schriftelijk gevraagd een bemiddelaar aan te stellen om een uitweg te vinden uit deze penibele situatie? </vraag>
      <vraag nummer="8">Waarom is daarop nog geen reactie gekomen? </vraag>
      <vraag nummer="9">Vindt u dit een zinvolle suggestie en wilt u er een positief antwoord op geven? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ingevolge het eerste lid van artikel 9.03 van het Binnenvaartpolitiereglement is het verboden op de in bijlage 14, onder a, vermelde vaarwegen, of gedeelten daarvan, ligplaats te nemen (ankeren en meren). De rivier de Beneden-Merwede is vermeld op de bedoelde bijlage. Ingevolge het derde lid van genoemd artikel kan de bevoegde autoriteit ontheffing verlenen van het verbod in het eerste lid. Scheepswerf L.J. Boer B.V. heeft zich gewend tot de Hoofdingenieur-directeur van de Rijkswaterstaat in de directie Zuid-Holland, met het verzoek ontheffing te verlenen van het verbod ten behoeve van het afmeren van een steven- (of schroeven-)dok aan de kade bij het bedrijf. De Hoofdingenieur-directeur, die is aangewezen als bevoegde autoriteit, heeft op die aanvraag afwijzend beschikt. De reden voor die weigering is gelegen in het feit dat de Beneden-Merwede een hoofdtransportas is, wat impliceert dat een restrictief toelatingsbeleid wordt gevoerd voor activiteiten in en langs de vaarweg die niet direct aan de functie van hoofdtransportas zijn gerelateerd. Dit beleid vloeit voort uit het Structuurschema Verkeer en Vervoer II (Tweede Kamer, Kamerstuk 20 922, nrs. 15–16), maar werd al reeds ingezet met de Nota Vaarwegen (Kamerstuk 16 641, nrs. 1–2). De aanwezigheid van een stevendok aan de kade van Scheepswerf Boer heeft een negatieve invloed op de verkeerssituatie ter plaatse en doet, mede gelet op de beperkte vaarwegbreedte, ernstig afbreuk aan een vlotte en veilige doorvaart. Bovendien is het repareren van schepen een activiteit die evengoed en zelfs beter buiten de vaarweg kan plaatsvinden. Scheepswerf Boer heeft tegen de beslissing van de Hoofdingenieur-directeur een bezwaarschrift ingediend op grond van de Algemene wet bestuursrecht. Vervolgens is door haar tegen de ongegrondverklaring van het bezwaarschrift beroep aangetekend bij de rechtbank Dordrecht. Dat beroep is bij uitspraak van 15 maart 2002 verworpen. Betrokkene heeft tegen de uitspraak van de rechtbank hoger beroep aangetekend bij de Afdeling bestuursrechtspraak van de Raad van State. De mondelinge behandeling van dat hoger beroep heeft op 22 oktober 2002 plaatsgehad. De uitspraak wordt 6 weken later verwacht. Naast de procedure met betrekking tot het stevendok speelt het volgende. Scheepswerf Boer beschikt bij haar bedrijf over een insteekhaven met een lengte van ongeveer 104 meter. Die insteekhaven werd en wordt gebruikt voor het afmeren van schepen ter reparatie (of afbouw). Tot voor enkele jaren konden de schepen in de haven liggen zonder dat deze in de rivier staken. Ten gevolge van de schaalvergroting in de binnenscheepvaart is de lengte van de schepen toegenomen van 110 meter tot 120 meter en zelfs 135 meter. Gevolg daarvan is dat de insteekhaven niet langer geschikt is voor het ontvangen van schepen met een lengte van 110 meter of meer. In de praktijk blijft Scheepswerf Boer gebruik maken van de haven waardoor de schepen soms tot een lengte van 16 meter haaks in de rivier steken. Die situatie is strijdig met het hiervoor vermelde verbod in artikel 9.03, lid 1, van het Binnenvaartpolitiereglement. Scheepswerf Boer is de afgelopen jaren herhaaldelijk door de vaarwegbeheerder gewezen op het feit dat het afmeren van schepen in de haven niet toelaatbaar is indien zij meer dan 3 meter in de rivier steken. De schepen zorgen namelijk voor een onoverzichtelijk verkeersbeeld en doen afbreuk aan de veiligheid van het scheepvaartverkeer. Omdat Scheepswerf Boer geen gehoor heeft gegeven aan de herhaalde verzoeken van de vaarwegbeheerder is uiteindelijk aan het bedrijf een last onder dwangsom opgelegd. Tegen dat besluit is een bezwaarschrift ingediend waarop nog niet is beslist. </antwoord>
      <antwoord nummer="3">In het kader van de bezwaarschriftprocedure tegen de dwangsombeschikking heeft Scheepswerf Boer zich gewend tot de Voorzieningenrechter van de rechtbank Dordrecht met het verzoek het dwangsombesluit te schorsen totdat is beslist op het ingediende bezwaarschrift. Dat verzoek is gehonoreerd omdat (zo bleek tijdens de mondelinge behandeling) bij mijn dienst misverstand bestond omtrent de exacte lengte van de haven en daarmee tevens omtrent de vraag of het bedrijf al dan niet in staat is schepen met een lengte van 110 meter te ontvangen. Aldus bestond naar het oordeel van de Voorzieningenrechter tussen partijen onduidelijkheid over de feitelijke situatie in en rond de scheepswerf. Daarnaast was de rechter van oordeel dat Scheepswerf Boer in strijd met artikel 4:8 van de Algemene wet bestuursrecht niet in de gelegenheid was gesteld haar zienswijze naar voren te brengen met betrekking tot het voornemen een last onder dwangsom op te leggen. De rechter wijst er in zijn uitspraak op, dat de gebreken kunnen worden hersteld in de bezwaarprocedure. </antwoord>
      <antwoord nummer="4">Volgens opgaaf van scheepswerf Boer werken in het bedrijf ongeveer 35 personen. Scheepswerf Boer houdt zich voornamelijk bezig met reparaties en verbouwingen van binnenvaartschepen. Een belangrijke activiteit is ook de afbouw van nieuwbouwcasco’s. Het is denkbaar dat scheepswerf Boer naast de directe werkgelegenheid ook indirecte werkgelegenheid genereert. Over de indirect verwekte werkgelegenheid heeft echter in dit kader geen onderzoek plaatsgevonden. Mij is niet duidelijk wat vragenstellers bedoelen met «de positie van het bedrijf qua economische kracht». Voor zover men heeft bedoeld te vragen of het bedrijf economisch gezond is merk ik op dat het mij aan inzicht of kennis ontbreekt om daarover een afgewogen oordeel te geven. </antwoord>
      <antwoord nummer="5">In het kader van de aanhangige procedures heeft Scheepswerf Boer erop gewezen dat het bedrijf in ernstige problemen komt te verkeren indien haar niet de gelegenheid wordt geboden haar bedrijfsactiviteiten gedeeltelijk te verplaatsen naar de vaarweg. Of dat uiteindelijk zal leiden tot het faillissement van het bedrijf kan moeilijk worden beoordeeld. Het bedrijf heeft desgevraagd meegedeeld dat ongeveer 60% van alle schepen die door het bedrijf worden ontvangen te lang zijn om te kunnen voldoen aan de eis dat zij maximaal 3 meter uit de haven mogen steken. </antwoord>
      <antwoord nummer="6">In de procedure met betrekking tot de geweigerde ontheffing voor het stevendok wordt nog dit jaar een uitspraak verwacht in het hoger beroep bij de Afdeling bestuursrechtspraak van de Raad van State. De beslissing op het bezwaarschrift tegen de dwangsombeschikking zal naar verwachting binnen enkele weken worden genomen. </antwoord>
      <antwoord nummer="7">In de procedure met betrekking tot de dwangsombeschikking is namens de scheepswerf aan de Voorzieningenrechter te Dordrecht een kopie overgelegd van een brief van 22 juli 2002 van het personeel, waarin wordt verzocht een bemiddelaar aan te stellen. De kopiebrief is niet voorzien van een handtekening. Het origineel van de brief is voor zover kan worden nagegaan nimmer ontvangen. De inhoud van de brief is mij dan ook eerst bekend geworden naar aanleiding van de door u gestelde vragen. </antwoord>
      <antwoord nummer="8">Zie het antwoord op vraag 7. </antwoord>
      <antwoord nummer="9">Inmiddels heeft op verzoek van het gemeentebestuur van Sliedrecht op 18 november 2002 een bespreking plaatsgevonden met het hoofd van de afdeling Scheepvaartzaken van de directie Zuid-Holland van Rijkswaterstaat, een delegatie van scheepswerf Boer en burgemeester en wethouders van Sliedrecht. In dat gesprek is het standpunt van mijn ministerie nog eens uitvoerig toegelicht en is gemotiveerd uiteengezet waarom de veilige en vlotte doorstroming van het scheepvaartverkeer eraan in de weg staat dat ter plaatse een stevendok wordt afgemeerd en dat schepen worden afgemeerd die verder dan 3 meter uit de haven in de rivier steken. Burgemeester en wethouders van Sliedrecht hebben verklaard zich in te willen spannen om te zoeken naar een structurele oplossing van dit probleem hetzij door fysieke aanpassing van de insteekhaven van Boer, hetzij door het huren van water op een locatie naast het bedrijf van Boer. Het gemeentebestuur zegde toe actief te willen bemiddelen tussen Boer en het naastgelegen bedrijf om te bezien of dat laatste bedrijf bereid kan worden gevonden een perceel water te verhuren aan Boer. Bedoeld perceel water ligt buiten de vaarweg en is mitsdien uit nautisch oogpunt acceptabel. Het hoofd van de afdeling Scheepvaartzaken van de directie Zuid-Holland van Rijkswaterstaat heeft toegezegd zich te willen beraden om – onder nader te bepalen voorschriften – te gedogen dat gedurende een nog te bepalen periode schepen met een maximale lengte van 110 meter worden afgemeerd in de insteekhaven. Indien aan het verzoek van de gemeente wordt meegewerkt betekent dit dat Boer voor enige tijd zal zijn geholpen. Voorwaarde zal echter zijn dat er reëel zicht bestaat op een structurele oplossing. De termijn waarbinnen daarover duidelijkheid moet ontstaan zal naar verwachting niet langer dan ongeveer zes maanden bedragen. Mocht uiteindelijk blijken dat een structurele oplossing onmogelijk is dan zal wederom worden geëist dat het afmeren van schepen in de insteekhaven langer dan 100 meter wordt gestaakt. Ik wijs er in dit verband op, dat het primair de verantwoordelijkheid van Scheepswerf Boer is een oplossing te vinden voor het feit dat door de groei van de activiteiten de bestaande haven niet langer geschikt is om de bedrijfsactiviteiten op een economisch verantwoorde manier uit te oefenen. Het simpelweg verplaatsen van de bedrijfsactiviteiten naar publiek domein betekent een verschuiving van het probleem naar de nautisch beheerder. </antwoord>
      <noten afkomstig="antwoord"/>
   </antwoorden>
</kvr>
