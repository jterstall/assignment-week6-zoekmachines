<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) aan de minister van Defensie over een voorwaarschuwing voor een aanval op Srebrenica (Ingezonden 14 juli 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12184
</item>
         <item attribuut="Inhoud">Vragen over de wijze waarop binnen de VN en binnen de Nederlandse defensiestaf is gereageerd op de waarschwing van luitenant-kolonel Karremans, 8 juni 1995 voor een op handen zijnde aanval op Srebrenica.</item>
         <item attribuut="Rubriek">Staats- en bestuursrecht (Ministeries) Veiligheidsbeleid en defensie (Oorlogen en conflicten) Veiligheidsbeleid en defensie (VN-vredesmacht)</item>
         <item attribuut="Trefwoorden">Bosnië-Herzegovina Defensie (ministerie) Oorlogen VN-strijdkrachten</item>
         <item attribuut="Vindplaats">Kamervragen met antwoord 1999-2000, nr. 1708, Tweede Kamer</item>
         <item attribuut="Vraagnr_bij_indiening">2990013860</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">2000-08-23</item>
         <item attribuut="Datum_indiening">2000-07-14</item>
         <item attribuut="Document-id">KVR12184</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3845" allpagenumbers="3845 3846" vetnummer="2990013860" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12184" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1708" onderwerp="" indiendatum="2000-07-14">
         <vrager partij="CDA" oorsprong="parlement">Verhagen</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2000-08-23">
         <antwoorder functie="minister" ministerie="Defensie">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennis genomen van berichten dat luitenant-kolonel Karremans reeds op 8 juni 1995 gewaarschuwd heeft voor een op handen zijnde aanval op Srebrenica? </vraag>
      <vraag nummer="2">Wie is binnen de VN en het Nederlandse ministerie van Defensie op de hoogte gesteld van deze waarschuwing van de commandant Dutchbat? </vraag>
      <vraag nummer="3">Welke stappen zijn er zowel binnen de VN-organisatie als binnen de Nederlandse Defensiestaf gezet naar aanleiding van deze gedetailleerde waarschuwing van de commandant Dutchbat? </vraag>
      <vraag nummer="4">Was de minister van Defensie op de hoogte van deze waarschuwing? </vraag>
      <vraag nummer="5">Hoe is het mogelijk dat de waarschuwing van luitenant-kolonel Karremans, 8 juni 1995 tot op heden «onder tafel» is gebleven? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 4">Op 8 juni stuurde overste Karremans, de commandant van Dutchbat, de Crisisstaf van de Koninklijke Landmacht in Den Haag in de loop van de middag een afschrift van een fax die hij had gestuurd aan de Unprofor-leiding over een mogelijke aanval op Srebrenica. In deze fax stelde hij de chefstaf van Unprofor in Sarajevo en de Unprofor-commandant in Tuzla op de hoogte van van Bosnische zijde ontvangen informatie over een mogelijke grote Bosnisch-Servische aanval, in de avond van 8 juni of de vroege ochtend van 9 juni, op (delen van) de enclave en op de observatieposten van Dutchbat. Overste Karremans liet in dezelfde fax weten dat Dutchbat zijn taak zou voortzetten en de observatieposten zonodig zou verdedigen. De Crisisstaf van de Koninklijke landmacht heeft de fax doorgestuurd naar het Defensie Crisis Beheersings Centrum (DCBC). Het Hoofd Operatiën van het DCBC heeft vervolgens op 9 juni een aantekening gestuurd naar de minister, de staatssecretaris, de chef Defensiestaf, diens plaatsvervanger en de sous-chef Operatiën. Gevoegd bij de aantekening waren de fax van Karremans en een naar aanleiding daarvan opgestelde analyse van de MID. Deze aantekening heeft de minister niet bereikt. De reden daarvan is thans niet meer te achterhalen. </antwoord>
      <antwoord nummer="3">De leiding van het ministerie van Defensie was destijds doordrongen van de zeer ernstige toestand rond Srebrenica. Zij was zich, evenals de verantwoordelijke VN-commandanten, de generaals Janvier en Smith, ten zeerste bewust van de ernst van de situatie. Berichten hierover bereikten de leiding van het ministerie van Defensie regelmatig. Zo stuurde de commandant van Dutchbat, overste Karremans, op 5 juni 1995 een fax, waarin hij de toestand in Srebrenica, humanitair en militair-operationeel, uitvoerig beschreef. Deze beschrijving sloot aan bij een «assessment» van de situatie in en om de enclave, die hij echter op 4 juni had verstuurd aan de VN-commandanten in Sarajevo, Tuzla en Zagreb. In zijn fax van 5 juni wees de commandant van Dutchbat op de benarde situatie in Srebrenica. Ook zouden, als effectieve maatregelen uitbleven, de Bosnische Serviërs trachten de zuidflank van de enclave in te nemen. Srebrenica zou de komst van een nieuwe golf vluchtelingen niet meer kunnen verwerken, waarschuwde overste Karremans. De dramatisch verslechterde situatie waarin de VN in Bosnië moest opereren, had twee dagen eerder, op 3 juni 1995, tijdens de conferentie van Parijs geleid tot de oprichting van de Rapid Reaction Force (RRF). Dit besluit ter versterking van Unprofor was mede op Nederlands initiatief genomen. De Kamer stemde op 8 juni in met het besluit 170 mariniers ter beschikking te stellen van de RRF. Tot de Nederlandse inspanningen de benarde situatie rond Srebrenica te verbeteren behoorden onder meer initiatieven ter verbetering van de bevoorrading van Dutchbat en de mogelijke aflossing van het bataljon. Al eerder bespraken de Chefs van Staven van de troepenleverende landen van Unprofor op Nederlands initiatief de mogelijkheden om de VN-troepenmacht te versterken. </antwoord>
      <antwoord nummer="5">De fax van overste Karremans van 8 juni 1995 aan de VN-commandanten in Sarajevo en Tuzla is al geruime tijd geleden ter beschikking gesteld van het Niod, de Commissie Van Kemenade en de Tijdelijke Commissie Besluitvorming Uitzendingen. </antwoord>
      <noten afkomstig="antwoord"/>
   </antwoorden>
</kvr>
