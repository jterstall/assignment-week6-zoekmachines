<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) over de belastingschuld van M.Lamers. (Ingezonden 4 februari 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4557
</item>
         <item attribuut="Rubriek">Belastingen (Belastingfraude)</item>
         <item attribuut="Trefwoorden">Belastingfraude</item>
         <item attribuut="Vindplaats">Kamervragen met antwoord 1996-1997, nr. 871, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">1997-03-18</item>
         <item attribuut="Datum_indiening">1997-02-04</item>
         <item attribuut="Document-id">KVR4557</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1783" allpagenumbers="1783" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="871" onderwerp="" indiendatum="1997-02-4">
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="18 maart 1997) zie ook Aanhangsel Handelingen nr. 736, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Woont Maarten Lamers, die in 1988 in Nederland tot onherroepelijke gevangenisstraf is veroordeeld in verband met belastingontduiking, al jarenlang in Frankrijk? <voetnoot nummer="1"/>
      </vraag>
      <vraag nummer="2">Is Lamers na zijn ontvluchting uit Nederland in december 1988 internationaal gesignaleerd in verband met deze veroordeling en – zo ja – wanneer? </vraag>
      <vraag nummer="3">Is aan Frankrijk om uitlevering van betrokkene gevraagd? </vraag>
      <vraag nummer="4">Worden nog pogingen ondernomen om Lamers’ belastingschuld op zijn bezittingen in Frankrijk te verhalen? </vraag>
      <noten afkomstig="vraag">
         <noot nummer="1" datum="1997-01-17" bron="Het Parool">Het Parool, 17 januari 1997</noot>
      </noten>
   </vragen>
   <antwoorden aantal="3">
      <antwoord nummer="1">Mij is niet bekend of en zo ja, hoe lang, de heer M. Lamers in Frankrijk woont. Overigens merk ik op dat de heer Lamers weliswaar in 1988 door het Gerechtshof te Amsterdam is veroordeeld tot een jaar gevangenisstraf wegens belastingontduiking, maar dat die uitspraak vanwege een ingesteld cassatieberoep sinds 1990 onherroepelijk is. </antwoord>
      <antwoord nummer="2 en 3">Of de heer Lamers hangende de cassatieprocedure reeds in december 1988 Nederland heeft verlaten, is mij niet bekend. Nadat het arrest van het Gerechtshof onherroepelijk was geworden, is de tenuitvoerlegging ervan ter hand genomen. In februari 1991 is de heer Lamers opgeroepen op zijn Amsterdamse adres voor de executie van zijn opgelegde straf. De heer Lamers heeft daarop niet gereageerd. Na adresverificaties vanuit het Bureau Bijzondere Diensten (BBD) van mijn ministerie zijn oproepingen verzonden naar de Nederlandse adressen van betrokkene. Nadat daarop door de heer Lamers niet werd gereageerd, heeft de BBD het extract-arrest retour gezonden naar het ressortsparket. Op 4 september 1991 is er vervolgens vanuit het ressortsparket een arrestatiebevel uitgevaardigd. Inmiddels had M. Lamers ook een gratieverzoek ingediend. Op dit gratieverzoek is, evenals op twee daarop volgende verzoeken, negatief beschikt. De negatieve beschikking op het derde gratieverzoek heeft in november 1996 plaatsgevonden. Uit de ingediende gratieverzoeken bleek dat Lamers een verblijfplaats had in Monaco. Er is echter geen verzoek tot uitlevering aan Monaco gericht. Op grond van het tussen Nederland en Monaco geldende bilaterale uitleveringsverdrag is uitlevering voor de in het arrest vermelde feiten niet mogelijk. M. Lamers is in Nederland namelijk vervolgd en veroordeeld voor feiten die niet worden genoemd in de limitatieve lijst van uitleverbare delicten, opgenomen in voornoemd bilateraal verdrag. Aan Frankrijk is niet om uitlevering gevraagd daar niet bekend was en is of en zo ja, hoelang M. Lamers een eventuele woon- of verblijfplaats in Frankrijk heeft. Inmiddels heeft M. Lamers zich op 24 februari 1997 vrijwillig gemeld bij een penitentiaire inrichting om de executie van zijn straf te ondergaan. Internationale signalering heeft mede gelet op het bovenstaande niet plaatsgevonden. M. Lamers heeft wel nationaal gesignaleerd gestaan. </antwoord>
      <antwoord nummer="4">In verband met artikel 67 van de Algemene wet inzake rijksbelastingen en artikel 67 van de Invorderingswet 1990, kunnen met betrekking tot de fiscale aangelegenheden van personen in dit verband geen mededelingen worden gedaan. </antwoord>
      <noten afkomstig="antwoord"/>
   </antwoorden>
</kvr>
