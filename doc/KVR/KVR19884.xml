<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en Dezentjé Hamming (beiden VVD) aan de ministers van Economische Zaken en van Verkeer en Waterstaat over de exportproblemen van autofabrikant Donkervoort te Lelystad. (Ingezonden 2 maart 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19884
</item>
         <item attribuut="Inhoud">Ondanks dat de zogenoemde kleinserie typegoedkeuring voor alle Europese landen geldig is, heeft de autofabrikant Donkervoort problemen met de export naar onder andere Spanje.</item>
         <item attribuut="Rubriek">Bedrijfsleven en industrie (Industrie) Handel en economie (Export) Handel en economie (Handelsbelemmeringen)</item>
         <item attribuut="Trefwoorden">Automobielindustrie Export Handelsbelemmeringen</item>
         <item attribuut="Vindplaats">Kamervragen met antwoord 2003-2004, nr. 1186, Tweede Kamer</item>
         <item attribuut="Vraagnr_bij_indiening">2030409510</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-03-31</item>
         <item attribuut="Datum_indiening">2004-03-02</item>
         <item attribuut="Document-id">KVR19884</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2515" allpagenumbers="2515 2516" vetnummer="2030409510" code="0304tkkvr1186" lopendefooter="Tweede Kamer, vergaderjaar 2003–2004, Aanhangsel" filenaam="KVR19884" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1186" onderwerp="" indiendatum="2004-03-2">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de ministers van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-03-31">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Verkeer en Waterstaat)</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Donkervoort in wielen gereden»? <voetnoot nummer="1"/>
      </vraag>
      <vraag nummer="2">Is het waar dat de Nederlandse typegoedkeuring voor auto’s automatisch van toepassing is voor alle Europese landen? </vraag>
      <vraag nummer="3">Is het waar dat er een zogenoemde kleinserie typegoedkeuring bestaat die voor alle Europese landen geldig is? </vraag>
      <vraag nummer="4">Hoe kan het dat sommige landen, en met name Spanje, de invoer van «Donkervoorts» tegen kunnen houden? </vraag>
      <vraag nummer="5">Op grond van welke regels kan Spanje de invoer weigeren? </vraag>
      <vraag nummer="6">Welke mogelijkheden zijn er, om toch auto’s in Spanje te kunnen invoeren? </vraag>
      <vraag nummer="7">Bent u bereid dit probleem op te lossen? Zo ja, welke maatregelen bent u bereid te nemen? </vraag>
      <vraag nummer="8">Zijn er andere Nederlandse producenten of sectoren waarvoor dergelijke situaties gelden? Zo ja, welke zijn dit en welke maatregelen worden door de regering hierop ondernomen? </vraag>
      <noten afkomstig="vraag">
         <noot nummer="1" datum="2004-02-21" bron="De Telegraaf">De Telegraaf, 21 februari 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja, voor zover het personenauto’s betreft en deze gebouwd zijn volgens een geldige Europese typegoedkeuring. Met ingang van 1 januari 1998 zijn de typegoedkeuringseisen voor personenauto’s geharmoniseerd en dienen alle lidstaten dezelfde eisen te hanteren. Een uitzondering wordt echter gemaakt voor in kleine series geproduceerde voertuigen, waarvoor de lidstaten (voor hun nationale markt) versoepelde eisen mogen toepassen; deze nationale goedkeuringen kunnen, maar behoeven niet door de overige lidstaten te worden geaccepteerd. </antwoord>
      <antwoord nummer="3">Neen. Een dergelijke (Europese) kleine serie typegoedkeuring bestaat (nog) niet. Deze categorie voertuigen valt daarom (nog) onder de nationale competentie van de individuele lidstaten met als gevolg dat in principe de afzonderlijke lidstaten verschillende eisen kunnen hanteren, voor zover de Europese kaderrichtlijnen dat toestaan. </antwoord>
      <antwoord nummer="4">Er bestaat, zoals hierboven aangegeven, een speciale regeling voor deze categorie voertuigen. Indien de nationale kleine serie typegoedkeuring is verleend, kan op verzoek van de fabrikant door de nationale keuringsinstantie (RDW) een verzoek worden gedaan aan de andere lidstaten deze typegoedkeuring te accepteren. De RDW heeft dit verzoek overgebracht. De aangeschreven lidstaten dienen binnen 3 maanden aan te geven of, en onder welke condities, dit het geval is. De Spaanse autoriteiten hebben hierop gereageerd met een voorwaardenpakket, welk voor Donkervoort problematisch is. </antwoord>
      <antwoord nummer="5">Zie ook antwoord vraag 4. Er is hier sprake van het zogenaamde subsidiariteitsbeginsel, aangezien de regelgeving in dit geval niet volledig geharmoniseerd is. De basis voor de huidige nationale kleine serie typegoedkeuring is te vinden in richtlijn 70/156/EEG Artikel 8, zoals gewijzigd bij richtlijn 92/53/EEG. Er bestaan echter reeds vergevorderde plannen om ook de technische eisen voor kleine serie geproduceerde personenauto’s op Europees niveau te harmoniseren. Een voorstel van die strekking ligt thans bij de Europese Raad van Ministers en het Europees Parlement ter discussie. De besluitvorming hieromtrent wordt verwacht in 2006 te zijn afgerond. Dit voorstel biedt de mogelijkheid van een Europese typegoedkeuring voor kleine series, die in de hele EU geaccepteerd zou worden. </antwoord>
      <antwoord nummer="6">De uitvoer van auto’s naar Spanje valt onder de regels van het EG-verdrag. De volgende mogelijkheden kunnen worden onderscheiden: Er kan een Europese typegoedkeuring worden aangevraagd (waarvan de eisen in dit geval waarschijnlijk te zwaar zijn), een nationale Spaanse typegoedkeuring, en een individuele goedkeuring (per afzonderlijk voertuig). </antwoord>
      <antwoord nummer="7">Navraag bij de firma Donkervoort heeft opgeleverd dat zijn problemen met de Spaanse autoriteiten vooralsnog zijn opgelost. Mochten zich in de toekomst nieuwe problemen voordoen, dan zullen de ministeries van Economische Zaken en van Verkeer en Waterstaat daarvan op de hoogte worden gebracht. </antwoord>
      <antwoord nummer="8">Het komt in alle economische sectoren regelmatig voor dat vragen rijzen over de toelaatbaarheid van handelsbelemmeringen die overheden van andere EU-lidstaten opwerpen. Nederlandse ondernemingen kunnen in dergelijke gevallen terecht bij het Solvit Centre Nederland (dat ressorteert onder het ministerie van Economische Zaken), dat onderzoekt of de handelsbelemmering is toegestaan. Indien geen oplossing gevonden wordt, kan de Europese Commissie de zaak bij de betreffende lidstaat aankaarten en in voorkomende gevallen een inbreukprocedure tegen de betreffende lidstaat starten. </antwoord>
      <noten afkomstig="antwoord"/>
   </antwoorden>
</kvr>
