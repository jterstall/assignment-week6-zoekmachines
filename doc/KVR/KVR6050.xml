<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schutte en Van Middelkoop (beiden GPV) over Holland Casino in Nijmegen. (Ingezonden 13 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6050
</item>
         <item attribuut="Inhoud">Vragen over gokverslaafden die aanzienlijke schulden hebben opgelopen.</item>
         <item attribuut="Rubriek">Overheidsfinanciën (Kansspelen) Welzijn (Verslavingszorg)</item>
         <item attribuut="Trefwoorden">Casino's Kansspelen Verslaving</item>
         <item attribuut="Vindplaats">Kamervragen met antwoord 1997-1998, nr. 326, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GPV">Schutte</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1997-11-24</item>
         <item attribuut="Datum_indiening">1997-10-13</item>
         <item attribuut="Document-id">KVR6050</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="665" allpagenumbers="665 666" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6050" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="326" onderwerp="" indiendatum="1997-10-13">
         <vrager partij="GPV" oorsprong="parlement">Schutte</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="24 november 1997), zie ook Aanhangsel Handelingen nr. 228, vergaderjaar 1997–1998">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het programma Zembla over Holland Casino in Nijmegen? <voetnoot nummer="1"/>
      </vraag>
      <vraag nummer="2">Deelt u de mening, dat het programma ernstige misstanden liet zien, zoals; a. een speler die inmiddels een schuld had opgelopen van meer dan f 100 000,–; b. een speler die in enkele maanden f 23 000,– had verspeeld; c. een speler die dagelijks een automaat bespeelt ten koste van zo’n f 6000,– per dag? </vraag>
      <vraag nummer="3">Moet niet de conclusie worden getrokken, dat het tegengaan van gokverslaving onvoldoende functioneert en welhaast onvoldoende moet functioneren, zolang deze taak in handen ligt van de exploitant die tevens streeft naar zo hoog mogelijke opbrengsten? </vraag>
      <vraag nummer="4">Bent u bereid te bevorderen, dat bij het maken van reclame meer dan tot nu toe beperkingen in acht worden genomen? </vraag>
      <vraag nummer="5">Welke maatregelen wilt u overigens treffen om aan de gebleken misstanden een einde te maken? </vraag>
      <noten afkomstig="vraag">
         <noot nummer="1">9 oktober 1997, Nederland 3</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Hoe intensief een programma voor het tegengaan van kansspelverslaving ook wordt uitgevoerd, er zal altijd een aantal probleemgevallen blijven. Het is niet juist dit te bestempelen als misstanden. In dit verband kan erop gewezen worden dat jaarlijks ca. 1,5 miljoen mensen probleemloos in het casino spelen. Het gokverslavingsbeleid van Holland Casino blijft nadrukkelijk gericht op het traceren van potentiële probleemspelers. </antwoord>
      <antwoord nummer="3">Holland Casino heeft niet tot taak te streven naar een zo hoog mogelijke opbrengst maar moet zorgen voor een voldoende aantrekkelijk aanbod van casinospelen om het illegale aanbod effectief tegen te gaan. Naar onze mening functioneert het beleid van Holland Casino inzake gokverslaving goed. Na 1994 is het totale aantal kansspelverslaafden ingeschreven bij de hulpverleningsinstanties voor behandeling, door diverse oorzaken, gaan dalen. Van deze in behandeling genomen cliënten was in 1995 nog slechts 7% te relateren aan legaal en illegaal casinospel. Dit resultaat kan mede worden toegeschreven aan het effectieve preventiebeleid van Holland Casino. Van dit beleid maken bezoekbeperkingen en entreeverboden in combinatie met een stringente toegangscontrole deel uit. </antwoord>
      <antwoord nummer="4">Holland Casino biedt, met inachtneming van uitvoerige regelgeving, legale speelgelegenheden met eerlijk spel, die veilig en attractief zijn en in de behoefte van grote en kleine spelers voorzien. Het bestaan en de attractiviteit van de legale casino’s dient onder de aandacht van het publiek te worden gebracht, wil Holland Casino de gegeven opdracht effectief en efficiënt kunnen uitvoeren. Daarbij houdt Holland Casino zich aan een specifieke reclamecode die van toepassing is naast de algemeen geldende zelfregulering. Het toezicht op de naleving daarvan ligt bij de Reclame Code Commissie. Verder toetst het College van toezicht op de kansspelen of Holland Casino zich houdt aan de wettelijke voorschriften. Voor het opleggen van meer beperkingen bij het maken van reclame door Holland Casino zien wij dan ook geen aanleiding. </antwoord>
      <antwoord nummer="5">Holland Casino spreekt gasten aan die verschijnselen van problematisch spelgedrag vertonen. Dit leidde in 1996 tot het opleggen van 1975 entreeverboden en 1169 bezoekbeperkingen (in 1995 respectievelijk 1673 en 964). Bovendien is een nazorgsysteem ingevoerd. Na afloop van een entreeverbod of bezoekbeperking volgt opnieuw een gesprek waarin de bezoeker het door hem of haar gewenste bezoekgedrag aangeeft. Gedurende één jaar wordt deze vrijwillige begrenzing vergeleken met het daadwerkelijk bezoekgedrag. Houdt een gast zich niet aan zijn of haar intentie, dan volgt al na een half jaar een nieuw gesprek, zo nodig opnieuw gevolgd door een afdwingbare beperking. Pas na een jaar verdwijnt de gast uit het nazorgsysteem, mits gedurende dat jaar het voorgenomen bezoekgedrag is gevolgd en er ook anderszins geen signalen meer zijn van problematisch spelgedrag. Aan aanvullende maatregelen bestaat, gezien ook de in antwoord op vraag 3 verstrekte gegevens, ons inziens geen behoefte. In de nota kansspelen herijkt (TK 1995/1996, 24 557, nr. 2, blz. 19) is overigens reeds aangegeven dat het College van toezicht op de kansspelen zal worden gevraagd in samenspraak met de Directie Wetenschapsbeleid &amp; Ontwikkeling (thans onderdeel van het WODC) van het Ministerie van Justitie een evaluatieonderzoek te doen uitvoeren naar de in het kader van het anti-verslavingsbeleid genomen maatregelen. Dit onderzoek dient uiterlijk 1 juli 1999 gereed te zijn. </antwoord>
      <noten afkomstig="antwoord"/>
   </antwoorden>
</kvr>
