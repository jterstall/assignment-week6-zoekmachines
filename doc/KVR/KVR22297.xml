<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Binnenlandse Zaken en Koninkrijksrelaties over het aanhouden van een vrouw met baby zonder identiteitsbewijs. (Ingezonden 19 januari 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22297
</item>
         <item attribuut="Inhoud">Vragen naar aanleiding van het artikel 'Vrouw met baby in cel gegooid om vergeten rijbewijs' in De Telegraaf van 18 januari 2005.</item>
         <item attribuut="Rubriek">Criminaliteit en openbare orde (Persoonsregistratie en identificatie) Strafrecht en strafprocesrecht (Dwangmiddelen) Welzijn (Jeugdigen)</item>
         <item attribuut="Trefwoorden">Aanhoudingen Jeugdigen Legitimatie</item>
         <item attribuut="Vindplaats">Kamervragen met antwoord 2004-2005, nr. 986, Tweede Kamer</item>
         <item attribuut="Vraagnr_bij_indiening">2040506630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-02-24</item>
         <item attribuut="Datum_indiening">2005-01-19</item>
         <item attribuut="Document-id">KVR22297</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2095" allpagenumbers="2095 2096" vetnummer="2040506630" code="0405tkkvr986" lopendefooter="Tweede Kamer, vergaderjaar 2004–2005, Aanhangsel" filenaam="KVR22297" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="986" onderwerp="" indiendatum="2005-01-19">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="24 februari 2005), zie ook Aanhangsel Handelingen nr. 938, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht <voetnoot nummer="1"/>dat een vrouw met een baby is aangehouden omdat zij haar rijbewijs niet bij zich had? Zo ja, klopt dit bericht? </vraag>
      <vraag nummer="2">Welke regels gelden er ten aanzien van het insluiten van kinderen? Acht u het wenselijk dat personen met zuigelingen of peuters voor het niet naleven van verkeersvoorschriften of de identificatieplicht gedurende langere tijd gedetineerd worden? Zo ja, waarom? </vraag>
      <vraag nummer="3">Is de aangehouden moeder in de gelegenheid gesteld om haar baby te verzorgen en te voeden? Zo neen, waarom niet? </vraag>
      <vraag nummer="4">Bent u bereid om in gevallen waarin het duidelijk is dat de identiteit op andere manieren dan de voorgeschreven wijze kan worden vastgesteld af te zien van het overbrengen van die personen naar het politiebureau? Zo neen, waarom niet? </vraag>
      <vraag nummer="5">Deelt u de mening dat de inzet van politiecellencapaciteit voor het insluiten van personen die zich niet hebben kunnen legitimeren ten koste zal gaan van hogere politieprioriteiten? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-01-18" bron="De Telegraaf" titel="Vrouw met baby in cel gegooid om vergeten rijbewijs">De Telegraaf, 18 januari 2005: «Vrouw met baby in cel gegooid om vergeten rijbewijs»</noot>
      </noten>
   </vragen>
   <antwoorden aantal="4">
      <antwoord nummer="1">Ja, met dien verstande dat uit het ambtsbericht van de korpsbeheerder van het regionale politiekorps Amsterdam-Amstelland van 3 februari jl. het volgende is gebleken. De desbetreffende vrouw is op 16 januari jl. als bestuurder van een personenauto staande gehouden, omdat zij niet voldeed aan de gordeldraagplicht. Bij het opleggen van de beschikking bleek dat zij geen geldig rijbewijs of enig ander identiteitsbewijs kon tonen. Daardoor kon haar identiteit ter plaatse niet worden vastgesteld en derhalve kon het proces-verbaal niet volledig worden opgemaakt. Om 17.15 uur is de vrouw daarom aangehouden ter zake van overtreding van artikel 447e Wetboek van Strafrecht (WvSr) en overgebracht naar het bureau, waar zij om 17.30 uur aankwam. Op het politiebureau is zij in de gelegenheid gesteld telefonisch contact op te nemen met haar partner. Haar partner is hierop haar rijbewijs aan het bureau komen tonen. Aan de hand van de gegevens op het rijbewijs is de kennisgeving van de beschikking ter zake van het niet dragen van de autogordel gecompleteerd. Ter zake van het niet kunnen tonen van het rijbewijs en het niet voldoen aan de identificatieplicht is geen afzonderlijk proces-verbaal opgemaakt. Om 18.05 uur is de vrouw heengezonden. </antwoord>
      <antwoord nummer="2 en 4">In de Aanwijzing uitgebreide identificatieplicht van het College van Procureurs-generaal (kenmerk 2004A016) worden relevante strafvorderlijke dwangmiddelen uiteengezet die betrekking hebben op het achterhalen van de identiteit. Degene die zich niet conform artikel 447e WvSr (of één van de andere identificatieverplichtingen) identificeert, maakt zich schuldig aan een strafbaar feit. Daarmee worden vanzelf ook de bevoegdheden toepasselijk die in het Wetboek van Strafvordering biedt om de identiteit van verdachten te achterhalen. Omdat alleen naar een identiteitsbewijs gevraagd zal worden wanneer het voor de taakuitoefening redelijkerwijs noodzakelijk is om duidelijkheid te verkrijgen over de identiteit van de betrokkene, ligt het voor de hand dat bij het niet voldoen aan de identificatieplicht gepoogd wordt om door de toepassing van dwangmiddelen alsnog de identiteit van betrokkene te achterhalen. De politieambtenaar heeft dan onder meer de bevoegdheid om de betrokkene aan te houden en over te brengen naar het politiebureau, teneinde de identiteit van de betrokkene vast te stellen. Aanhouding kan aan de orde zijn als de opsporingsambtenaar ter plaatse de identiteit en overige gegevens op geen enkele wijze kan verifiëren en de gecontroleerde persoon ook niet bereid is medewerking te verlenen aan de vaststelling van zijn identiteit. Het produceren van andere pasjes en hulpmiddelen is een teken van medewerking. Al naar gelang de ernst van het strafbaar feit, zal in het concrete geval worden bezien of aanhouding nodig is. Aanhouding is een ingrijpend dwangmiddel dat moet worden afgezet tegen het belang van de handhaving. Zeker is dat niet is bedoeld dat in alle gevallen waarin geen identiteitsbewijs kan worden getoond, aanhouding moet volgen. Het College van Procureurs-generaal is overigens voornemens enkele punten met betrekking tot de handhaving van de identificatieplicht ten behoeve van de politie te verduidelijken en te benadrukken. Ten aanzien van het insluiten van personen met kleine kinderen of baby’s zijn wij van mening dat zoveel mogelijk moet worden voorkomen dat insluiting plaatsvindt en zeker dat langdurige insluiting plaatsvindt. In alle gevallen zal ervoor moeten worden gezorgd dat er verzorging en voeding mogelijk is en dat, indien gewenst, aanvullende maatregelen genomen worden, zoals ook in de onderhavige situatie is geschied. </antwoord>
      <antwoord nummer="3">Ja, de moeder is in de gelegenheid gesteld haar baby te verzorgen en te voeden. Nadat zij naar het politiebureau was overgebracht en was voorgeleid, is zij met haar baby in het dagverblijf geplaatst. Zij heeft daar alle spullen ten behoeve van de verzorging van haar baby bij zich gehad. Ook is haar gevraagd aan te geven welke aanvullende maatregelen voor de verzorging nodig waren. Aangezien haar partner al snel op het bureau kwam om haar rijbewijs te tonen, bleken verdere maatregelen niet nodig. Binnen de normale verzorging is haar koffie en thee aangeboden. </antwoord>
      <antwoord nummer="5">Neen, die mening deel ik niet. Rechtshandhaving in welke vorm dan ook heeft altijd prioriteit. Indien de politie een strafbaar feit constateert, zal zij handhavend moeten optreden. De waarde van die bevoegdheid is versterkt door de politie de mogelijkheid te geven om alsnog de identiteit vast te stellen van personen die niet hebben voldaan aan de identificatieplicht. Mede daarom is het niet voldoen aan de identificatieplicht als strafbaar feit aangemerkt. Het gevolg daarvan is dat iemand die zich niet heeft geïdentificeerd, kan worden aangehouden teneinde hem over te brengen naar het politiebureau om daar alsnog de identiteit vast te stellen. Hierbij wordt verwezen naar hetgeen is opgemerkt bij het antwoord op de vragen 2 en 4 met betrekking tot de handhaving van de identificatieplicht. Het gaat mijns inziens overigens veel te ver om dit beperkte oponthoud van circa drie kwartier als detentie te bestempelen. Degene die als bestuurder van een auto verkiest zonder autogordel en rijbewijs aan het verkeer deel te nemen, neemt daarbij het risico van staandehouding en aanhouding. De invoering van de uitgebreide identificatieplicht per 1 januari 2005 doet hieraan niet af of toe. Overigens zal in het concrete geval steeds, afhankelijk van feiten en omstandigheden, de noodzaak van aanhouding en insluiting moeten worden beoordeeld, met inachtneming van de eisen van proportionaliteit en subsidiariteit. </antwoord>
      <noten afkomstig="antwoord"/>
   </antwoorden>
</kvr>
