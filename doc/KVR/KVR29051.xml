<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Peters (GroenLinks) aan de minister van Buitenlandse Zaken over de aangekondigde executie van ruim twintig homoseksuele mannen in Iran. (Ingezonden 19 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29051
</item>
         <item attribuut="Inhoud">Vragen over de aangekondigde executie van twintig mannen wegens verkrachting, belediging van geloof en homoseksualiteit.</item>
         <item attribuut="Rubriek">Internationale betrekkingen (Overig) Strafrecht en strafprocesrecht (Straffen) Welzijn (Minderheden)</item>
         <item attribuut="Trefwoorden">Homoseksuelen Iran Straffen</item>
         <item attribuut="Vindplaats">Kamervragen met antwoord 2006-2007, nr. 2378, Tweede Kamer</item>
         <item attribuut="Vraagnr_bij_indiening">2060721410</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Peters</persoon>
         </item>
         <item attribuut="Datum_reaktie">2007-08-16</item>
         <item attribuut="Datum_indiening">2007-07-19</item>
         <item attribuut="Document-id">KVR29051</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5033" allpagenumbers="5033 5034" vetnummer="2060721410" code="0607tkkvr2378" lopendefooter="Tweede Kamer, vergaderjaar 2006–2007, Aanhangsel" filenaam="KVR29051" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2378" onderwerp="" indiendatum="2007-07-19">
         <vrager partij="GroenLinks" oorsprong="parlement">Peters</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-08-16">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u ervan op de hoogte dat de woordvoerder van het Iraanse ministerie van Justitie heeft aangekondigd dat Iran binnenkort twintig mannen ter dood zal brengen wegens «verkrachting, beledigen van geloof en homoseksualiteit»? <voetnoot nummer="1"/>
      </vraag>
      <vraag nummer="2">Heeft u de Iraanse regering reeds verzocht om af te zien van de ten uitvoerlegging van het vonnis? Zo ja, langs welke weg? Zo neen, bent u bereid om dit alsnog op korte termijn te doen? </vraag>
      <vraag nummer="3">Kunt u bevestigen dat Nederland eerdere executies heeft veroordeeld, ook in EU-verband, maar dat het aantal executies niet lijkt af te nemen? Kunt u verzekeren dat u bij iedere aankondiging en voltrekking van de doodstraf protest zult blijven aantekenen? </vraag>
      <vraag nummer="4">Hoe beoordeelt u de positie van homoseksuelen in Iran en welke mogelijkheden ziet u om hun positie te verbeteren? Maakt u gebruik van deze mogelijkheden? </vraag>
      <noten afkomstig="vraag">
         <noot nummer="1" weblink="http://www.gaysite.nl/nieuws/0728/Weer_executies_homo_gepland.html">http://www.gaysite.nl/nieuws/0728/Weer_executies_homo_gepland.html</noot>
      </noten>
   </vragen>
   <antwoorden aantal="3">
      <antwoord nummer="1 en 2">Er is kennis genomen van het bericht op de website www.gaysite.nl, waaraan u refereert. Voorzover mij bekend, hebben de Iraanse autoriteiten op 10 juli jl. aangekondigd om op korte termijn 20 personen te zullen ophangen. Het is mij niet bekend op welke grond de doodstraf is opgelegd en of het homoseksuele mannen betreft. De EU heeft op 21 juli jl. een démarche uitgevoerd bij het Iraanse ministerie van Buitenlandse Zaken inzake verscheidene mensenrechtenschendingen. Daarbij zijn ook de op 10 juli jl. aangekondigde executies van 20 personen aan de orde gesteld. </antwoord>
      <antwoord nummer="3" voetnoot="1">In contacten van Nederland en de EU met de verantwoordelijke autoriteiten in Iran wordt regelmatig verwoord dat de EU tegen doodstraf in het algemeen is, waarbij wordt gewezen op de internationale verplichtingen die Iran heeft. In 2006 zijn er volgens tellingen van het persbureau AFP tenminste 177 personen terechtgesteld. Amnesty International maakt melding van een vergelijkbaar aantal. Op dit moment zijn er volgens het AFP in 2007 reeds 137 personen terechtgesteld. Tijdens het Duitse EU-voorzitterschap zijn naar aanleiding van mensenrechtenschendingen verscheidene EU-verklaringen uitgegeven en démarches uitgevoerd. Dit beleid zal worden voortgezet. Over de wijze waarop en het moment wanneer dergelijke stappen worden ondernomen, wordt door de lidstaten gezamenlijk besloten. Hierbij wordt er rekening gehouden met de EU-richtlijnen inzake doodstraf. <voetnoot nummer="1"/>Het is derhalve geen staand EU-beleid om voor elke afzonderlijke aankondiging of terechtstelling automatisch een dergelijke actie uit te voeren. Sommige EU-verklaringen en démarches hebben bovendien betrekking op verschillende schendingen van de mensenrechten in Iran. </antwoord>
      <antwoord nummer="4">In Iran kunnen homoseksuele handelingen met de doodstraf worden bestraft. Homoseksuelen kunnen in Iran niet vrijelijk voor hun geaardheid uitkomen. Anderzijds is in de grote steden sprake van een zeker homoseksueel leven, mede dankzij het internet. Er zijn geen gevallen bekend van personen, die louter en alleen op basis van een veroordeling wegens homoseksuele handelingen ter dood zijn gebracht. Het moge evenwel duidelijk zijn dat homoseksuelen in Iran zich in een moeilijke positie bevinden. Voor een uitgebreide beschrijving van de positie van homoseksuelen in Iran verwijs ik naar het algemeen ambtsbericht Iran van 18 juni 2007. In het ambtsbericht wordt ingegaan op de positie van homoseksuelen in Iran, onder meer in sociaal opzicht, in familieleven en werk, alsook met betrekking tot discriminatie en/of gewelddadigheden tegen homoseksuelen. De mogelijkheden om de positie van homoseksuelen in Iran te verbeteren zijn beperkt, gelet op het beleid van de Iraanse regering. Zoals vermeld in het antwoord onder vraag 3, vragen Nederland en de EU bij de Iraanse autoriteiten herhaaldelijk en met nadruk aandacht voor de zorgelijke mensenrechtensituatie in Iran, waarbij de universaliteit van mensenrechten wordt benadrukt. </antwoord>
      <noten afkomstig="antwoord">
         <noot nummer="1" weblink="http://ec.europa.eu/external_relations/human_rights/adp/guide_en.htm">http://ec.europa.eu/external_relations/human_rights/adp/guide_en.htm</noot>
      </noten>
   </antwoorden>
</kvr>
