<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolters (CDA) inzake acties van apothekers tegen Zilveren Kruis verzekerden. (Ingezonden 19 juli 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3585
</item>
         <item attribuut="Inhoud">Vragen betreffen de acties van een aantal apothekers in verschillende delen van het land (en de KNMP) tegen zorgverzekeraar Zilveren Kruis en Zilveren Kruisverzekerden uit verzet tegen het voornemen van Zilveren kruis om in eind 1996 een beperkt expoeriment met postorderfarmacie te beginnen. In het antwoord gaat de minister van VWS in op de aan de orde zijnde aspecten van mededinging en de wenselijkheid van overleg teneinde tot een sluiten de medicatiebewaking te komen.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorgverzekeringen)</item>
         <item attribuut="Trefwoorden">Apothekers Ziektekostenverzekeraars</item>
         <item attribuut="Vindplaats">Kamervragen met antwoord 1995-1996, nr. 1617, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Wolters</persoon>
         </item>
         <item attribuut="Datum_reaktie">1996-08-23</item>
         <item attribuut="Datum_indiening">1996-07-19</item>
         <item attribuut="Document-id">KVR3585</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3293" allpagenumbers="3293 3294" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1617" onderwerp="" indiendatum="1996-07-19">
         <vrager partij="CDA" oorsprong="parlement">Wolters</vrager>
         <vraagt-aan/>
      </vraagdata>
      <antwoorddata antwoorddatum="1996-08-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Kent u de acties van een aantal apothekers in verschillende delen van het land tegen Zilveren Kruis en Zilveren Kruisverzekerden uit verzet tegen het voornemen van Zilveren Kruis om het najaar een beperkt experiment met postorderfarmacie te beginnen? </vraag>
      <vraag nummer="2">Hoe oordeelt u in dit verband over de oproep van de KNMP aan haar leden om de dienstverlening in natura aan Zilveren Kruisverzekerden te bee¨indigen, terwijl de onderhandelingen nog volop gaande zijn? Hoe oordeelt zij over de weigering van apothekers om ziekenfondsverzekerden en particulier verzekerden zonder contante betaling geneesmiddelen te verstrekken? </vraag>
      <vraag nummer="3">Is de minister van VWS bereid om het initiatief te nemen voor een overleg met alle betrokkenen (apothekers, huisartsen, ziekenhuizen en verzekeraars) teneinde tot een sluitende medicatiebewaking te komen, waar apothekers met name een bemoeilijking van de medicatiebewaking als een van de belangrijkste bezwaren tegen postorderfarmacie naar voren brengen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. Ten aanzien van de hier bedoelde acties merk ik voor de volledigheid nog op dat de minister van Economische Zaken in onderling overleg inmiddels schriftelijke vragen op basis van de Wet economische mededinging heeft gesteld aan het bestuur van het KNMP-departement Amsterdam en aan de Gezamenlijke apothekers van Katwijk, Rijnsburg en Valkenburg. </antwoord>
      <antwoord nummer="2">Mocht de KNMP hier uitdrukkelijk een rol hebben vervuld, dan zou ik dat ernstig betreuren. Immers, het is aan de individuele apothekers zelf een afweging te maken of een bepaald onderhandelingsresultaat hen al of niet tevreden stemt. Al naar gelang de uitkomst van deze individuele afweging, kan er al of niet sprake zijn van overeenstemming tussen verzekeraar en apotheker over de inhoud van een contract. Apothekers die tot een overeenkomst komen met het ziekenfonds kunnen van de desbetreffende ziekenfondsverzekerden geen contante betaling eisen; dat is in strijd met de Ziekenfondswet en het daarop gebaseerde Verstrekkingenbesluit ziekenfondsverzekering. Ook de overeenkomst die de apotheker met het ziekenfonds heeft gesloten, staat dit niet toe. De Ziekenfondswet heeft namelijk het karakter van een zgn. «naturaverzekering» hetgeen inhoudt dat de verzekeraar er ten behoeve van zijn verzekerden voor dient te zorgen dat er voldoende hulp van een goede kwaliteit gecontracteerd wordt, zodat zijn verzekerden de hulp daadwerkelijk in voorkomend geval kunnen inroepen. Daarbij vindt de financie¨le afrekening plaats tussen het ziekenfonds en de gecontracteerde hulpverlener, buiten de verzekerde om. Apothekers die geen overeenkomst met het ziekenfonds hebben, kunnen geen farmaceutische hulp voor rekening van de Ziekenfondswet leveren aan de desbetreffende ziekenfondsverzekerden. Ingevolge de Ziekenfondswet kan het Zilveren Kruis zijn ziekenfondsverzekerden niet achteraf de geleverde hulp in geld vergoeden. Daartoe bestaat pas een rechtsgeldige titel indien er een restitutieregeling krachtens artikel 11 van de Ziekenfondswet is getroffen. Een dergelijke regeling kan slechts getroffen worden indien blijkt dat alle of specifiek aangewezen ziekenfondsen in de onmogelijkheid verkeren op voor hen aanvaardbare voorwaarden overeenkomsten te sluiten met een genoegzaam aantal personen of instellingen die een bepaalde vorm van zorg verlenen. Ten aanzien van particulier verzekerden valt op te merken dat de polis van de particulier verzekerde bepalend is of de farmaceutische hulp deel uitmaakt van de afgesloten ziektekostenverzekering. De particulier verzekerde is veelal zelf degene die de betaling aan de hulpverlener doet en vervolgens – al naar gelang de omvang van het eigen risico – de verzekeraar verzoekt om de gemaakte kosten te vergoeden. </antwoord>
      <antwoord nummer="3">Hoewel ik in de regel bereid ben een dergelijk initiatief te nemen, acht ik in het onderhavige geval een dergelijk overleg niet aangewezen. Medicatiebewaking is een gedeelde verantwoordelijkheid van zowel de voorschrijvend arts (huisarts dan wel specialist) als de apotheekhoudende (openbare apothekers, ziekenhuisapothekers en apotheekhoudende huisartsen). Daarnaast heeft ook de patie¨nt ten aanzien van zijn medicijngebruik een zekere eigen verantwoordelijkheid. Immers, alleen de patie¨nt is er steeds van op de hoogte of er ook elders, bijvoorbeeld bij een waarnemend apotheker medicijnen verkregen zijn en of datgene wat is voorgeschreven, ook daadwerkelijk door hem wordt ingenomen. Ik heb overigens uit de krantenberichten begrepen dat het Zilveren Kruis van plan was om zijn verzekerden die in aanmerking komen voor het experiment van een zgn. geneesmiddelenpaspoort te voorzien. Dit kan een goede bijdrage leveren aan de medicatiebewaking. </antwoord>
      <noten afkomstig="antwoord"/>
   </antwoorden>
</kvr>
