<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Vries (VVD) aan de staatssecretaris van Financiën over premiestaffels voor beschikbare premieregelingen. (Ingezonden 26 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12209
</item>
         <item attribuut="Inhoud">Vragen over de vertraging in het beoordelen of een premiestaffel voor een pensioenregeling op basis van een beschikbare premie voldoet aan de uitgangspunten van de Wet op de loonbelasting, doordat de belastingdienst in afwachting is van de te publiceren algemene staffels door het ministerie van Financiën en op welke uitgangspunten de te publiceren staffels zijn gebaseerd.</item>
         <item attribuut="Rubriek">Inkomen en rechtspositie (VUT en pensionering) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Pensioenen Pensioenfondsen</item>
         <item attribuut="Vindplaats">Kamervragen met antwoord 1999-2000, nr. 1731, Tweede Kamer</item>
         <item attribuut="Vraagnr_bij_indiening">2990011520</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">De Vries</persoon>
         </item>
         <item attribuut="Datum_reaktie">2000-08-28</item>
         <item attribuut="Datum_indiening">2000-05-26</item>
         <item attribuut="Document-id">KVR12209</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3895" allpagenumbers="3895 3896" vetnummer="2990011520" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12209" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1731" onderwerp="" indiendatum="2000-05-26">
         <vrager partij="VVD" oorsprong="parlement">De Vries</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="28 augustus 2000), zie ook Aanhangsel Handelingen nr. 1425, vergaderjaar 1999–2000">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Is het waar dat verzoeken om te beoordelen of een premiestaffel voor een pensioenregeling op basis van een beschikbare premie voldoet aan de uitgangspunten van artikel 18a, derde lid Wet op de loonbelasting 1964 door uw ministerie worden aangehouden in afwachting van door de belastingdienst c.q. het ministerie te publiceren algemene staffels? </vraag>
      <vraag nummer="2">Zo ja, op welke termijn kunnen deze staffels worden verwacht? Is het waar dat het Verbond van Verzekeraars reeds op 28 september 1999 een model dat naar haar oordeel leidt tot aanvaardbare staffels ter beschikking heeft gesteld aan de belastingdienst met het verzoek hierover een oordeel uit te spreken? </vraag>
      <vraag nummer="3">Zo ja, waarom is dat nog niet gebeurd en op welke termijn kan het verbond een antwoord tegemoet zien? </vraag>
      <vraag nummer="4">Deelt u de opvatting dat het voor alle bij de (uitvoering van) pensioenregelingen betrokken partijen van groot belang is dat er zo snel mogelijk duidelijkheid komt over welke percentages aan beschikbare premie zijn toegestaan? </vraag>
      <vraag nummer="5">Zo ja, bent u bereid deze duidelijkheid op zo kort mogelijke termijn te verstrekken? </vraag>
      <vraag nummer="6">Is het waar dat een beschikbare premie zodanig mag worden vastgesteld dat het uit de beschikbare premieregeling voortvloeiende pensioenresultaat grosso modo overeenstemt met het resultaat van een eindloonregeling met een opbouwpercentage per dienstjaar van 2? </vraag>
      <vraag nummer="7">Zullen de door het ministerie c.q. de belastingdienst te publiceren staffels zijn gebaseerd op dit uitgangspunt? </vraag>
      <vraag nummer="8">Is het waar dat de belastingdienst in voorkomende gevallen staffels hanteert die zijn gebaseerd op een pensioenresultaat dat overeenkomt met een middelloonregeling met een opbouwpercentage van 2? </vraag>
      <vraag nummer="9">Zo ja, waarom worden deze uitgangpunten gehanteerd die beduidend lager zijn dan wat bij een salaris-diensttijdregeling op eindloonbasis is toegestaan? </vraag>
      <vraag nummer="10">Heeft binnen de belastingdienst de opvatting dat, indien een beschikbare premieregeling voorziet in een beschikbare premie die gedurende het gehele dienstverband gelijk blijft op een niveau dat overeenkomt met het laagste toegestane percentage van een leeftijdsafhankelijke staffel, dit in strijd is met het voorschrift dat er sprake moet zijn van een tijdsevenredige opbouw? </vraag>
      <vraag nummer="11">Zo ja, deelt u deze opvatting en hoe spoort dit naar uw oordeel met het adagium «Wie het meerdere mag, mag het mindere ook»? Als men, met andere woorden, via een leeftijdsafhankelijke staffel een beschikbare premie mag hebben die bijvoorbeeld bij 8% van het salaris en in blokken van vijf jaar stijgt naar 20% op vijfenvijftig jarige leeftijd, waarom zou men dan niet gedurende de gehele loopbaan 8% per jaar mogen krijgen? Wordt het pensioenresultaat er niet alleen maar minder van? </vraag>
      <vraag nummer="12">Zo nee, bent u bereid de belastingdienst dienovereenkomstig te instrueren? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1">Nee. Conform toezeggingen die mijn ambtsvoorganger bij de behandeling van de Wet fiscale behandeling pensioenen heeft gedaan, kunnen beschikbare premieregelingen aan de kennisgroep van de Belastingdienst ter beoordeling worden voorgelegd. Van die mogelijkheid wordt ook gebruik gemaakt. Uit deze, doorgaans zeer constructieve, overleggen met de verzekeraars zijn diverse problemen naar voren gekomen. Over het algemeen worden hiervoor passende oplossingen gevonden. 2 tot en met 5 In een bespreking op 28 september 1999 heeft het Verbond van Verzekeraars een model aan de kennisgroep voorgelegd. Tijdens deze bespreking hebben vertegenwoordigers van de Belastingdienst al aangegeven dat dit model naar hun mening niet aanvaardbaar is. Ik bereid een besluit voor waarin de grondslagen voor het opstellen van beschikbare premieregelingen worden uitgewerkt tot collectief toepasbare staffels. Dit besluit zal dan op de gebruikelijke wijze worden gepubliceerd. 6 tot en met 9 De Wet bepaalt dat de uitkomst van een beschikbare premieregeling tijdsevenredig moet worden opgebouwd en gericht mag zijn op 70% van het laatstverdiende loon, op te bouwen in 35 jaar. Dit uitgangspunt zal door het besluit niet teniet gedaan worden. Voor werknemers die in een beschikbare premieregeling de maximale ruimte op basis van de veronderstelling van een eindloonregeling willen benutten, blijft het mogelijk gebruik te maken van een individuele staffel op basis van dit wettelijk uitgangspunt. Ik overweeg in het besluit aan te sluiten bij wat bereikt kan worden bij een middelloonregeling met een opbouwpercentage van 2,25 per jaar. Daardoor wordt tegemoet gekomen aan de wens uit de praktijk om beschikbare premiestaffels universeel toepasbaar te maken, zonder dat dit in individuele gevallen tot een onzuivere pensioenopbouw kan leiden. De universele toepasbaarheid van de staffel is alleen mogelijk wanneer per categorie (onder andere leeftijdscategorie) wordt gekozen voor uitgangspunten die voor de gehele populatie fiscaal aanvaardbaar zijn. Dit heeft logischerwijs tot gevolg dat situaties ontstaan waarbij een deel van de werknemers binnen die categorie niet de uiterste grenzen van de in de Wet fiscale behandeling van pensioen aangegeven kader bereiken. Ook hier geldt dat voor deze werknemers een individuele staffel op basis van het wettelijke uitgangspunt mogelijk blijft. 10 tot en met 12 De in de vraag geschetste discussie kan opkomen in situaties waarin een werknemer lagere pensioenrechten krijgt dan het fiscaal aanvaardbare maximum. Gerekend vanuit het fiscaal aanvaardbare maximum zou dan, bijvoorbeeld, in de aanvangsperiode van het dienstverband 8% premie aanvaardbaar zijn en aan het einde 20%. Indien nu lagere rechten zijn toegekend, leidt een bijdrage van, in dit geval, 8% gedurende het hele dienstverband op zich niet tot een onzuivere pensioenregeling. </antwoord>
      <noten afkomstig="antwoord"/>
   </antwoorden>
</kvr>
