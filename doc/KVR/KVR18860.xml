<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de ministers van Landbouw, Natuur en Voedselkwaliteit, voor Ontwikkelingssamenwerking en de staatssecretaris van Volkshuisvesting, Ruimtelijke Ordening en Milieubeheer over het mogelijk dreigend uitsterven van de orang-oetan. (Ingezonden 2 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18860
</item>
         <item attribuut="Inhoud">Vragen naar aanleiding van het artikel "Mensaap heeft nog tien jaar te leven" (De Gelderlander, 30 september 2003, National Geographic, oktober 2003). Dit wordt onder andere veroorzaakt door illegale handel in orang-oetans en door ontbossing en illegale houtkap.</item>
         <item attribuut="Rubriek">Natuur (Dierenbescherming) Natuur (Flora)</item>
         <item attribuut="Trefwoorden">Bossen Dierenbescherming Natuurbescherming</item>
         <item attribuut="Vindplaats">Kamervragen met antwoord 2003-2004, nr. 291, Tweede Kamer</item>
         <item attribuut="Vraagnr_bij_indiening">2030400770</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2003-11-12</item>
         <item attribuut="Datum_indiening">2003-10-02</item>
         <item attribuut="Document-id">KVR18860</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="623" allpagenumbers="623 624" vetnummer="2030400291" code="0304tkkvr291" lopendefooter="Tweede Kamer, vergaderjaar 2003–2004, Aanhangsel" filenaam="KVR18860" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="291" onderwerp="" indiendatum="2003-10-2">
         <vrager partij="CDA" oorsprong="parlement">Ormel</vrager>
         <vraagt-aan>de ministers van Landbouw, Natuur en Voedselkwaliteit, voor Ontwikkelingssamenwerking en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="12 november 2003), zie ook Aanhangsel Handelingen nr. 197, vergaderjaar 2003–2004">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister voor Ontwikkelingssamenwerking en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Hebt u kennisgenomen van het artikel «Mensaap heeft nog tien jaar te leven»? </vraag>
      <vraag nummer="2" voetnoot="1">Deelt u de conclusie dat de orang-oetan waarschijnlijk binnen 20 jaar in het wild uitgestorven zal zijn? <voetnoot nummer="1"/>
      </vraag>
      <vraag nummer="3">Bent u van mening dat Nederland zich als fungerend voorzitter van de Biodiversiteitconventie in hoge mate dient in te spannen om het uitsterven van de orang-oetan te voorkomen? </vraag>
      <vraag nummer="4">Kan de lokale bevolking ondersteund worden zodat zij niet meer afhankelijk hoeft te zijn van legale houtkap? </vraag>
      <vraag nummer="5">Neemt Nederland al deel aan projecten in Kalimantan om de ontbossing tegen te gaan en de lokale bevolking te ondersteunen in het zoeken naar alternatieve inkomstenbronnen? Zo nee, bent u bereid om in samenwerking met de Indonesische autoriteiten projecten die de bevolking kunnen helpen, te ondersteunen? </vraag>
      <vraag nummer="6">Hoe gaat het met de voortgang van de onderhandelingen over een nieuwe Internationale Tropisch Hout Overeenkomst? </vraag>
      <vraag nummer="7">Kan de aangekondigde beoordelingsrichtlijn duurzaam geproduceerd hout een bijdrage leveren aan het tegengaan van illegale houtkap en handel in illegaal gekapt en zo ook helpen het uitsterven van de orang-oetan te voorkomen? </vraag>
      <vraag nummer="8">Houdt Indonesië zich aan het CITES verdrag dat handel in orang-oetans verbiedt? Kan Indonesië in voldoende mate controle controle uitoefenen op illegale handel in orang-oetans? </vraag>
      <vraag nummer="9">Zijn er schattingen bekend hoeveel orang-oetans illegaal worden verhandeld? </vraag>
      <vraag nummer="10">Bent u van mening dat alleen een geïntegreerde aanpak van problemen de orang-oetan voor uitsterven kan behoeden en kan Nederland daar een coördinerende rol in spelen? Zo ja, welke initiatieven kunnen wij verwachten? Zo nee, hoe kan de orang-oetan dan gered worden? </vraag>
      <noten afkomstig="vraag">
         <noot nummer="1">De Gelderlander, 30 september jl., National Geographic, oktober 2003</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ik kan hierover geen verwachting uitspreken. Ik deel echter de conclusie dat de situatie zeer zorgelijk is. Het zal een grote inspanning vergen van met name de autoriteiten in Indonesië en Maleisië om de druk op de leefomgeving van de orang oetan te elimineren. </antwoord>
      <antwoord nummer="3">Nederland spant zich als voorzitter van het Biodiversiteitsverdrag in om voortgang te maken met de diverse werkprogramma’s van het verdrag. Ontbossing en de daarmee samenhangende dreiging van het uitsterven van soorten zijn belangrijke aandachtspunten. Dit blijkt onder meer uit het in april 2002 op de zesde conferentie van partijen onder Nederlands voorzitterschap tot stand gekomen Program of Work on Forest Biodiversity. Voorts streeft Nederland naar nauwe samenwerking tussen het Biodiversiteitsverdrag en CITES. </antwoord>
      <antwoord nummer="4">Alhoewel in de vraag wordt gesproken over legale houtkap gaat het in de praktijk veelal om illegale houtkap. In Indonesië zijn bevoegdheden vergaand gedecentraliseerd en heeft de centrale overheid beperkte grip op de activiteiten op lokaal niveau. Daardoor vallen bossen op grote schaal ten prooi aan (il)legale houtkap (onder meer om ruimte te maken voor oliepalmplantages) en bosbranden met alle gevolgen van dien voor soorten als de orang oetan. Het ondersteunen van de lokale bevolking bij het vinden van alternatieve bestaansgronden is één van de oplossingen, maar kan alleen succesvol zijn indien het gepaard gaat met het ontwikkelen van adequate lokale bestuurscapaciteit. Nederland ondersteunt Indonesië hierbij via het goed bestuur programma. </antwoord>
      <antwoord nummer="5">Nederland is in het kader van de bilaterale ontwikkelingsrelatie met Indonesië actief op milieugebied, maar heeft deze inspanningen op Indonesisch verzoek toegespitst op de watersector. Daarnaast ondersteunt Nederland de Stichting Tropenbos die in samenwerking met het Indonesische Ministerie van Bosbouw en Indonesische universiteiten een langjarig samenwerkingsprogramma op het gebied van duurzaam bosbeheer in Kalimantan heeft lopen. Voorts heeft Nederland een toezegging aan het Asia Forest Partnership gedaan in het kader van de World Summit on Sustainable Development in Johannesburg. Nederland is momenteel in overleg met de Indonesische en Maleisische autoriteiten om een programma te ontwikkelen in het kader van de Nederlandse bijdrage aan dit regionale partnership. </antwoord>
      <antwoord nummer="6">De eerste voorbereidende bijeenkomst (Prep(atory) Com(mittee) I) voor de onderhandelingen van een vervolgovereenkomst heeft en marge van een ITHO-raadsvergadering in mei te Panama plaatsgevonden. Inmiddels heeft een werkgroep een aantal artikelen uit de huidige overeenkomst die aangepast zouden moeten worden, van tekstvoorstellen voorzien. Dit document zal worden besproken in een PrepCom II die in november in Yokohama zal worden belegd. De Secretaris-Generaal van de VN-conferentie voor handel en ontwikkeling (UNCTAD) zal een forum bieden voor de onderhandelingen van een vervolgovereenkomst van de ITHO, waarvan het eerste deel van 26 tot 30 juli 2004 in Zwitserland plaats zal vinden. </antwoord>
      <antwoord nummer="7">Volgens de beoordelingsrichtlijn duurzaam geproduceerd hout zal illegaal gekapt hout nimmer het predikaat duurzaam geproduceerd hout krijgen. De beoordelingsrichtlijn kan in samenhang met in te zetten flankerend beleid bijdragen aan het vergroten van het aandeel duurzaam geproduceerd hout op de Nederlandse markt en zo de toegang van illegaal hout op de Nederlandse markt moeilijker maken. Dit kan ertoe leiden dat op termijn de druk op het leefgebied van de orang oetan wordt verminderd. </antwoord>
      <antwoord nummer="8">Indonesië is sinds 1979 partij bij het CITES-verdrag waarmee de internationale handel wordt gecontroleerd. De afgelopen jaren zijn binnen het CITES-verdrag geen speciale handelsmaatregelen tegen Indonesië ingesteld vanwege tekortkomingen in de uitvoering. Wel heeft het CITES-secretariaat in algemene zin regelmatig contact met de Indonesische autoriteiten om toe te zien op de juiste uitvoering van het Verdrag. Dit betekent niet dat geen illegale handel zou plaatsvinden, mede vanwege het feit dat de centrale overheid slechts beperkt toeziet op naleving van de wetten op lokaal niveau. </antwoord>
      <antwoord nummer="9">Mij zijn geen gegevens bekend over de omvang van de illegale handel in orang oetans. Overigens bestaat de indruk dat, voor zover illegale handel in deze dieren plaatsvindt, deze zich vooral binnen Indonesië zelf afspeelt en in veel mindere mate op internationaal niveau. </antwoord>
      <antwoord nummer="10">Nederland ondersteunt een geïntegreerde aanpak waarin het behoud van habitat en soorten en het bevorderen van duurzame economische ontwikkeling in hun samenhang worden bezien. Het Nederlandse beleid is er tevens op gericht landen te ondersteunen om zelf aan hun internationale verplichtingen te voldoen. De coördinerende rol tot behoud van de orang oetan ligt in eerste instantie bij de landen met aanzienlijke populaties van deze soort; in casu Maleisië en Indonesië. Financiële assistentie kan worden overwogen wanneer er vanuit deze landen een specifieke vraag komt, en deze in de samenwerkingsrelatie tussen Nederland en het betreffende land past. Daarbij geldt in principe dat bescherming van het regenwoud waarin de orang oetan van nature voorkomt, de voorkeur heeft. In het kader van het Regeringsstandpunt Tropisch Regenwoud (RTR) ondersteunt Nederland zowel multilateraal als bilateraal het behoud en duurzaam beheer van tropisch regenwoud. </antwoord>
      <noten afkomstig="antwoord"/>
   </antwoorden>
</kvr>
