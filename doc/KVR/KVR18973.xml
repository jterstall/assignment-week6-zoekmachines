<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer en Leerdam (beiden PvdA) en Lambrechts (D66) aan de minister van Onderwijs, Cultuur en Wetenschappen over de activiteiten van het Landelijk Bureau ter Bestrijding van Rassendiscriminatie met betrekking tot intercultureel onderwijs. (Ingezonden 2 september 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18973
</item>
         <item attribuut="Inhoud">Vragen naar aanleiding van het rapport 'Scholen als mogelijk financier van het Landelijk Bureau ter Bestrijding van Rassendiscriminatie' van het IVA in Tilburg.</item>
         <item attribuut="Rubriek">Basisonderwijs (Eindtermen en schoolvakken) Voortgezet onderwijs (Eindtermen en schoolvakken) Welzijn (Minderheden)</item>
         <item attribuut="Trefwoorden">Buitenlandse leerlingen Discriminatie Maatschappij en samenleving</item>
         <item attribuut="Vindplaats">Kamervragen met antwoord 2003-2004, nr. 380, Tweede Kamer</item>
         <item attribuut="Vraagnr_bij_indiening">2020316590</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="PvdA">Leerdam</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2003-11-27</item>
         <item attribuut="Datum_indiening">2003-09-02</item>
         <item attribuut="Document-id">KVR18973</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="817" allpagenumbers="817 818" vetnummer="2020316590" code="0304tkkvr380" lopendefooter="Tweede Kamer, vergaderjaar 2003–2004, Aanhangsel" filenaam="KVR18973" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="380" onderwerp="" indiendatum="2003-09-2">
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Leerdam</vrager>
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="27 november 2003), zie ook Aanhangsel Handelingen nr. 86, vergaderjaar 2003–2004">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Bent u op de hoogte van het rapport Scholen als mogelijk financier van het Landelijk Bureau ter Bestrijding van Rassendiscriminatie van het IVA in Tilburg? Hoe beoordeelt u de conclusies van dit onderzoek? </vraag>
      <vraag nummer="2">Bent u van mening dat het voorbereiden van leerlingen op de multiculturele samenleving en dat aandacht voor normen en waarden, in de eigen cultuur, andere culturen en in historisch perspectief, nog steeds een verplicht onderdeel van het onderwijs moeten zijn? </vraag>
      <vraag nummer="3">Geldt nog altijd de conclusie van de Onderwijsinspectie uit 2000 dat bijvoorbeeld 60% van de basisscholen er niet op inspeelt dat leerlingen opgroeien in een multiculturele samenleving en dat de aandacht hiervoor niet vanzelfsprekend is? Zo ja, wat voorspelt dit voor de wijze waarop hier in de toekomst mee om wordt gegaan? Zo niet, kunt u aangeven welke wijzigingen zich hebben voorgedaan? </vraag>
      <vraag nummer="4">Deelt u de opvatting van het LBR dat er de afgelopen jaren veel energie is gestoken in een infrastructuur ten behoeve van het intercultureel onderwijs, waar het LBR een wezenlijk onderdeel van uitmaakt? Bent u eveneens met het LBR van mening dat er nog steeds een kwaliteitsimpuls nodig is voor het onderwijs, die bestaat uit interculturele kwaliteitsnormen en waarden? Zo niet, waarom wijkt uw beoordeling dan af? </vraag>
      <vraag nummer="5">Is het waar dat de subsidie voor de onderwijsactiviteiten van het Landelijk Bureau ter Bestrijding van Rassendiscriminatie wordt afgebouwd in het kader van de overheveling van landelijke onderwijsmiddelen naar de scholen? </vraag>
      <vraag nummer="6">Deelt u de opvatting van het LBR dat de hieraan ten grondslag liggende opvatting, dat via marktwerking de diensten van het LBR afgenomen zouden moeten worden, maar zeer ten dele uitvoerbaar is? </vraag>
      <vraag nummer="7">Deelt u eveneens de opvatting dat afbouw van de activiteiten haaks staat op de noodzaak van integratie, intercultureel onderwijs en de bestrijding van racisme? </vraag>
      <vraag nummer="8">Bent u bereid op grond van de conclusies van het rapport en de voorstellen van het LBR (opgenomen in de pleitnotitie van juli 2003) de afbouw van de subsidie te heroverwegen? Zo niet, bent u dan bereid in overleg met het LBR naar andere mogelijkheden te zoeken om de opgebouwde infrastructuur niet verloren te laten gaan? </vraag>
      <vraag nummer="9">Hoe oordeelt u over de sombere uitkomst van het rapport? </vraag>
      <vraag nummer="10">Welke aanwijzingen heeft u dat onderwijsinstellingen beschikken over het vermogen om op een vroegtijdig punt in hun beleid ruimte in te bouwen voor antiracisme/intercultureel onderwijs, zodat het Landelijk Bureau ter Bestrijding van Rassendiscriminatie zou kunnen draaien op de opdrachten van scholen? </vraag>
      <vraag nummer="11">Zou een bedrag van 225 000,– al toereikend zijn, om een financiële basis te leggen voor een aantal basisvoorzieningen als bijvoorbeeld de helpdesk (voor leerlingen, docenten, ouders, beleidsmakers etc.), methodiekontwikkeling (bijvoorbeeld Wereldschool en School Zonder Racisme), onderzoek en evaluatie van leermiddelen en het in stand houden van een documentatiecentrum? </vraag>
      <vraag nummer="12">Bent u bereid om zo’n bedrag binnen uw begroting vrij te maken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, ik ben op de hoogte van het rapport. De conclusies van dit onderzoek zijn mede aanleiding geweest voor bestuurlijk overleg met het Landelijk Bureau ter Bestrijding van Rassendiscriminatie (LBR) om te bezien hoe het LBR de opgebouwde infrastructuur kan continueren. </antwoord>
      <antwoord nummer="2">Scholen zijn, conform de geldende kerndoelen, verplicht aandacht te besteden aan de multiculturele samenleving. Het gaat daarbij om het bevorderen van respectvol gedrag jegens groepen en individuen in de samenleving. Tevens bieden de WPO en de WVO het wettelijk kader om onderwijs te geven in multicultureel perspectief. Binnen dit kader geven de instellingen, samen met leerlingen, ouders en personeel, invulling aan hun anti-discriminatiebeleid. </antwoord>
      <antwoord nummer="3">De stelling dat de Inspectie van het Onderwijs in 2000 heeft geconcludeerd dat 60% van de basisscholen er niet op inspeelt dat leerlingen opgroeien in een multiculturele samenleving verdient nuancering. In 2000 heeft de Inspectie geconcludeerd dat ongeveer 95% van de scholen binnen wereldoriëntatie een intercultureel aanbod had of ging krijgen, en dat op vrijwel alle scholen zowel leraren als leerlingen in taalgebruik en gedrag onderling respect vertoonden. Wanneer er echter eisen worden gesteld aan de kwaliteit van het intercultureel aanbod en aan het inzoomen bij het pedagogisch klimaat op het omgaan met verschillen in cultureel en etnische achtergrond en wanneer men deze eisen gaat combineren, ontstaat een minder positief beeld. Deze uitkomsten zijn ook bekend gemaakt aan de scholen. Van hen mag verwacht worden dat zij zelf verder vorm geven aan hun anti-discriminatiebeleid. </antwoord>
      <antwoord nummer="4 t/m 11">Enkele jaren geleden is met het LBR overeenkomen dat de subsidie in stappen zou worden afgebouwd en dat het LBR in die tijd op een vraaggerichte manier van werken zou overgaan. Dit past bij een grotere (bestedings)vrijheid van scholen. De conclusies van het onderzoek van het IVA geven aan dat dit ook mogelijk is, maar dat deze overgang meer tijd vergt. Op basis van deze uitkomst is met het LBR overeengekomen dat het een eenmalige subsidie van 225.000,– ontvangt. Het LBR zal dit bedrag inzetten om de voorgenomen vraaggerichte werkwijze vorm te geven. Daarmee vervalt de jaarlijkse subsidie; projectsubsidies in incidentele gevallen blijven uiteraard mogelijk. Voorts is met het LBR overeengekomen dat het bureau jaarlijks met het departement van gedachten zal wisselen over het tegengaan van discriminatie in het onderwijs. </antwoord>
      <noten afkomstig="antwoord"/>
   </antwoorden>
</kvr>
