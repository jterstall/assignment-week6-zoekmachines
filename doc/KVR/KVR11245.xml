<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ross-van Dorp (CDA) aan de ministers van Justitie en van Financiën over het begraven of cremeren van doodgeboren kinderen. (Ingezonden 26 januari 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11245
</item>
         <item attribuut="Inhoud">Vragen naar aanleiding van een uitzending van Kassa op 22 januari 2000 over het niet betalen van de uitvaart voor een doodgeboren kind door een verzekeraar.</item>
         <item attribuut="Rubriek">Bedrijfsleven en industrie (Bank- en verzekeringswezen) Welzijn (Jeugdigen)</item>
         <item attribuut="Trefwoorden">Jeugdigen Uitvaartverzekeringen</item>
         <item attribuut="Vindplaats">Kamervragen met antwoord 1999-2000, nr. 875, Tweede Kamer</item>
         <item attribuut="Vraagnr_bij_indiening">2990005860</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">2000-03-08</item>
         <item attribuut="Datum_indiening">2000-01-26</item>
         <item attribuut="Document-id">KVR11245</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1903" allpagenumbers="1903 1904" vetnummer="2990005860" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11245" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="875" onderwerp="" indiendatum="2000-01-26">
         <vrager partij="CDA" oorsprong="parlement">Ross-van Dorp</vrager>
         <vraagt-aan>de ministers van Justitie en van Financiën</vraagt-aan>
      </vraagdata>
      <antwoorddata antwoorddatum="8 maart 2000), zie ook Aanhangsel Handelingen nr. 746, vergaderjaar 1999–2000">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat levensverzekeraars bij overlijden van een doodgeboren kind van ten minste 24 weken, hetwelk volgens de Wet op de Lijkbezorging begraven of gecremeerd dient te worden, ver beneden de maximumvergoeding welke zij zelf aangeven uitkeren? <voetnoot nummer="1"/>Hoe oordeelt u over de discrepantie tussen het verwachtingspatroon van verzekerden en de daadwerkelijke uitkering? </vraag>
      <vraag nummer="2">Hebt u kennisgenomen van de uitspraak van een verzekeraar in bovengenoemd programma in de richting van ouders: «... wat er niet is, kun je niet verzekeren»? Wat vindt u van een dergelijke opvatting over de mogelijkheid tot verzekeren van de begrafenis of crematie van doodgeboren kinderen? </vraag>
      <vraag nummer="3">Wat vindt u van het feit dat naturaverzekeraars wel bereid zijn een volledige uitvaart te verzorgen en zgn. kapitaalverzekeraars niet bereid zijn hiertoe voldoende middelen uit te keren? Acht u dit een vorm van rechtsongelijkheid? </vraag>
      <vraag nummer="4">Bent u bekend met het jaarverslag van de Ombudsman Levensverzekering 1998, waarin deze de problematiek aangeeft dat vanwege de wijziging van de Wet op de Lijkbezorging doodgeboren kinderen van 24 weken en ouder moeten worden begraven, dat er ook daadwerkelijk meer kinderen begraven of gecremeerd worden en dat er daarnaast sprake is van een grote cultuuromslag die laat zien dat ouders ook heel erg graag dit soort kinderen willen begraven? Hoe staat u tegenover het feit dat er tot op dit moment vanuit de verzekeringswereld geen enkele reactie hierop gekomen is? </vraag>
      <vraag nummer="5">Bent u bereid om in overleg met de sector te trachten voor dit soort gevallen in overeenstemming met alle andere gevallen van overlijden, het volledige bedrag te laten uitkeren en hierover aan de Tweede Kamer te rapporteren? </vraag>
      <noten afkomstig="vraag">
         <noot nummer="1" datum="2000-01-22" bron="Kassa">Kassa, 22 januari 2000</noot>
      </noten>
   </vragen>
   <antwoorden aantal="4">
      <antwoord nummer="1">Het Verbond van Verzekeraars bevestigde ons dat levensverzekeraars die geldelijke uitkeringen verstrekken ter dekking van de kosten van een uitvaart (hierna: kapitaalverzekeraars) in beginsel alleen dekking bieden aan personen op wier leven de verzekering is gesloten en die als zodanig bij de verzekeraar zijn aangemeld. Overigens is dit ook bij andere levensverzekeringen gebruikelijk. In de praktijk betekent dit dat de dekking geldt voor de personen die op de polis zijn genoemd. In sommige gevallen bieden kapitaalverzekeraars de mogelijkheid om, tegen betaling van een extra premie, kinderen beneden een bepaalde leeftijd mee te verzekeren zonder dat zij uitdrukkelijk zijn aangemeld. In dergelijke gevallen vallen onder de dekking ook kinderen die nog niet zijn geboren. De uitkering met betrekking tot de uitvaart van kinderen is meestal beperkt tot een bepaald percentage van het op de polis gedekte reguliere bedrag. In dit verband dient te worden opgemerkt dat het verzekeraars vrij staat om naar eigen inzicht polisvoorwaarden en premies vast te stellen, terwijl verzekeringnemers de vrijheid hebben om bepaalde verzekeringen te sluiten bij de door hen gekozen verzekeraars. </antwoord>
      <antwoord nummer="2">Naar ons uit een transcriptie van het televisieprogramma is gebleken, stelde de geïnterviewde vader «De verzekeringsmaatschappij zegt gewoon van, ja maar wat er niet is verzekeren we niet». In het programma is geen verzekeraar aan het woord gekomen. Voor het geval een dergelijke uitspraak door een verzekeraar bij een andere gelegenheid zou zijn gedaan, merken wij op dat dit in de gegeven situatie naar onze mening niet gepast zou zijn geweest. Een dergelijke uitspraak door de verzekeraar bij wie de geïnterviewde vader zijn verzekering had gesloten, ligt overigens niet voor de hand aangezien deze verzekeraar ingevolge zijn polisvoorwaarden, weliswaar voor een beperkt bedrag, verzekeringsdekking biedt voor de kosten van de begrafenis. </antwoord>
      <antwoord nummer="3">Het feit dat natura-uitvaartverzekeraars in het algemeen de kosten van een volledige uitvaart van doodgeboren kinderen volgens hun polisvoorwaarden wel dragen betekent dat zij, los van mogelijke andere verschillen in de polisvoorwaarden en in de premie, op dit punt een uitgebreidere dekking bieden dan kapitaalverzekeraars. Aangezien het hier gaat om verschillende typen verzekering, waarbij de polisvoorwaarden de omvang van de dekking bepalen, is van rechtsongelijkheid geen sprake. Tenslotte wordt opgemerkt dat de polisvoorwaarden de omvang van de dekking en indirect ook de premie bepalen. </antwoord>
      <antwoord nummer="4 en 5">Het Verbond van Verzekeraars heeft aangegeven begrip te hebben voor de financiële en emotionele problemen van ouders van doodgeboren kinderen die de geschetste praktijk bij kapitaalverzekeringen kan opwerpen. De aangehaalde passage uit het jaarverslag van de Ombudsman Levensverzekering over 1998, dat in november 1999 is uitgebracht, heeft in de afgelopen periode van twee maanden dan ook aanleiding gegeven met de betreffende marktpartijen (particuliere levensverzekeraars) overleg te starten met het oogmerk een structurele oplossing te vinden voor deze problematiek. Het Verbond streeft er naar om binnen een redelijke termijn, dat wil zeggen in de tweede helft van dit jaar, concrete resultaten te boeken. Wij zullen de Tweede Kamer van de uitkomsten op de hoogte stellen. </antwoord>
      <noten afkomstig="antwoord"/>
   </antwoorden>
</kvr>
