<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de uitvoering van het Haags Verdrag over de burgerrechtelijke aspecten van internationale kinderontvoering. (Ingezonden 13 februari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15082
</item>
         <item attribuut="Inhoud">Vragen naar aanleiding van een beschikking van het Gerechtshof in Den Haag, waardoor een vrouw verplicht wordt haar twee kinderen op 15 februari 2002 naar Canada te laten terugkeren.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Echtscheidingen Jeugdigen Personen- en familierecht</item>
         <item attribuut="Vindplaats">Kamervragen met antwoord 2001-2002, nr. 642, Tweede Kamer</item>
         <item attribuut="Vraagnr_bij_indiening">2010206050</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-02-15</item>
         <item attribuut="Datum_indiening">2002-02-13</item>
         <item attribuut="Document-id">KVR15082</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1347" allpagenumbers="1347 1348" vetnummer="2010206050" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15082" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="642" onderwerp="" indiendatum="2002-02-13">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-02-15">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de beschikking van het Gerechtshof in Den Haag van 11 februari 2002 (rekestnummer 99-R-02) in de zaak tegen de Nederlandse Centrale Autoriteit, waardoor mevrouw verplicht wordt haar twee kinderen op 15 februari 2002 naar Canada te laten terugkeren? </vraag>
      <vraag nummer="2">Waarom heeft de Nederlandse Centrale Autoriteit tot dusver niets ondernomen in het kader van art. 7 van het Verdrag om afspraken te maken met de Canadese Centrale Autoriteit omtrent verzorging, opvoeding en omgang met de kinderen? Deelt u de mening dat de Nederlandse Centrale Autoriteit zulks moet doen in het belang van de kinderen? </vraag>
      <vraag nummer="3">Waarom heeft de Nederlandse Centrale Autoriteit geen garantie bedongen bij de Canadese autoriteiten dat mevrouw niet wordt aangehouden en vervolgd terzake van kinderontvoering, wanneer zij het grondgebied van Canada betreedt? </vraag>
      <vraag nummer="4">Waarom heeft de Nederlandse Centrale Autoriteit geen informatie gegeven over het in Canada kunnen verkrijgen van goede juridische bijstand? Bent u bereid toe te zeggen dat de Staat een bijdrage levert in het betalen van de kosten van de advocaat, zulks in het belang van de kinderen die beiden de Nederlandse nationaliteit hebben? </vraag>
      <vraag nummer="5">Bent u bereid de in het ministerie van Justitie gevestigde Nederlandse Centrale Autoriteit opdracht te geven afdoende garanties, zoals in bovenstaande vragen bedoeld, te laten bedingen? </vraag>
      <vraag nummer="6">Bent u bereid en in staat deze vragen vóór 15 februari 2002 inhoudelijk te beantwoorden? Indien dit niet mogelijk is, bent u dan bereid de terugkeerdatum van 15 februari 2002 op te schorten? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. In deze beschikking bekrachtigt het Hof de beschikking van de Rechtbank te Rotterdam van 23 januari 2002 (rekestnummer 167623/FA RK 01-5838), waarin deze bepaalt dat de kinderen voor 15 februari 2002 dienen te zijn teruggekeerd naar Canada, dan wel voor deze datum aan de vader te zijn afgegeven. </antwoord>
      <antwoord nummer="2 t/m 5" voetnoot="1 2 3">Een verzoek van de moeder om tussenkomst van de Nederlandse Centrale Autoriteit in verband met de terugkeer van de kinderen heeft deze bereikt op dinsdag 12 februari jongstleden. Gevolg gevend aan dit verzoek heeft de Nederlandse Centrale Autoriteit contact opgenomen met de Canadese Centrale Autoriteit opdat in Canada de eventueel noodzakelijke stappen kunnen worden ondernomen om de bescherming van de kinderen te verzekeren nadat zij daar zijn teruggekeerd. Gevraagd is voorts om informatie over de verlening van rechtsbijstand in Canada. Een dergelijk optreden van de Nederlandse Centrale Autoriteit behoort tot de mogelijkheden wanneer de rechter de terugkeer van de kinderen heeft gelast. Het is echter niet mogelijk dat zij bij een andere centrale autoriteit «garanties bedingt» in die zin dat zij die andere centrale autoriteit zou kunnen dwingen bepaalde maatregelen te nemen. Haar taak beperkt zich tot het verstrekken van nuttige informatie aan de ouder wiens kinderen moeten terugkeren en het plegen van overleg met de centrale autoriteit van de staat van de gewone verblijfplaats van de kinderen, opdat deze laatste nadere informatie verstrekt, juridische stappen neemt dan wel instanties in de arm neemt die erop toezien dat de kinderen naar behoren worden opgevangen. De vraag welke stappen in een concreet geval in het land van de gewone verblijfplaats worden genomen, is ter beoordeling van de autoriteiten aldaar. Tijdens het algemeen overleg met de Vaste Commissie voor Justitie op 3 oktober 2000 <voetnoot nummer="1"/>, in een brief aan de Vaste Commissie voor Justitie, 9 oktober 2000 <voetnoot nummer="2"/>, alsmede in een brief aan uw Kamer, 31 januari 2001 <voetnoot nummer="3"/>, is reeds aangegeven dat, en waarom in geval van internationale kinderontvoering de verlening van rechtsbijstand door de Nederlandse Staat beperkt blijft tot de procedures onder het Verdrag en zich derhalve niet uitstrekt tot procedures die na de terugkeer van het kind in het buitenland worden gevoerd over het gezag of het omgangsrecht. Ook waar geen sprake is van ongeoorloofde overbrenging kunnen immers in zijn algemeenheid Nederlanders die in het buitenland procedures voeren op het gebied van echtscheiding, gezag en omgang geen beroep doen op een vergoeding van de kosten voor rechtshulp door de Nederlandse Staat. Landen waarin men in een dergelijke financiering van rechtsbijstand voorziet, zijn ook niet bekend. Ik handhaaf dit standpunt en kan aan het verzoek om toezegging van rechtsbijstand derhalve niet voldoen. Het voorgaande laat overigens onverlet dat er op het gebied van rechtsbijstand in internationale zaken verdragen zijn en dat in exceptionele gevallen consulaire hulp en bijstand aan Nederlanders in het buitenland wordt verleend. </antwoord>
      <antwoord nummer="6">De voorgaande vragen zijn vóór 15 februari 2002 beantwoord. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 400 VI" documentnummer="14">Kamerstuk 27 400 VI, nr. 14, vergaderjaar 2000–2001 en aanhangsel-Handelingen 952, vergaderjaar 1999–2000</noot>
         <noot nummer="2">Kenmerk 5056327/00/PJS</noot>
         <noot nummer="3" documenttype="Kamerstuk" kamerstuk-id="27400 VI nr. 50, vergaderjaar 2000–2001">Kamerstuk 27400 VI nr. 50, vergaderjaar 2000–2001</noot>
      </noten>
   </antwoorden>
</kvr>
