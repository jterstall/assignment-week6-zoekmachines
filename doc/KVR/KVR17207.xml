<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel en Van Velzen (beiden SP) aan de ministers van Buitenlandse Zaken, van Defensie en van Binnenlandse Zaken en Koninkrijksrelaties over het mogelijk verschepen van militaire goederen via de haven van Rotterdam. (Ingezonden 4 februari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17207
</item>
         <item attribuut="Inhoud">Vragen naar aanleiding van krantebericht over verscheping Britse en Amerikaanse militaire goederen via de haven van Rotterdam, ten behoeve van een (dreigende) oorlog tegen Irak, mogelijk op juridische basis van een 'Host Nation Support'-overeenkomst van Nederland met de VS.</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (Oorlogen en conflicten) Verkeer, vervoer en waterstaat (Havens)</item>
         <item attribuut="Trefwoorden">Groot-Brittannië Havens Militair materieel Oorlogen Verenigde Staten</item>
         <item attribuut="Vindplaats">Kamervragen met antwoord 2002-2003, nr. 798, Tweede Kamer</item>
         <item attribuut="Vraagnr_bij_indiening">2020306590</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Bommel</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2003-02-18</item>
         <item attribuut="Datum_indiening">2003-02-04</item>
         <item attribuut="Document-id">KVR17207</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1679" allpagenumbers="1679 1680" vetnummer="2020306590" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17207" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="798" onderwerp="" indiendatum="2003-02-4">
         <vrager partij="SP" oorsprong="parlement">Van Bommel</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Buitenlandse Zaken, van Defensie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-02-18">
         <antwoorder functie="minister" ministerie="Defensie">Kamp</antwoorder>
         <mede-antwoorder>de ministers van Buitenlandse Zaken en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat momenteel Britse en Amerikaanse militaire goederen via de haven van Rotterdam worden verscheept naar het Midden-Oosten ten behoeve van een dreigende oorlog tegen Irak? <voetnoot nummer="1"/>
      </vraag>
      <vraag nummer="2">Is het waar dat dit vervoer georganiseerd wordt met behulp van Nederlandse particuliere ondernemingen? Zo ja, welke? Is het waar dat het ministerie van Defensie niet op de hoogte is van deze transporten? </vraag>
      <vraag nummer="3">Welke juridische basis ligt aan deze transporten ten grondslag? </vraag>
      <vraag nummer="4" voetnoot="2">Heeft Nederland evenals België een bilaterale overeenkomst met de Verenigde Staten gesloten over het transport van troepen en militair materieel? <voetnoot nummer="2"/>Zo ja, wanneer is dit gebeurd, hoe luidt de tekst en is deze overeenkomst ooit voorgelegd aan het parlement? Indien nee, waarom niet? </vraag>
      <vraag nummer="5">Heeft Nederland een dergelijke bilaterale overeenkomst ook met Groot-Brittannië of andere landen gesloten? </vraag>
      <vraag nummer="6" voetnoot="3">Spreekt de Host Nation Supportovereenkomst van de VS <voetnoot nummer="3"/>van «for use in crisis, transition to war, and wartime»? Is deze overeenkomst met deze bewoordingen met Nederland overeengekomen? </vraag>
      <vraag nummer="7">Is een dergelijke Host Nation Supportovereenkomst ook met Groot-Brittannië gesloten? Zo nee, op welke basis geschieden de transporten van het Britse leger over Nederlands grondgebied? </vraag>
      <vraag nummer="8">Hoe beschrijft u de situatie waarin Nederland zich op dit moment bevindt? Is dit crisis, overgang naar oorlog of oorlog? Indien geen van de drie typeringen geldt, waarom staat u dan militaire transporten toe? </vraag>
      <noten afkomstig="vraag">
         <noot nummer="1" datum="2003-01-31" bron="Telegraaf" titel="Brits wapentuig Irak via haven Rotterdam">Telegraaf, 31 januari 2003: «Brits wapentuig Irak via haven Rotterdam»</noot>
         <noot nummer="2" datum="2003-01-21" bron="De Morgen" titel="Geheim akkoord regelt Amerikaanse legertransporten">De Morgen, 21 januari 2003: «Geheim akkoord regelt Amerikaanse legertransporten»</noot>
         <noot nummer="3">Host Nation Support. Army Regulation 570-9, Manpower and Equipment Control, unclassified 9 October 1990</noot>
      </noten>
   </vragen>
   <antwoorden aantal="5">
      <antwoord nummer="1">Momenteel worden Amerikaanse militaire goederen over Nederlands grondgebied vervoerd met het oog op het opvoeren van de militaire druk op Irak opdat het volledig meewerkt aan de uitvoering van resolutie 1441 van de VN-Veiligheidsraad. Daarbij wordt onder meer gebruik gemaakt van de haven van Rotterdam. Om veiligheidsredenen worden vooraf geen mededelingen gedaan over het tijdstip waarop en de route waarlangs dergelijke transporten worden uitgevoerd. Er worden op dit ogenblik in het kader van de militaire voorbereidingen omtrent Irak overigens geen Britse militaire goederen over Nederlands grondgebied vervoerd. </antwoord>
      <antwoord nummer="2">Ja. Het gaat onder meer om het railtransportbedrijf Railion. Defensie is van alle transporten op de hoogte. </antwoord>
      <antwoord nummer="3">De Verenigde Staten hebben, overeenkomstig de daarvoor geldende afspraken in het kader van «host nation support», Nederland gevraagd de doorvoer van Amerikaans militair materieel en personeel te faciliteren. De regering heeft hiermee ingestemd (zie mijn brief van 17 februari jl.), nadat zij hiertoe al eerder een beginselbereidheid had uitgesproken (zie brief van 6 december jl.). Hoewel het gaat om een politiek besluit in antwoord op een Amerikaans verzoek, moet het besluit van de regering uitdrukkelijk worden geplaatst in het kader van het uitgebreide stelsel van samenwerking en wederzijdse hulp dat tussen bondgenoten tot stand is gekomen in het kader van het Noord-Atlantische Verdrag van 1949. Dit stelsel berust op uiteenlopende verdragen en ongeschreven, gewoonterechtelijke normen. Ook andere landen, waaronder België en Duitsland, hebben om die reden ingestemd met soortgelijke Amerikaanse verzoeken. </antwoord>
      <antwoord nummer="4, 6 en 8">Tussen Nederland en de Verenigde Staten bestaat een bilaterale overeenkomst over het transport van troepen en militair materieel. Zowel deze overeenkomst als de bijbehorende regelingen en nadere overeenkomsten zijn geheim. Volgens artikel 7, onder d., van de Rijkswet goedkeuring en bekendmaking verdragen worden dergelijke documenten niet ter goedkeuring aan het parlement voorgelegd. </antwoord>
      <antwoord nummer="5 en 7">Ja. Er vinden overigens momenteel, zoals gezegd, geen andere transporten in het kader van «host nation support» plaats dan die van de Verenigde Staten. </antwoord>
      <noten afkomstig="antwoord"/>
   </antwoorden>
</kvr>
