<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en De Wit (beiden SP) aan de minister van Justitie over het verstrekken van passagiersgegevens. (Ingezonden 25 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18369
</item>
         <item attribuut="Inhoud">Vragen naar aanleiding van een bericht in NRC Handelsblad van 22 juli 2003 dat de Italiaanse toezichthouder de nationale luchtvaartmaatschappij heeft verboden de door de VS gevraagde passagiersgegevens te verstrekken, terwijl in Nederland de resultaten van de onderhandelingen hierover tussen EU en VS worden afgewacht.</item>
         <item attribuut="Rubriek">Staats- en bestuursrecht (Privacy) Verkeer, vervoer en waterstaat (Luchtvaart) Verkeer, vervoer en waterstaat (Personenvervoer)</item>
         <item attribuut="Trefwoorden">Luchtvaart Personenvervoer Privacy</item>
         <item attribuut="Vindplaats">Kamervragen met antwoord 2002-2003, nr. 1797, Tweede Kamer</item>
         <item attribuut="Vraagnr_bij_indiening">2020315310</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2003-08-27</item>
         <item attribuut="Datum_indiening">2003-07-25</item>
         <item attribuut="Document-id">KVR18369</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3763" allpagenumbers="3763 3764" vetnummer="2020315310" code="0203tkkvr1797" lopendefooter="Tweede Kamer, vergaderjaar 2002–2003, Aanhangsel" filenaam="KVR18369" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1797" onderwerp="" indiendatum="2003-07-25">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-08-27">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het feit dat de Italiaanse toezichthouder de nationale luchtvaartmaatschappij Alitalia heeft verboden de door de VS gevraagde passagiersgegevens (Personal Name Records) te verstrekken omdat dit de Italiaanse wet zou schenden? <voetnoot nummer="1"/>
      </vraag>
      <vraag nummer="2" voetnoot="2">Kunt u uiteenzetten wat u tot nu toe ondernomen heeft om de privacy van Nederlandse passagiers te beschermen in verband met de door de VS afgedwongen gegevensverstrekking aan de Amerikaanse douane? <voetnoot nummer="2"/>
      </vraag>
      <vraag nummer="3">Erkent u dat, ook als de EU geen positief onderhandelingsresultaat behaalt, zoals nu het geval is, u dan nog altijd verantwoordelijk bent voor de rechtsbescherming van Nederlandse passagiers? </vraag>
      <vraag nummer="4" voetnoot="2">Hoe reageert u op de uitlating van de secretaris-generaal van de Italiaanse toezichthouder dat hij verplicht [is] zijn job te doen, te weten het verstrekken van passagiersgegevens te verbieden? Bent u bereid om te bevorderen dat het College bescherming persoonsgegevens (CBP) zijn wettelijke taak vervult in plaats van, zoals u al in maart te kennen gaf <voetnoot nummer="2"/>, te wachten op de onderhandelingen tussen de VS en de EU? </vraag>
      <vraag nummer="5">Zo ja, gaat u, net als de Italiaanse regering, dit «conflict met een politieke dimensie,» zoals het CBP het noemt, richting de VS verdedigen? Zo neen, vindt u het acceptabel dat in elk geval de KLM, en met haar de Nederlandse passagiers, «met hun rug tegen de muur» blijven staan? </vraag>
      <noten afkomstig="vraag">
         <noot nummer="1"/>
         <noot nummer="1" datum="2003-07-22" bron="NRC Handelsblad">NRC Handelsblad, 22 juli 2003</noot>
         <noot nummer="2" documenttype="Kamervragen" documentnummer="1122" documentjaargang="2002-2003">Aanhangsel Handelingen, nr. 1122, vergaderjaar 2002–2003.</noot>
      </noten>
   </vragen>
   <antwoorden aantal="5">
      <antwoord nummer="1">Voor zover mij bekend heeft de Italiaanse toezichthouder aan Alitalia laten weten dat er geen grondslag is voor de verstrekking. Dit standpunt is in overeenstemming met dat van de zogenoemde Artikel 29 Groep. Deze Groep is ingesteld krachtens artikel 29 van richtlijn 95/46/EG en bestaat uit vertegenwoordigers van de nationale toezichthouders. De Groep adviseert de Europese Commissie over aangelegenheden die verband houden met de bescherming van persoonsgegevens. Het advies van de Artikel 29 Groep met betrekking tot de doorgifte van persoonsgegevens aan de Verenigde Staten is vastgelegd in Advies nr. 6/2002 van 24 oktober 2002. Het advies met betrekking tot het niveau van bescherming in de Verenigde Staten is vastgelegd in Advies 4/2003 van 13 juni 2003. Evenals het College bescherming persoonsgegevens vervult de Italiaanse toezichthouder de haar opgedragen taken in volledige onafhankelijkheid. Dit is een voorwaarde die richtlijn 95/46/EG aan de lidstaten stelt. Het is – mede daarom – niet aan de Nederlandse minister van Justitie om een oordeel te vellen over het optreden van de Italiaanse toezichthouder of over de juiste interpretatie van de Italiaanse wet. </antwoord>
      <antwoord nummer="2">De bevoegdheid om te onderhandelen met de Verenigde Staten over het door hen geboden niveau van bescherming van persoonsgegevens is krachtens richtlijn 95/46/EG uitdrukkelijk aan de Europese Commissie toegekend. Overigens hebben de lidstaten krachtens artikel 31 van richtlijn 95/46/EG wel de bevoegdheid om de Commissie van advies te dienen over de voorstellen die zij doet ter uitvoering van de richtlijn. Tijdens het meest recente overleg tussen de Europese Commissie en de lidstaten op 11 juli jongstleden over de verstrekking van passagiersgegevens aan de Verenigde Staten was het merendeel van de lidstaten van mening dat bij de huidige stand van zaken het zeer moeilijk zou zijn voor de Commissie om vast te stellen dat de Verenigde Staten voldoende waarborgen bieden voor een passend niveau van bescherming. Ook Nederland is die mening toegedaan. Op 12 juni jongstleden heeft de heer Bolkestein, lid van de Europese Commissie, in een brief aan de heer Ridge, secretary van het US Department of Homeland Security, het standpunt van de Europese Commissie uiteengezet. De Europese Commissie benadrukt dat het om een serieuze aangelegenheid gaat die raakt aan de fundamentele rechten en vrijheden van burgers. De Europese Commissie spreekt de wens uit dat er zo spoedig mogelijk op politiek niveau een oplossing gevonden wordt, zodat een confrontatie tussen de Verenigde Staten en de EU voorkomen kan worden. </antwoord>
      <antwoord nummer="3">De rechtsbescherming van personen wiens gegevens worden verwerkt, is in richtlijn 95/46/EG en in de Wet bescherming persoonsgegevens geregeld. Beide regelingen bepalen dat de betrokkene toegang dient te hebben tot de rechter en tot een onafhankelijke toezichthoudende autoriteit, in Nederland het College bescherming persoonsgegevens. Het College heeft aangegeven dat het van geval tot geval zal bezien of er een bijzondere, individuele aanleiding is om op te treden. Het College heeft de luchtvaartmaatschappijen op 24 februari jongstleden in een brief uitdrukkelijk gewezen op de informatieverplichtingen die zijn neergelegd in de artikelen 33 en 34 van de Wet bescherming persoonsgegevens. Passagiers dienen door de verantwoordelijke voor de verwerking op de hoogte te worden gesteld van het feit dat hun persoonsgegevens worden doorgegeven aan de Amerikaanse autoriteiten voor nationale-veiligheidsdoeleinden. </antwoord>
      <antwoord nummer="4">Voor wat betreft de uitlating van de secretaris-generaal van de Italiaanse toezichthouder verwijs ik naar het eerste gedeelte van mijn antwoord op de eerste vraag. Het College bescherming persoonsgegevens heeft tot taak om toe te zien op de verwerking van persoonsgegevens volgens de daartoe gestelde regels. Om die taak naar behoren te kunnen vervullen, beschikt het College over een aantal bevoegdheden, onder meer de bevoegdheid om een onderzoek in te stellen. Het College vervult zijn taken in onafhankelijkheid en de bevoegdheden die zijn toegekend mag het discretionair gebruiken. Ik heb geen enkele reden om te veronderstellen dat het College zijn wettelijke taak niet op een juiste wijze zou vervullen. Integendeel, het College neemt deze aangelegenheid zeer serieus en heeft aangegeven dat het van geval tot geval zal bezien of er een bijzondere, individuele aanleiding is om op te treden. Het College blijft de ontwikkelingen op dit terrein nauwlettend volgen. </antwoord>
      <antwoord nummer="5">Ik ondersteun de Europese Commissie ten volle in haar streven om door middel van onderhandelingen met de Verenigde Staten tot een passend niveau van bescherming van persoonsgegevens van de betrokken passagiers te komen. Die onderhandelingen dienen er toe om een bevredigende oplossing te vinden voor de impasse die is ontstaan voor de luchtvaartmaatschappijen. Een absoluut verbod voor luchtvaartmaatschappijen om passagiersgegevens door te geven aan de Verenigde Staten, zal niet tot een bevredigende oplossing leiden voor de luchtvaartmaatschappijen. Een absoluut verbod zou tot gevolg hebben dat luchtvaartmaatschappijen worden beboet door de Verenigde Staten en het ergste geval zelfs hun landingsrechten zouden verspelen. </antwoord>
      <noten afkomstig="antwoord"/>
   </antwoorden>
</kvr>
