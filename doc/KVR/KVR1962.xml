<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vreeman (PvdA) over de stijging van uitkeringen WW (Ingezonden 24 augustus 1995); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1962
</item>
         <item attribuut="Rubriek">Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">WW</item>
         <item attribuut="Vindplaats">Kamervragen met antwoord 1995-1996, nr. 58, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Vreeman</persoon>
         </item>
         <item attribuut="Datum_reaktie">1995-10-05</item>
         <item attribuut="Datum_indiening">1995-08-24</item>
         <item attribuut="Document-id">KVR1962</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="117" allpagenumbers="117 118 119 120" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="58" onderwerp="" indiendatum="1995-08-24">
         <vrager partij="PvdA" oorsprong="parlement">Vreeman</vrager>
         <vraagt-aan/>
      </vraagdata>
      <antwoorddata antwoorddatum="5 oktober 1995). Zie ook Aanhangsel Handelingen nr. 1189, vergaderjaar 1994–1995">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is de laatste jaren sprake van een toenemend aandeel van personen van 45 t/m 64 jaar in het totaal aan verstrekte uitkeringen WW en nieuwe uitkeringen WW? Zo ja, wat is de oorzaak van deze stijging? </vraag>
      <vraag nummer="2">Wordt de arbeidsovereenkomst voor werknemers boven de 45 jaar in toenemende mate ontbonden via de rechter om zo het ancie¨nniteitsprincipe volgens het Buitengewoon Besluit Arbeidsverhoudingen te ontlopen? </vraag>
      <vraag nummer="3">Op welke wijze toetst de bedrijfsvereniging of sprake is van onvrijwillige werkloosheid in het kader van de WW indien de ontslagvergunning van de Regionaal Directeur Arbeidsvoorziening ontbreekt? Wordt in deze gevallen ook rekening gehouden met de ancie¨nniteit van de betrokken werknemer? </vraag>
      <vraag nummer="3">Worden met oudere werknemers vaak aanvullingsregelingen van de werkgever op de WW afgesproken, waardoor deze werknemers eerder geneigd zijn met hun ontslag in te stemmen? Wat is uw oordeel over dergelijke regelingen? </vraag>
      <vraag nummer="5">Hoe is de instroom vanuit de verschillende bedrijfstakken van oudere werknemers naar de WW verdeeld en welke ontwikkeling geeft deze instroom de laatste jaren te zien? Hoe kan de bedrijfseconomische positie van de 4 bedrijfstakken die zorgen voor de grootste instroom worden omschreven? </vraag>
      <vraag nummer="6">Wat is uw oordeel over het feit dat een aantal bedrijven – vooral oudere – werknemers laat afvloeien naar de WW, terwijl tegelijkertijd de winstpositie van deze bedrijven niet direct hiertoe een noodzaak te zien geeft? </vraag>
      <vraag nummer="7">De Sociale Raad heeft onlangs een resolutie aanvaard over de werkgelegenheid van oudere werknemers; op welke wijze wordt deze resolutie nagevolgd? Wordt bij de komende wijzigingen in de wetgeving inzake het ontslagrecht hiermee rekening gehouden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, sinds 1991 is er sprake van een toenemend aandeel van personen van 45 t/m 64 jaar in het totaal aantal nieuwe uitkeringen WW en sinds 1993 stijgt het aandeel van personen van 45 t/m 64 jaar in het totaal aan verstrekte uitkeringen WW. In tabel 1 is dit weergegeven. Tabel 1. Het aandeel van 45- t/m 64-jarigen in de instroom en het bestand van de WW en het volume van de instroom van de WW (in personen) Aandeel instroom WW 1991 1992 1993 1994 15- t/m 44-jarigen 84,9% 84,0% 83,3% 80,8% 45- t/m 65-jarigen 15,1% 16,0% 16,7% 19,2% instroom WW abs. 384004 445808 549306 611212 Aandeel in bestand WW 1991 1992 1993 1994 15- t/m 44-jarigen 61,1% 63,0% 65,6% 63,4% 45- t/m 65-jarigen 38,9% 37,0% 34,4% 36,6% Uit de tabel blijkt dat het aandeel ouderen in de nieuwe uitkeringen WW is gestegen van 15,1% in 1991 naar 19,2% in 1994. Hierbij dient overigens te worden opgemerkt dat het aandeel van 45- t/m 64-jarigen in de verzekerde populatie blijkens gegevens over het jaar 1993 23,5% bedroeg. Uit gegevens van het Ctsv blijkt verder dat de stijging van het aandeel in de instroom van de WW zowel geldt voor de leeftijdscategorie van 45 t/m 54-jarigen als voor de leeftijdscategorie 55 t/m 64 jarigen. Voor het toenemend aandeel ouderen in de instroom van de WW zijn de volgende verklaringen te geven. In 1993 is er sprake geweest van een hausse in het aantal collectieve ontslagaanvragen door de opheffing van de ouderenrichtlijn (het zogenaamde announcement-effect). In dat jaar werd voor 18476 personen ontslag aangevraagd op grond van de Wet Melding Collectief Ontslag, terwijl het in 1992 om collectieve ontslagaanvragen voor 7777 personen ging. Vooral in het laatste kwartaal van 1993 was het aantal collectieve ontslagaanvragen hoog, te weten voor 5652 personen. Bij deze collectieve ontslagaanvragen geldt dat hierbij ouderen in de leeftijd 55–64 jaar disproportioneel werden ontslagen. Aangezien bij collectief ontslag personen doorgaans pas maanden later in de WW instromen door de wettelijke opzegtermijn en de afspraken in het kader van het sociaal plan, geeft deze meldingen-hausse van 1993 in geheel 1994 een hogere instroom in het WW-bestand te zien van ouderen in deze leeftijdscategorie. Daarnaast is het mogelijk dat de strengere toelatingseisen voor nieuwe gevallen bij de WAO leiden tot een hogere instroom van ouderen in de leeftijd 45 tot en met 64 jaar in de WW ten opzichte van 1993, toen deze toelatingseisen nog niet waren verscherpt. Tenslotte speelt mee dat de groep 45- tot 54-jarigen een stijgend aandeel uitmaakt van de beroepsbevolking, door de geboortegolf van vlak na de oorlog. Van 1993 op 1994 steeg het aandeel 45- tot en met 54-jarigen met 4,4%. Voor het aandeel van ouderen in het bestand van de WW geldt dat dit van 1991 t/m 1993 is gedaald van 38,9% naar 34,4% en daarna is gestegen tot het niveau in 1994 van 36,6%. De daling van het aandeel ouderen in het t/m 1993 is te verklaren uit de continue toename van het totaal aantal nieuwe WW-uitkeringen in die jaren. Doordat jongeren een groter aandeel hebben in de instroom in de WW, neemt bij een gestadige toename van de instroom het aandeel jongeren in het bestand WW-uitkeringen toe en dus het aandeel ouderen in het WW-bestand af. De stijging van het aandeel ouderen in het WW-bestand tussen 1993 en 1994 is te verklaren uit het feit dat in die jaren het aandeel ouderen in de instroom in de WW is gaan stijgen. Van 1993 op 1994 stijgt het aandeel 45- t/m 64-jarigen in de WW-instroom van 16,7% naar 19,2%. Daarnaast is er sprake geweest van een kortstondige toename van het aantal nieuwe WW-uitkeringen eind 1993 en begin 1994 van rond de 60.000 personen per maand, waarna de instroom in de WW terugviel tot gemiddeld 49 000 personen per maand (een schok-effect bij de nieuwe uitkeringen). Van deze instroom verlaten de meeste jongeren binnen een half jaar het bestand, terwijl de meeste ouderen in het bestand blijven. </antwoord>
      <antwoord nummer="2">In zijn algemeenheid kan worden gesteld, dat de laatste jaren als het gaat om bee¨indiging van arbeidsverhoudingen verhoudingsgewijs steeds vaker de rechter wordt ingeschakeld. Gegevens over onderscheiden leeftijdsgroepen zijn echter niet bekend. De veronderstelling dat het met name de leeftijdsgroep van werknemers boven de 45 jaar betreft, en dat daarbij van het ancie¨nniteitsprincipe wordt afgeweken, kan noch worden bevestigd, noch worden ontkend. Gelet op de signalen die mij bereiken ben ik voornemens onderzoek te laten verrichten naar de gevolgen van de regels m.b.t. ontslag voor groepen werknemers met een zwakke positie op de arbeidsmarkt (zoals vrouwen, gedeeltelijk arbeidsongeschikten en ouderen) alsmede welke voorzieningen voor deze groepen worden getroffen in geval van ontslag. </antwoord>
      <antwoord nummer="3">De bedrijfsvereniging dient te toetsen of de werknemer de verplichtingen neergelegd in de artikelen 24 tot en met 26 van de WW nakomt respectievelijk is nagekomen, onafhankelijk van de vraag of er wel of geen ontslagvergunning van de Regionaal Directeur voor de Arbeidsvoorziening aanwezig is. Bij de toets of er sprake is van verwijtbare werkloosheid als bedoeld in artikel 24 van de WW zal zij met name aangewezen zijn op informatie van de zijde van de werkloze werknemer en diens (ex)werkgever. Voorzover er een ontslagvergunning aanwezig is zal deze de bedrijfsvereniging in die zin in het onderzoek ondersteunen, dat – in geval van ontslag om bedrijfseconomische redenen – daaruit blijkt dat de Regionaal Directeur voor de Arbeidsvoorziening de bedrijfseconomische noodzaak voor het ontslag aannemelijk acht en dat de wettelijke voorschriften uit het Delegatiebesluit 1993 op grond van artikel 6 van het Buitengewoon Besluit Arbeidsverhoudingen 1945 zijn nageleefd. In dat geval zal dan ook het beginsel van ancie¨nniteit of – op verzoek van de werkgever in geval van collectief ontslag – afspiegeling (evenwichtige spreiding over vijf leeftijdsgroepen) zijn nageleefd. Indien de Regionaal Directeur voor de Arbeidsvoorziening de ontslagvergunning heeft geweigerd en de werkgever de werknemer toch ontslaat, pleegt de werknemer een benadelingshandeling in de zin van artikel 25 sub b van de WW indien hij zich niet bij de rechter beroept op de nietigheid van het ontslag. Op grond van artikel 27 van de WW kan hem in dat geval een sanctie worden opgelegd. De ontslagvergunning kan ook ontbreken omdat er sprake is van een bee¨indiging van de arbeidsovereenkomst met wederzijds goedvinden. Indien dat het geval is omdat een arbeidsplaats wegens bedrijfseconomische redenen komt te vervallen, zal de bedrijfsvereniging onder meer onderzoeken of de betrokken werknemer bij hantering van het ancie¨nniteitsbeginsel ontslagen zou zijn. Indien dat niet het geval is had hij niet mogen instemmen met de bee¨indiging en kan hem deswege een sanctie worden opgelegd. De situatie ligt anders indien de arbeidsovereenkomst door de kantonrechter is ontbonden. Ook in een dergelijk geval zal de bedrijfsvereniging moeten toetsen of de verplichtingen van de artikelen 24 tot en met 26 van de WW niet zijn overtreden, maar het ancie¨nniteitsbeginsel kan daarbij geen rol spelen. De kantonrechter is, anders dan de Regionaal Directeur voor de Arbeidsvoorziening, immers niet gebonden aan het Buitengewoon Besluit Arbeidsverhoudingen 1945 en dus niet aan het ancie¨nniteitsbeginsel. </antwoord>
      <antwoord nummer="4">Op basis van een onderzoek in 123 grote cao’s van toepassing op 3,4 miljoen werknemers zijn in 22 cao’s afspraken gevonden over aanvulling van de WW-uitkering. Deze 22 cao’s zijn van toepassing op ca. 20% van de werknemers van de onderzochte cao’s. De regelingen hebben een algemene strekking d.w.z. zij voorzien in een aanvulling op een WW-uitkering. Komt een werknemer in de WW dan heeft hij op grond van de cao-afspraak recht op een aanvulling. In enkele sectoren kennen vrijwel alle cao’s een dergelijke voorziening. Dit is bijvoorbeeld het geval in de zorgsectoren en in de landbouw. Van de hiervoor genoemde 20% van de werknemers in de onderzochte sectoren waarvoor de cao in een aanvulling voorziet is ongeveer 2/3e werkzaam in de zorgsectoren en 1/8e in de landbouw. Hoewel exacte gegevens ontbreken, kan voorts worden gesteld dat – naast CAO-afspraken – bij collectieve ontslagen in overleg met de betrokken vakorganisaties doorgaans ad hoc afvloeiingsregelingen tot stand komen. Zowel in cao-regelingen als in ad-hoc-regelingen is de hoogte en/of de duur van de aanvulling veelal afhankelijk van leeftijd en diensttijd van de betreffende werknemer. Dat werkgevers en werknemers bij het maken van cao-afspraken ook aandacht hebben voor de belangen van werknemers die ontslagen worden acht ik een goede zaak. De mate waarin dit zijn weerslag krijgt in concrete cao-afspraken loopt zoals uit bovenstaande gegevens blijkt uiteen. Daar waar de invulling van sociale regelingen leidt tot een naar verhouding stijgende uitstroom van oudere werknemers is dat reden tot zorg, omdat dit haaks staat op het leeftijdsbewust personeelsbeleid waarop sedert de intrekking van de zogeheten ouderenrichtlijn per 1 januari 1994 meer het accent is komen te liggen. Het kabinetsbeleid is immers juist gericht op realisering van een hogere arbeidsparticipatie van oudere werknemers. Sociale regelingen dienen derhalve vaker faciliteiten en voorzieningen te bevatten, die – ook ingeval van oudere werknemers – kunnen leiden tot (her)deelname aan het arbeidsproces. </antwoord>
      <antwoord nummer="5">Over de instroom in de WW zijn geen gegevens naar bedrijfstak beschikbaar, wel naar bedrijfsvereniging. Uit deze gegevens blijkt dat in de jaren 1993 en 1994 en het eerste kwartaal van 1995 vier bedrijfsverenigingen tesamen bijna 50% van de instroom van ouderen in de WW voor hun rekening namen: te weten de BV Banken (16,0%), de BV Bouw (12,5%), de BV Gezondheid (10,5%) en de BV Nieuwe Algemene (10,1%). Deze vier bedrijfsverenigingen hadden echter ook een groot aandeel (tesamen meer dan 50%) in de instroom van 15- t/m 44-jarigen in de WW: de BV Banken (13,7%), de BV Bouw (10,5%), de BV Gezondheid (9,9%) en de BV Nieuwe Algemene (18,7%). De grote aandelen van deze BV’en in de instroom van ouderen in de WW zijn te verklaren uit het grote aandeel van deze BV’en in de totale WW-instroom. Voor de BV Banken en de BV Gezondheid is het grote aandeel in de totale WW-instroom te verklaren uit het feit dat deze BV’en respectievelijk 21,2% en 15,2% van de verzekerde populatie voor hun rekening nemen. Bij de BV Bouw en de BV Nieuwe Algemene zijn deze percentages respectievelijk 5,2% en 4,4%. Het aandeel van de 4 BV’en tesamen in de verzekerde populatie is 46%. Uit de beschikbare gegevens blijkt bij een vergelijking van de periode 1992 met de periode 1993/1994 (en 1e kwartaal 1995) dat een aantal BV’en een stijgend aandeel hebben in de totale instroom van 45-plussen in de WW met name de BV Banken en de BV Vervoer. Een aantal andere laten een duidelijke daling zien van hun aandeel in de instroom van 45-plussers in de WW te weten de BV Bouw en de BV Tabak en Agrarisch Bedrijf (BV TAB). Bij de BV Gezondheid en de Nieuwe Algemene is eveneens sprake van een (lichte) daling. Uit de beschikbare gegevens blijkt ook dat het aandeel van de BV’en Gezondheid en Banken in de totale instroom in de WW minder is dan op grond van hun aandeel in alle verzekerden verwacht zouden mogen worden: deze bedrijfsverenigingen dragen naar verhouding weinig bij aan de instroom in de WW. Voor de bedrijfsverenigingen Bouw en Nieuwe Algemene geldt het omgekeerde. Hun aandeel in de totale WW-instroom is groter dan hun aandeel in de totaal verzekerde populatie. Voor de bouw valt op te merken dat deze bedrijfstak een relatief hoge frictiewerkloosheid kent. Gemiddeld is de frictiewerkloosheid (minder dan 3 maanden werkloos) in de bouw rond 3%: dat is twee keer zo hoog als in andere bedrijfstakken. In de bouw spelen voorts seizoensinvloeden een rol, waardoor de werkloosheid in de winter kan oplopen tot 10%. De instroom van ouderen in de WW is in de bouw afgenomen van 16,5% in 1992 naar 12,5% in 1993/94. De stromen in en uit de werkloosheid liggen in deze bedrijfstak iets hoger dan in andere sectoren. Tenslotte blijkt het de beschikbare gegevens dat bij de BV Vervoer, de BV Detam, de BV Banken, de BV Nieuwe Industrie¨le en de BV Gezondheid het aandeel ouderen in de instroom vanuit deze BV in de WW sterk is toegenomen met respectievelijk 5,7%, 3,4%, 2,9%, 2,4% en 1,9%. Verder zijn er nog enkele uitschieters bij de BV Zuivel, de BV Grafisch Bedrijf, de BV Bakkers die te verklaren zijn uit de aantallen nieuwe WW-uitkeringen. Het aandeel van boven 45-jarigen in de WW-instroom vormt een weerspiegeling van het aandeel in de verzekerde populatie. Dit blijkt uit de op een steekproef gebaseerde gegevens van het Ctsv over de verzekerde populatie. De toename van de vergrijzing van 1993 en 1994 die blijkt uit de algemene gegevens over de beroepsbevolking is niet verder uit te splitsen naar bedrijfsvereniging, aangezien de gegevens over de verzekerde populatie van 1994 pas eind 1995 beschikbaar zullen zijn. Over de bedrijfseconomische positie van de verschillende sectoren valt het volgende op te merken. In de bouw is het rendement dat wordt behaald, vergeleken met andere bedrijfstakken, niet hoog. Het netto resultaat ligt op circa 2% van de omzet. In de meeste andere bedrijfstakken is het resultaat ongeveer dubbel zo hoog (bron: «de Nederlandse bouw internationaal vergeleken», Economisch Instituut voor de Bouw, binnenkort te verschijnen). In de zorgsector gaat het om niet-commercie¨le dienstverlening. Dat bepaalt het karakter van deze sector. Anders dan bijvoorbeeld de bouwnijverheid of de industrie is de zorgsector weinig gevoelig voor schommelingen in de conjunctuur. In deze sector, waar circa 750 000 personen werken, is de werkgelegenheid in de periode 1991 tot en met 1994 sterker gegroeid dan elders in de economie. Onder de Bedrijfsvereniging «Nieuwe algemene» valt een zeer diverse groep van bedrijven vooral in dienstverlenende sectoren. Het gaat onder andere om de vlasbewerkende industrie, culturele instellingen, bewakingsbedrijf, uitzendbedrijven, kaaspakkersbedrijven en bedrijven die wasdoek vervaardigen. Deze groep is zo uiteenlopend dat er weinig zinnigs over de bedrijfs-economische positie valt op te merken. Voor wat betreft het Bankwezen kan worden opgemerkt dat dit gezond is en dat de solvabiliteit voldoende is in het licht van de internationaal overeengekomen eisen op dit gebied. </antwoord>
      <antwoord nummer="6">Bij mijn zijn geen gegevens bekend, die het beeld kunnen bevestigen dat bedrijven – ook ingeval van een gunstige winstpositie – vooral oudere werknemers laten afvloeien. In het ontslagbeleid van een onderneming en bij de beoordeling daarvan door de Regionaal Directeur voor de Arbeidsvoorziening speelt de winstpositie echter niet altijd een doorslaggevende rol. Het hangt van het voorliggende ontslagmotief af of goedkeuring kan worden gehecht aan bee¨indiging van de arbeidsverhouding voor een of meer werknemers. Ingeval het ontslagmotief een slechte financie¨le situatie betreft is de vermogens- en winstpositie van de onderneming van essentieel belang voor de aannemelijkheid van deze ontslaggrond en dus voor de honorering van de gevraagde ontslagvergunningen. Wanneer er daarentegen sprake is van werk- resp. omzetvermindering ofwel van technologische veranderingen (zoals verdergaande mechanisering, automatisering en robotisering), waardoor een of meer arbeidsplaatsen komen te vervallen, kan van een werkgever – ongeacht de winst- en vermogenspositie – niet zonder meer worden verlangd de betreffende werknemers in dienst te houden. Daarnaast zijn sommige bedrijven ondanks de aantrekkelijke conjunctuur, vooral in de internationaal concurrerende sectoren, genoodzaakt de kosten van de produktie omlaag te brengen om marktaandeel te behouden en tegelijkertijd voldoende winst te realiseren om te kunnen blijven investeren. Om de kosten op een internationaal concurrerend niveau te brengen en te houden moet soms ook de omvang van het personeelsbestand worden aangepast. Dat kan nodig zijn voor het voortbestaan van het bedrijf en daarmee voor het structurele behoud van de werkgelegenheid. Dit alles neemt overigens niet weg, dat «goed werkgeverschap» met zich mee brengt, dat een werkgever – zeker ingeval van een gunstige financie¨le positie – zich tot het uiterste dient in te spannen om de met ontslag bedreigde werknemers elders in de organisatie onder te brengen. Dit dient in de ontslagvergunningenprocedure bij de RDA dan ook steeds te worden nagegaan. Daarbij kan onder omstandigheden tevens worden verlangd de nodige financie¨le middelen vrij te maken, teneinde alle mogelijkheden te benutten om deze werknemers optimale kansen te bieden op een zinvolle werkplek binnen of buiten de onderneming. </antwoord>
      <antwoord nummer="7">De aanbevelingen in de genoemde resolutie van de Sociale Raad van 29 juni 1995, welke ik uw Kamer heb toegezonden met mijn brief van 11 juli 1995, sporen geheel met Nederlandse regelgeving en beleid. Ook de resolutie beveelt in eerste instantie aan oudere werknemers zo lang mogelijk aan arbeid te laten deelnemen. Er zijn derhalve voorshands geen extra specifieke maatregelen nodig om navolging te geven aan deze resolutie. Bij de in voorbereiding zijnde wijzigingen in de wetgeving inzake het ontslagrecht wordt – voor zover nodig – rekening gehouden met deze resolutie. </antwoord>
      <noten afkomstig="antwoord"/>
   </antwoorden>
</kvr>
