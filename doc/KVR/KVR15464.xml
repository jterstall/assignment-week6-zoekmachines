<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Niederer en Rijpstra (beiden VVD) aan de minister van Verkeer en Waterstaat over de Europese normen voor gezichtsvermogen van automobilisten. (Ingezonden 7 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15464
</item>
         <item attribuut="Inhoud">Vragen naar aanleiding van de recent aangescherpte Europese normen voor het gezichtsvermogen voor automobilisten.</item>
         <item attribuut="Rubriek">Verkeer, vervoer en waterstaat (Verkeersveiligheid)</item>
         <item attribuut="Trefwoorden">Verkeersveiligheid</item>
         <item attribuut="Vindplaats">Kamervragen met antwoord 2001-2002, nr. 972, Tweede Kamer</item>
         <item attribuut="Vraagnr_bij_indiening">2010207710</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Niederer</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">2002-04-09</item>
         <item attribuut="Datum_indiening">2002-03-07</item>
         <item attribuut="Document-id">KVR15464</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2051" allpagenumbers="2051 2052" vetnummer="2010207710" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15464" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="972" onderwerp="" indiendatum="2002-03-7">
         <vrager partij="VVD" oorsprong="parlement">Niederer</vrager>
         <vrager partij="VVD" oorsprong="parlement">Rijpstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-04-9">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van de aangescherpte Europese normen voor het gezichtsvermogen van automobilisten? </vraag>
      <vraag nummer="2">Kunt u aangeven wat deze Europese normen concreet inhouden en wat is uw standpunt hierover? Kunt u aangeven wat hiervan de consequenties zijn voor de Nederlandse automobilist? </vraag>
      <vraag nummer="3">Is het waar dat mensen met een hersenbeschadiging in staat worden gesteld om tijdens een rijvaardigheidstest aan te tonen dat ze aan het verkeer kunnen deelnemen als automobilist? Klopt het dat voor mensen met blindheid aan één oog of tunnelvisie een dergelijke mogelijkheid – ondanks een positief medisch advies – niet zal bestaan als de Europese normen worden ingevoerd in Nederland? Zo ja, is het gevolg hiervan niet dat mensen die in staat zijn om veilig aan het autoverkeer deel te nemen, niet in de gelegenheid gesteld worden om dit aan te tonen? Bent u van mening dat een dergelijke rijvaardigheidstest ook voor deze groep moet worden ingevoerd? Zo neen, kunt u aangeven waarom niet? </vraag>
      <vraag nummer="4">Wat zijn de gevolgen van de Europese normen voor automobilisten met hersenbeschadigingen, tunnelvisie of blindheid aan één oog, die al jarenlang zonder problemen deelnemen aan het autoverkeer? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Neen. De huidige Europese normen voor het gezichtsvermogen van automobilisten zijn neergelegd in annex III van de tweede Europese richtlijn betreffende het rijbewijs van 29 juli 1991 (91 /439/EEG). Er zijn sindsdien geen aanvullende eisen geformuleerd. Mij is wel bekend dat een comité van experts van de lidstaten, waarin ambtenaren van mijn ministerie plaats zullen nemen, zich op verzoek van de Europese Commissie vanaf 9 april aanstaande zal gaan buigen over enkele onderwerpen uit genoemde Annex. Of daarbij de eisen aan het gezichtsvermogen voor automobilisten op de agenda staan is nog niet bekend. </antwoord>
      <antwoord nummer="2">De Europese normen neergelegd in Annex III van de tweede Europese richtlijn voor het rijbewijs houden voor het gezichtsvermogen in dat de gezichtsscherpte (visus) van beide ogen samen 0,5 moet zijn (voor mensen met slechts één oog is de eis 0,6) en dat het horizontale gezichtsveld 120 graden moet zijn. Op grond van een positieve praktische test mag een uitzondering worden gemaakt voor personen die niet voldoen aan de eis aan het gezichtsveld, maar wel aan die aan de gezichtsscherpte. Aangezien de Europese eisen aan het gezichtsvermogen van automobilisten sedert 1991 niet aangescherpt zijn, heb ik daarover geen nader standpunt in te nemen. In Nederland worden automobilisten door het CBR beoordeeld op grond van de Nederlandse normen, neergelegd in de bijlage van de Regeling eisen geschiktheid 2000. De Nederlandse normen komen overeen met de Europese voor wat betreft de eisen aan de gezichtsscherpte. Voor het horizontale gezichtveld is Nederland iets strenger dan de Europese minimumnorm. Op grond van het destijds gevraagde advies van de Gezondheidsraad uit 1994 is de Nederlandse eis 140 graden in plaats van 120 graden. </antwoord>
      <antwoord nummer="3">De Regeling eisen geschiktheid 2000, die het CBR hanteert bij de beoordeling van de rijgeschiktheid, kent naast het laten uitvoeren van medische keuringen ook de mogelijkheid van een beoordeling door middel van een rijtest met de deskundige van de desbetreffende afdeling van het CBR. Onder andere bij hersenbeschadiging, maar ook bij lichamelijke handicaps, wordt in de desbetreffende paragrafen van de bijlage bij de Regeling eisen geschiktheid 2000 de rijtest als aanvullend onderzoek genoemd. De Regeling eisen geschiktheid 2000 kent de mogelijkheid, net als in de tweede Europese richtlijn, om voor personen die niet voldoen aan de eisen aan het horizontale gezichtsveld (bijvoorbeeld bij glaucoom of halfzijdige uitval na een herseninfarct) een uitzondering te maken op basis van een positieve rijtest. Een dergelijke mogelijkheid bestaat er niet voor personen die niet voldoen aan de eisen aan de gezichtsscherpte. Hoewel uit recent wetenschappelijk onderzoek aan de Rijksuniversiteit Groningen is gebleken dat het verantwoord lijkt om ook voor deze personen op grond van een positieve rijtest een uitzondering te maken, is dat helaas niet mogelijk. De eisen geformuleerd in Annex III van de tweede Europese richtlijn zijn minimumnormen en het is de lidstaten niet toegestaan soepeler normen te hanteren. Het ligt wel in mijn bedoeling dat Nederland dit onderwerp zal inbrengen in het bovengenoemde comité van experts dat zich vanaf 9 april gaat buigen over Annex III. </antwoord>
      <antwoord nummer="4">Geen. Onder de huidige Nederlandse verkeerswetgeving beoordeelt het CBR de rijgeschiktheid van een automobilist bij het aanvragen van een rijexamen, en periodiek vanaf het </antwoord>
      <antwoord nummer="70">e levensjaar. Uitzondering hierop vormt een klein aantal personen dat bij de aanvraag van het rijexamen bleek te lijden aan een voor de verkeersveiligheid relevante aandoening, die periodieke toetsing voor het 70 e jaar rechtvaardigt. Tussen het behalen van het rijexamen en de 70 e verjaardag worden rijbewijsbezitters alleen op hun geschiktheid beoordeelt als zij terecht komen in de zogenaamde vorderingsprocedure (en dat kan naar aanleiding van opvallend rijgedrag veroorzaakt door verminderd gezichtsvermogen) of als zij zich vrijwillig melden bij het CBR voor een tussentijdse beoordeling. Dit laatste gebeurt zelden. Zelfs als de normen voor het gezichtsvermogen van automobilisten in de toekomst strenger zouden worden, en de kans daarop is zeer klein, zou dit weinig gevolgen hebben voor bestuurders die nog niet aan de periodieke keuring vanaf het 70 e jaar toe zijn. Slechts zij die negatief opvallen in het verkeer en zij die zich vrijwillig bij het CBR melden zouden de gevolgen van strengere normen ondervinden. </antwoord>
      <noten afkomstig="antwoord"/>
   </antwoorden>
</kvr>
