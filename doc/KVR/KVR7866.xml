<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over rendementsberekeningen ten behoeve van de Betuwelijn. (Ingezonden 2 september 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7866
</item>
         <item attribuut="Inhoud">Vragen over het rendement van de noordtak van de Betuwelijn.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1998-1999, nr. 60, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1998-09-28</item>
         <item attribuut="Datum_indiening">1998-09-02</item>
         <item attribuut="Document-id">KVR7866</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="121" allpagenumbers="121 122" vetnummer="2979816020" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7866" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="60" onderwerp="" indiendatum="1998-09-2">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1998-09-28">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Zijn er rendementsberekeningen gemaakt ten behoeve van de noordtak van de Betuwelijn? Zo ja, kan de Kamer daar de beschikking over krijgen? </vraag>
      <vraag nummer="2" voetnoot="1">Als het antwoord op vraag 1 ontkennend luidt, bent u dan, mede in verband met de nieuwe inzichten bij verladers (EVO) en transporteurs (TLN) <voetnoot nummer="1"/>, bereid de Raad voor Verkeer en Waterstaat advies te vragen naar de rentabiliteit van de noordtak en naar de vraag welke invloed de eventuele aanleg van de noordtak heeft op de rentabiliteit van de Betuwelijn als geheel? Zo neen, waarom niet? </vraag>
      <vraag nummer="3">Acht u het mogelijk, mede gezien de gewijzigde inzichten bij verladers en transporteurs, dat te zijner tijd de conclusie moet worden getrokken dat aanleg van de noordtak van de Betuwelijn, in het licht van de schaarse overheidsfinanciën, onverantwoord moet worden genoemd? </vraag>
      <vraag nummer="4" voetnoot="2">Zal uit capaciteitsoverwegingen een derde spoor worden aangelegd tussen Emmerich en Oberhausen? <voetnoot nummer="2"/>Spelen deze capaciteitsproblemen niet op het gedeelte tussen Zevenaar en Emmerich? </vraag>
      <vraag nummer="5">Zou de aanleg van een derde spoor tussen Emmerich en Oberhausen en wellicht tussen Zevenaar-Emmerich de aanleg van een noordelijke omlegging bij Emmerich en daarmee de oplossing van de problemen voor die stad betekenen? Is hier onderzoek naar verricht? Zo neen, bent u bereid, samen met uw Duitse collega, deze mogelijkheid te onderzoeken? </vraag>
      <vraag nummer="6">Verdient de gezamenlijke aanpak van de problemen in het Nederlands/Duitse grensgebied niet een veel hogere prioriteit? Zou door middel van aanleg van een derde spoor tussen Zevenaar en Emmerich de aanleg van de noordtak van de Betuwelijn overbodig gemaakt kunnen worden? </vraag>
      <vraag nummer="7">Bent u bereid te onderzoeken of via een financiële Nederlandse bijdrage de problemen aan de Duitse zijde van het grensgebied kunnen worden opgelost, zodat de veel grotere miljardeninvestering voor de aanleg van de noordtak van de Betuwelijn achterwege zou kunnen blijven? </vraag>
      <noten afkomstig="vraag">
         <noot nummer="3"/>
         <noot nummer="1">Deze beide organisaties voeren op dit moment een pleidooi voor het (voorlopig) achterwege laten van aanleg van de Betuwelijn tussen Kijfhoek en de Duitse grens</noot>
         <noot nummer="2" datum="1998-08-28" bron="Gelderlander">Gelderlander, 28 augustus 1998</noot>
         <noot nummer="3">Ten behoeve van de aanleg van de HSL-zuid heeft Nederland, om het meest gewenste tracé op eigen grondgebied aan te kunnen leggen, België een bijdrage van ca. 1 miljard verstrekt</noot>
      </noten>
   </vragen>
   <antwoorden aantal="7">
      <antwoord nummer="1">Nee, er zijn geen rendementsberekeningen gemaakt met betrekking tot de NOV van de Betuweroute naar Oldenzaal. </antwoord>
      <antwoord nummer="2">De EVO heeft zijn standpunt inmiddels genuanceerd: men is niet tegen de Betuweroute, maar wil graag extra Rijksgelden besteed hebben ten gunste van andere vervoersmodaliteiten. In mijn antwoorden (van 27 augustus 1998) op eerdere vragen van de Kamerleden Halsema en Van der Steenhoven over de Betuweroute heb ik aangegeven dat er geen aanleiding is om tot een ander oordeel te komen over de rentabiliteit van de Betuweroute dan er in 1995 was. Om dezelfde reden is er geen aanleiding om alsnog een oordeel over de rentabiliteit van de NOV te vragen. </antwoord>
      <antwoord nummer="3">Zoals bekend is de vraag, of voor het goederenvervoer per spoor van de Betuweroute naar Noord- en Oost-Nederland (en verder) nieuwe infrastructuur moet worden gerealiseerd, momenteel onderwerp van studie. De planning van die procedure geeft aan dat ik niet eerder dan in het voorjaar van 1999, na onder andere inspraak en advisering, over de oplossing van die problematiek een standpunt zal innemen (samen met mijn collega van Volkshuisvesting, Ruimtelijke Ordening en Milieubeheer). Mede omdat ik die inspraak en advisering van groot belang acht, en zeer serieus wens te nemen, wil ik daar niet op vooruitlopen. </antwoord>
      <antwoord nummer="4">In het krantenartikel waaraan de vraagstellers refereren wordt gesproken over een derde spoor op het gehele traject Zevenaar – Emmerich – Wesel – Oberhausen. De krant citeert terzake een voorlopig rapport dat een Duits ingenieursbureau aan het maken is in opdracht van lokale Duitse autoriteiten, en waarvan de eindrapportage voor het einde van 1998 gepland is. Ik kan en wil geen uitspraak doen over de mogelijke uitkomst van de binnenlandse besluitvorming die in Duitsland daarna (wellicht) zal volgen. Voor mij staat vast dat in de overeenkomst van Warnemünde, die in 1992 is gesloten tussen de Duitse en Nederlandse ministers van Verkeer (zie PKB Betuweroute, bijlage 8), is vastgelegd dat de Duitse overheid ervoor zal zorgen dat het Duitse spoorwegnet voldoende capaciteit heeft om het Betuweroute-vervoer verder te kunnen geleiden (daartoe behoort onder andere het aanleggen van een derde spoor tussen Wesel en Oberhausen); de voorbereidingen voor de eerste aanpassingen zijn in Duitsland inmiddels gestart. Concreet is met Duitsland afgesproken dat het gaat om maximaal 150 goederentreinen per etmaal (in twee richtingen tezamen); volgens de huidige prognoses wordt die hoeveelheid in hetjaar 2015 nog niet bereikt. Er is derhalve voorlopig geen sprake van een noodzaak voor een derde spoor vanaf Emmerich of Zevenaar. </antwoord>
      <antwoord nummer="5">Voor zover mij bekend is, bestaat er geen directe relatie tussen een extra spoor ter hoogte van Emmerich en de noordelijke omleiding om deze stad. Overigens past het mij, als Nederlandse minister, niet mij uit te spreken over de eventuele problemen van een stad in Duitsland en/of de oplossing daarvan. </antwoord>
      <antwoord nummer="6">De eerder aangehaalde overeenkomst van Warnemünde is bij uitstek de neerslag van de (prioritair) gezamenlijke aanpak van de Nederlands/Duitse spoorproblematiek. Zoals uit mijn antwoord op vraag 5 blijkt zijn er in mijn optiek geen problemen in het Nederlands/Duitse grensgebied en zie ik geen reden om de bilaterale contacten in dit verband te intensiveren. De aanleg van een derde spoor tussen Zevenaar en Emmerich zou geen enkele bijdrage leveren aan de capaciteit van die spoorverbinding, als niet minimaal het gehele traject tot Oberhausen van een derde spoor wordt voorzien. Als dat laatste zou geschieden zou de capaciteit van die verbinding groter worden zodat daarover inderdaad gedurende wat langere tijd het groeiende goederenvervoer geleid zou kunnen worden, óók het vervoer dat – in het kader van de overeenkomst van Warnemünde – gedacht is via de grensovergang Oldenzaal/Bentheim te gaan. Zulks zou echter geenszins betekenen dat «de noordtak van de Betuweroute» in zijn geheel overbodig wordt: op de spoorverbindingen naar Noord- en Oost-Nederland zit immers ook spoorvervoer met een binnenlandse herkomst en/of bestemming, zodat gezien de geprognosticeerde groei van dit vervoer alsnog alternatieve capaciteitsverruimde maatregelen nodig zijn. De precieze probleemstelling en mogelijke oplossingen terzake worden in extenso behandeld in de Trajectnota/MER die met betrekking tot de NOV-problematiek wordt opgesteld, en die naar verwachting begin 1999 wordt gepubliceerd. </antwoord>
      <antwoord nummer="7">Zoals uit mijn antwoord op vraag 5 blijkt zijn er in mijn optiek geen problemen aan de Duitse zijde van het grensgebied, en zoals uit mijn antwoord op vraag 6 blijkt zou een investering aan de Duitse zijde van het grensgebied geenszins betekenen dat «de noordtak van de Betuweroute» overbodig wordt. Ik geef er derhalve de voorkeur aan om de publicatie van de Trajectnota/MER en de daaropvolgende inspraak en advisering af te wachten, alvorens dergelijke afwegingen te maken. </antwoord>
      <noten afkomstig="antwoord"/>
   </antwoorden>
</kvr>
