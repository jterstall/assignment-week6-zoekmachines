<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Justitie, voor Vreemdelingenzaken en Integratie en van Binnenlandse Zaken en Koninkrijksrelaties over de wenselijkheid van hard optreden tegen radicaal en antiwesters gedrag van Marokkanen, Turken en andere allochtonen. (Ingezonden 22 juni 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23837
</item>
         <item attribuut="Inhoud">Vragen naar aanleiding van een onderzoek op 25 Amsterdamse scholen waaruit zou blijken dat autochtone leerlingen en docenten op middelbare scholen steeds vaker geterroriseerd worden door anti-Westerse Marokkanen en andere allochtone leerlingen.</item>
         <item attribuut="Rubriek">Criminaliteit en openbare orde (Veiligheid) Cultuur en taal (Overig) Welzijn (Minderheden)</item>
         <item attribuut="Trefwoorden">Godsdiensten Minderheden Openbare orde en veiligheid</item>
         <item attribuut="Vindplaats">Kamervragen met antwoord 2004-2005, nr. 2383, Tweede Kamer</item>
         <item attribuut="Vraagnr_bij_indiening">2040517000</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2005-09-13</item>
         <item attribuut="Datum_indiening">2005-06-22</item>
         <item attribuut="Document-id">KVR23837</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4791" allpagenumbers="4791 4792 4793" vetnummer="2040517000" code="0405tkkvr2383" lopendefooter="Tweede Kamer, vergaderjaar 2004–2005, Aanhangsel" filenaam="KVR23837" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2383" onderwerp="" indiendatum="2005-06-22">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Justitie, voor Vreemdelingenzaken en Integratie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="13 september 2005), zie ook Aanhangsel Handelingen nr. 2076, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Vreemdelingenzaken en Integratie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2 3">Heeft u kennisgenomen van de artikelen «Terreur teistert scholier» <voetnoot nummer="1"/>, «Vijandig gedrag van allochtone scholieren» <voetnoot nummer="2"/>en «Afstand tot jonge Marokkanen groter» <voetnoot nummer="3"/>? </vraag>
      <vraag nummer="2">Heeft u kennisgenomen van het rapport van de gemeente Amsterdam over een onderzoek onder 25 scholen, waaruit zou blijken dat autochtone Amsterdamse leerlingen en docenten op middelbare scholen steeds vaker geterroriseerd worden door anti-Westerse Marokkanen en andere allochtone leerlingen? Wat is uw oordeel daarover? Deelt u de mening dat dit onaanvaardbaar is? </vraag>
      <vraag nummer="3">Bent u ook geschokt door het gegeven dat vooral Turken en Marokkanen erg aan het radicaliseren zijn en dat er vaak antisemitische uitspraken worden gedaan? Deelt u de mening dat niet geaccepteerd kan worden dat homoseksuelen, niet-gelovigen en Westerse vrouwen het steeds vaker moeten ontgelden door radicale Marokkaanse en Turkse jongeren? </vraag>
      <vraag nummer="4">Is het waar dat een aantal scholen zelfs de politie heeft moeten inschakelen vanwege jihad-trainingen in het buitenland en een telefonische doodsbedreiging van een homoseksuele docent? Hoe hebben de politie en het Openbaar Ministerie (OM) daarop gereageerd? </vraag>
      <vraag nummer="5" voetnoot="2">Deelt u de mening dat de reactie van het Amsterdamse gemeentebestuur – zoals die van de Amsterdamse wethouder Aboutaleb die zegt «niet geschrokken te zijn» <voetnoot nummer="2"/>en weer met de betreffende scholen wil gaan praten – het zoveelste bewijs is van naïviteit onder Amsterdamse bestuurders als het gaat om optreden tegen radicalisme? </vraag>
      <vraag nummer="6">Bent u bereid hard op te treden tegen radicale Marokkanen, Turken en andere minderheden, die zich schuldig maken aan radicalisme, deelname aan jihad, antisemitisme en intolerantie jegens homoseksuelen en Westerse vrouwen? Hoe is tot op heden tegen dergelijk radicalisme opgetreden? Hoe vaak is het OM tot vervolging overgegaan ten aanzien van leerlingen van de scholen die zijn onderzocht? </vraag>
      <vraag nummer="7">Bent u bereid het OM een aanwijzing te geven om betrokkenen, waar het gaat om strafbare feiten, altijd te laten vervolgen en te bezien op welke wijze ook de Turkse en Marokkaanse ouders van de radicale jongeren juridisch aanspreekbaar zijn? Bent u bereid bij voldoende grond de verblijfsvergunning van betrokkenen en hun ouders in te trekken, danwel indien er sprake is van een dubbele nationaliteit over te gaan tot denaturalisatie en uitzetting indien men volhardt in radicalisme en strafbare feiten pleegt? Welke andere maatregelen bent u voornemens te treffen? </vraag>
      <noten afkomstig="vraag">
         <noot nummer="1" datum="2005-06-18" bron="De Telegraaf">De Telegraaf, 18 juni 2005</noot>
         <noot nummer="2" datum="2005-06-18" bron="Het Parool">Het Parool, 18 juni 2005</noot>
         <noot nummer="3" datum="2005-06-18" bron="Trouw">Trouw, 18 juni 2005</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik heb kennisgenomen van het rapport «Interculturele verhoudingen op Amsterdamse scholen voor voortgezet onderwijs en middelbaar beroepsonderwijs» van de Bestuursdienst Gemeente Amsterdam. De algemene conclusie van dit rapport is dat op 21 van de 25 bezochte scholen sprake is van redelijke tot goede interculturele verhoudingen tussen leerlingen; zij zijn de laatste jaren niet gewijzigd of in geval van 4 scholen zelfs verbeterd. Op 4 van de 25 bezochte scholen is het beeld veel minder positief, waarvan op 3 scholen met enige regelmaat sprake is van kortstondige spanningen tussen etnische groepen en op één school de interculturele verhoudingen tussen leerlingen structureel slecht zijn. Het gaat daar om het uiten van antiwesterse en intolerante opvattingen in het bijzonder ten aanzien van homoseksuelen, «te moderne» vrouwen en niet gelovigen, waarvan leerkrachten en leerlingen de dupe zijn geweest. Verder wordt gesteld dat bij een toenemend aantal Marokkaanse leerlingen (grove schatting 50%) en in mindere mate Turkse leerlingen de binding met de Nederlandse samenleving vermindert en dat zij regelmatig antiwesterse en intolerante denkbeelden uiten. Ik keur een dergelijk gedrag van scholieren uiteraard volledig af. </antwoord>
      <antwoord nummer="3">Uit het rapport blijkt dat een klein percentage jongens in de hogere onderwijsniveaus radicaliseert en in het algemeen negatieve uitlatingen doet over Israel en joden, die overigens op geen van de onderzochte scholen gericht is geweest tegen Joodse leerlingen of leerkrachten. Dit gedrag wijs ik ten zeerste af. Zie verder het antwoord op vraag 6. </antwoord>
      <antwoord nummer="4">In het rapport wordt melding gemaakt van het feit dat twee scholen in de afgelopen jaren elk één keer de politie hebben ingeschakeld in verband met een radicaliserende leerling. Bij één school bestond het vermoeden dat de leerling naar het buitenland zou gaan voor een training voor de jihad. Bij een andere school ging het om een Marokkaanse leerling met extreem intolerante opvattingen en een zeer negatieve invloed op medeleerlingen. Nadat deze leerling een homoseksuele docent telefonisch met de dood had bedreigd, is hij, aldus het rapport, opgepakt door de politie en van school verwijderd. Aangezien het rapport geanonimiseerd is uitgebracht kunnen, bij gebrek aan voldoende herleidbare gegevens, genoemde zaken, voorzover aanwezig, niet worden teruggevonden in de automatische systemen van de politie of het parket Amsterdam. </antwoord>
      <antwoord nummer="5">Nee, deze mening deel ik niet. Allereerst heeft de gemeente Amsterdam, directie Openbare Orde en Veiligheid, zelf het onderzoek geïnitieerd. Directe aanleiding waren signalen dat het op een bepaalde basisschool (Mozaïekschool) in Amsterdam-Zuid de verkeerde kant op ging, mede n.a.v. de situatie in de Diamantbuurt. De burgemeester heeft toen gevraagd een quick-scan uit te laten voeren om een beeld te krijgen van de ontwikkeling van de interculturele verhoudingen binnen het Amsterdamse basisonderwijs en voortgezet onderwijs, na de moord op Theo van Gogh. Direct na het verschijnen van het rapport is een gesprek georganiseerd tussen de betreffende scholen en het Amsterdamse stadsbestuur. Dit gesprek vond op 6 juli plaats. Afgesproken is dat de komende maanden benut worden om een maatregelenpakket te formuleren resulterend in een gezamenlijk en concreet plan van aanpak dat in oktober verschijnt. </antwoord>
      <antwoord nummer="6">Het afgelopen half jaar heeft het kabinet het beleid gericht op het tegengaan van radicalisme en radicalisering uit welke hoek dan ook verder geïntensiveerd. Het in het wilde weg hele groepen jongeren van radicalisering betichten, is thans één van de belangrijkste factoren achter het verschijnsel radicalisering. Doel is om voedingsbodems weg te nemen waardoor gewelddadige radicalisering voorkomen kan worden. In de kabinetsnota «Radicalisme en Radicalisering» wordt een kader geschetst waarin het beleid op verschillende terreinen en van verschillende overheden geplaatst moet worden vanuit de optiek van het tegengaan van radicalisme en radicalisering. Daarnaast wordt in de nota «Weerbaarheid tegen radicalisering van moslimjongeren» van de minister voor V&amp;I ingegaan op de strategie gericht op de preventie van islamitische radicalisering onder jongeren en wordt de aanzet gegeven voor een tweetal concrete plannen om de weerbaarheid van de moslimgemeenschap tegen radicalisering te versterken. Beide nota’s zijn inmiddels naar de Kamer gezonden. Strafbare feiten op dit gebied worden conform de gebruikelijke wijze en op basis van de Aanwijzing discriminatie, de richtlijn voor strafvordering discriminatie en de Aanwijzing voor de opsporing afgedaan. Het is niet mogelijk om cijfers te verstrekken over de vervolging van leerlingen van bepaalde scholen. </antwoord>
      <antwoord nummer="7">Gelet op het antwoord op vraag 6, acht ik een aanwijzing aan het OM voor de feiten waarop door de vragensteller wordt gedoeld, niet nodig. Geen aanleiding bestaat om bij een veroordeling wegens een commuun delict onderscheid te maken tussen degenen die alleen het Nederlanderschap bezitten en hen die daarnaast ook een andere nationaliteit hebben. Eerstens wordt opgemerkt dat de Nederlandse nationaliteitswetgeving vervallenverklaring van het Nederlanderschap op grond van een strafrechtelijke veroordeling niet kent. Ten tweede wordt er op gewezen dat het Europees Nationaliteitsverdrag wel toestaat de nationaliteit te ontnemen in geval van gedrag dat de essentiële belangen van de Staat ernstig schaadt, maar dat uit de toelichting bij het Verdrag blijkt dat misdrijven van algemene aard, hoe ernstig ook, niet daaronder worden bedoeld. Op basis van het vreemdelingrechtelijke openbare ordebeleid, kan het verblijf van een vreemdeling in Nederland worden geweigerd dan wel beëindigd, indien de vreemdeling een gevaar oplevert voor de openbare orde of nationale veiligheid. Ingeval van verblijfsbeëindiging wordt de ernst en de inbreuk op de openbare orde bepaald aan de hand van de strafmaat. Om te beoordelen of het verdere verblijf aan een vreemdeling kan worden ontzegd, wordt de hoogte van de opgelegde straf gerelateerd aan de duur van het verblijf van de vreemdeling in Nederland, op het moment dat het misdrijf werd gepleegd. Dit is het principe van de zogenaamde glijdende schaal. Dit betekent dat eerst tot verblijfsbeëindiging kan worden overgegaan na een onherroepelijk geworden rechterlijk vonnis waarbij een gevangenisstraf of jeugddetentie, een taakstraf of een maatregel, bedoeld in artikel 37a, 38m, of 77h, vierde lid onder a, van het Wetboek van Strafrecht is opgelegd. In het begin van dit jaar heeft de minister voor Vreemdelingenzaken en Integratie een nieuw beleidskader voor het vreemdelingrechtelijk openbareordebeleid opgesteld. Dat beleidskader voorziet in een aanscherping van de glijdende schaal. Dit voorstel zal na de zomer aan de Tweede Kamer worden voorgelegd. </antwoord>
      <noten afkomstig="antwoord"/>
   </antwoorden>
</kvr>
