<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van lid Van der Lans (GroenLinks) op 4 december 2001 meegedeeld aan de minister van Verkeer en Waterstaat over de problemen in Amsterdam met betrekking tot de invoering van de Taxiwet.; Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14867
</item>
         <item attribuut="Inhoud">Vragen naar aanleiding van artikelen in Het Parool van 2 december 2001 over de problemen in Amsterdam met betrekking tot de invoering van de Taxiwet.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Personenvervoer)</item>
         <item attribuut="Trefwoorden">Deregulering Mededinging Taxi's</item>
         <item attribuut="Vindplaats">Kamervragen met antwoord 2001-2002, nr. 4, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van der Lans</persoon>
         </item>
         <item attribuut="Datum_reaktie">2002-01-02</item>
         <item attribuut="Datum_indiening">2001-12-04</item>
         <item attribuut="Document-id">KVR14867</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="7" allpagenumbers="7 8" vetnummer="" code="" lopendefooter="Eerste Kamer, vergaderjaar 2001–2002, Aanhangsel" filenaam="KVR14867" issn-nummer="ISSN 0921 - 738x" uitgever="Sdu Uitgevers ’s-Gravenhage 2002"/>
      <vraagdata vraagnummer="4" onderwerp="" indiendatum="">
         <vrager partij="GroenLinks" oorsprong="parlement">Van der Lans</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2 januari 2002).">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft de minister kennis genomen van recente publicaties in Het Parool over de problemen in Amsterdam met betrekking tot de invoering van de Taxiwet? <voetnoot nummer="1"/>
      </vraag>
      <vraag nummer="2">Is het waar dat op de naleving van deze wet in de wijde Amsterdamse regio niet of nauwelijks wordt toegezien en dat het toezicht op de duizenden taxi’s in handen is van slechts vijf controleurs van de Rijks Inspectiedienst? Kan de minister inzicht bieden in de handhavingsinspanningen die de RVI sinds de invoering van de Taxiwet in Amsterdam heeft verricht? </vraag>
      <vraag nummer="3">Kan de minister inzicht geven in het aantal vergunningen dat sinds de invoering van de Taxiwet in Amsterdam is verleend? Welke eisen zijn bij de vergunningverlening gesteld en hoe worden deze getoetst? </vraag>
      <vraag nummer="4">Is de minister bereid om met Amsterdam te overleggen hoe de gerezen problemen op korte termijn opgelost kunnen worden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De Inspectie Verkeer en Waterstaat (IVW) beschikt over 24 inspecteurs en senior inspecteurs die speciaal zijn gericht op de controle op het taxivervoer. Van deze inspecteurs hebben 5 het werkgebied Amsterdam en omgeving. Controle op het taxivervoer wordt verricht door de politie van Amsterdam en, met name waar het meer gespecialiseerde controles betreft, door inspecteurs van de Inspectie Verkeer en Waterstaat. Sinds de invoering van de Taxiwet worden door de Inspectie Verkeer en Waterstaat (toen nog onder de naam Rijksverkeersinspectie) jaarlijks ca. 400 staandehoudingen in Amsterdam verricht. Daarnaast worden jaarlijks ca. 100 bedrijfscontroles uitgevoerd in Amsterdam. Voorts verleent de Inspectie veelvuldig ondersteuning aan de politie, zowel in de vorm van voorlichting- en opleidingsactiviteiten als in de vorm van samenwerking tussen politie en inspecteurs van de IVW tijdens grote controle-acties. Ten slotte participeren inspecteurs van de IVW in het Marionet-onderzoek inzake bepaalde aspecten van de taxibranche in Amsterdam. Vanaf 1 januari 2002 zal IVW vier extra inspecteurs inzetten in Amsterdam voor zolang als dat nodig is. Daarnaast zullen tenminste eens in de twee weken in het weekend wegcontroles plaatsvinden. </antwoord>
      <antwoord nummer="3">Voor het vervoergebied AZAM (deze regio wordt gevormd door Amsterdam alsmede Aalsmeer, Amstelveen, Diemen, Haarlemmermeer, Oostzaan, Ouder-Amstel, Uithoorn Wormerland en Zaanstad) zijn tot nu toe 2364 vergunningen verleend (stand van zaken per 17 december 2001). Het opdelen van bestaande bedrijven in meerdere zelfstandige eenmansbedrijven heeft invloed op het aantal verleende vergunningen. In Amsterdam werden vergunningen meestal verstrekt aan een vennootschap onder firma (vof), gevormd door 2 tot 3 vennoten. Vastgesteld is dat de meeste van deze bedrijven feitelijk bestaan uit als zelfstandig vervoerder aan te merken eigen rijders. Deze eigen rijders dienen ieder afzonderlijk te beschikken over een vergunning en ook te voldoen aan de gestelde eisen. Een vergunning voor het verrichten van taxivervoer wordt verleend aan de vervoerder die voldoet aan de volgende eisen: 1. de eis van betrouwbaarheid. Aan deze eis wordt voldaan door het overleggen van een verklaring omtrent het gedrag van de vervoerder alsmede van alle personen die mede leiding geven aan de onderneming; 2. de eis van vakbekwaamheid. Hieraan moet worden voldaan door een van de natuurlijke personen die binnen de onderneming is belast met de leiding. Als bewijs van vakbekwaamheid geldt een erkend vakdiploma. Tot 1 juli 2001 was het ook mogelijk om aan deze eis te voldoen op grond van minimaal 5 jaar ervaring in het beheer van een taxionderneming. Bij de eis van vakbekwaamheid wordt beoordeeld of de vakbekwame bevoegd is en op welke wijze hij permanent en daadwerkelijk leiding zal geven aan de onderneming, waarbij ook wordt beoordeeld welke leidinggevende taken er verricht zullen worden; en 3. de capaciteitseis. Deze eis geldt alleen voor nieuwe toetreders tot de markt. De ondernemer dient aannemelijk te maken dat per auto een omzet wordt behaald van f 50 000,– per jaar en dat 390 uur per kwartaal vervoer wordt verricht. Om dit te beoordelen dient de ondernemer met name inzicht te geven in de geraamde omzet en kosten op jaarbasis, het aantal auto’s dat wordt ingezet, de te hanteren tarieven, het personeel dat in dienst is en de wijze waarop de financiering plaatsvindt. Vanaf 1 januari 2002 komt de capaciteitseis (ad 3) te vervallen, zoals ik u al heb gemeld bij de bespreking van de evaluatie van de wetgeving 3 oktober 2001. </antwoord>
      <antwoord nummer="4">Daar ben ik toe bereid. Op 20 december 2001 heb ik een gesprek met de burgemeester van Amsterdam, de heer Cohen, over de problematiek in Amsterdam. </antwoord>
      <noten afkomstig="antwoord">
         <noot nummer="1" datum="2001-12-2" bron="(zie: Het Parool" titel="Amsterdam kan taxivloot niet meer aan» en «Taxi en nood">(zie: Het Parool, 2 december 2001: «Amsterdam kan taxivloot niet meer aan» en «Taxi en nood»)</noot>
      </noten>
   </antwoorden>
</kvr>
