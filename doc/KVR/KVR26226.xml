<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Azough en Van Gent (beiden GroenLinks) aan de ministers van Volksgezondheid, Welzijn en Sport, van Sociale Zaken en Werkgelegenheid en van Justitie over de uitkering van mensen die gedwongen in GGZ-instellingen verblijven. (Ingezonden 12 juli 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26226
</item>
         <item attribuut="Inhoud">Vragen naar aanleiding van de antwoorden op eerdere vragen over hetzelfde onderwerp (Aanhangsel Handelingen II, 2005-2006, nr. 1311) en de toezegging dat er hard gewerkt wordt aan een oplossing van het probleem. Gevraagd wordt of het klopt dat nog steeds (bijstands)uitkeringen worden stopgezet zodra mensen gedwongen worden opgenomen.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten) Gezondheidszorg (Zorginstellingen) Sociale zekerheid (Overig)</item>
         <item attribuut="Trefwoorden">Patiënten Psychiatrische ziekenhuizen Sociale uitkeringen</item>
         <item attribuut="Vindplaats">Kamervragen met antwoord 2005-2006, nr. 2013, Tweede Kamer</item>
         <item attribuut="Vraagnr_bij_indiening">2050616360</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Azough</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2006-08-30</item>
         <item attribuut="Datum_indiening">2006-07-12</item>
         <item attribuut="Document-id">KVR26226</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4275" allpagenumbers="4275 4276" vetnummer="2050616360" code="0506tkkvr2013" lopendefooter="Tweede Kamer, vergaderjaar 2005–2006, Aanhangsel" filenaam="KVR26226" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2013" onderwerp="" indiendatum="2006-07-12">
         <vrager partij="GroenLinks" oorsprong="parlement">Azough</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Volksgezondheid, Welzijn en Sport, van Sociale Zaken en Werkgelegenheid en van Justitie</vraagt-aan>
      </vraagdata>
      <antwoorddata antwoorddatum="2006-08-30">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Sociale Zaken en Werkgelegenheid en de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich de antwoorden op eerder gestelde vragen <voetnoot nummer="1"/>en uw belofte dat er hard wordt gewerkt aan een oplossing van het probleem dat mensen, die gedwongen in GGZ-instellingen verblijven, hun uitkering verliezen en dat, mocht een structurele oplossing de nodige tijd vergen, er gezorgd wordt voor een tijdelijke oplossing? </vraag>
      <vraag nummer="2">Bestaat er inmiddels zicht op een structurele oplossing? Waaruit bestaat die tijdelijke oplossing? Zo neen, heeft u inmiddels voor een tijdelijke oplossing gezorgd? </vraag>
      <vraag nummer="3" voetnoot="2">Klopt het dat het ministerie van Sociale Zaken en Werkgelegenheid nog steeds, naar aanleiding van vragen van gemeenten over het stopzetten van uitkeringen van mensen die rechtens van hun vrijheid zijn ontnomen, bevestigt dat uitkeringen moeten worden stopgezet en dat het aan het ministerie van Justitie is om in het levensonderhoud van deze mensen te voorzien <voetnoot nummer="2"/>? Betekent dit dat er nog steeds geen sprake is van een structurele of een tijdelijke oplossing? </vraag>
      <vraag nummer="4">Bent u bereid onmiddellijk aan gemeenten mee te delen dat bij gedwongen opnames in GGZ-instellingen toepassing van artikel 13, eerste lid onder a, van de Wet werk en bijstand achterwege moet blijven? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1311" documentjaargang="2005-2006">Aanhangsel Handelingen, nr. 1311, vergaderjaar 2005–2006.</noot>
         <noot nummer="2">Beantwoording vragen inzake beëindigen van bijstandsuitkeringen, Gemeente Haarlem 18 april 2006, kenmerk PD/szw/06/318 en beantwoording schriftelijke vragen van 22 maart 2006 inzake dreigend verlies van uitkering tijdens gedwongen opname in GGZ-instellingen, Gemeente Amsterdam 8 mei 2006, nr. 211</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Als gevolg van een gedwongen opname in een psychiatrisch ziekenhuis wordt thans het recht op bijstand (tijdelijk) beëindigd, omdat «degene die rechtens zijn vrijheid is ontnomen» geen recht op bijstand heeft. Als gevolg van het wegvallen van de uitkering kan de persoon die rechtens gedwongen is opgenomen niet langer zijn ziektekostenpremie en andere (vaste) lasten voldoen. Om deze maatschappelijk ongewenste situatie op te lossen is de Staatssecretaris van Sociale Zaken en Werkgelegenheid voornemens te voorzien in een structurele oplossing waarbij de bijzondere bijstand wordt opengesteld voor personen die gedwongen worden opgenomen in psychiatrische ziekenhuizen op grond van de Wet bijzondere opnemingen in psychiatrische ziekenhuizen en op grond van artikel 37, eerste lid, van het Wetboek van Strafrecht. Hiermee kan worden voorzien in ondermeer de kosten van de premie voor een ziektekostenverzekering, de doorbetaling van vaste lasten die verbonden zijn aan de woning en eventuele persoonlijke uitgaven. De beoordeling van de uiteenlopende situaties van de doelgroep met de daaruit voortvloeiende verschillen in noodzakelijke bestaanskosten is afhankelijk van een combinatie van factoren, die van geval tot geval moet worden gewogen. De bijzondere bijstand vormt vanuit het maatwerkprincipe het aangewezen kader voor deze vorm van bijstandsverlening. Het is een uitdrukkelijke gemeentelijke verantwoordelijkheid uitvoering te geven aan dit maatwerkprincipe en de bijstand adequaat af te stemmen op de individuele situatie waar het betreft de ziektekostenpremie, huisvestingskosten en persoonlijke uitgaven. De hierboven beschreven structurele oplossing vergt een wijziging van de Wet werk en bijstand. De Staatssecretaris van Sociale Zaken en Werkgelegenheid is voornemens zo spoedig mogelijk het betreffende wetsvoorstel aan uw Kamer aan te bieden. Vooruitlopend op deze wetswijziging zal de Staatssecretaris van Sociale Zaken en Werkgelegenheid als tijdelijke oplossing gemeenten bij de eerstvolgende verzamelbrief verzoeken te anticiperen op de wetswijziging. Dit betekent dat gemeenten vooruitlopend op de wetswijziging reeds bijzondere bijstand aan de doelgroep kunnen gaan verstrekken. De Inspectie Werk en Inkomen zal eveneens van dit voornemen op de hoogte worden gesteld. Daarnaast is er een oplossing gevonden die voorkomt dat mensen, ten gevolge van het (tijdelijk) niet kúnnen betalen van de premie van hun zorgverzekering, onverzekerd raken. In de zevende voortgangsrapportage van de Zorgverzekeringswet (Kamerstukken II 2005/06, 29689, nr. 99) ben ik hierop uitgebreid ingegaan. Met de in onderdeel 2.2 van die brief vermelde afspraken met zorgverzekeraars wordt gewaarborgd dat mensen die bereid zijn en blijven om hun premie te betalen (al dan niet via betalingsafspraken) verzekerd zijn. </antwoord>
      <antwoord nummer="3">Degene aan wie rechtens zijn vrijheid is ontnomen, heeft op grond van artikel 13, eerste lid, onder a, van de Wet werk en bijstand geen recht op bijstand. Het begrip «rechtens zijn vrijheid ontnomen» omvat zowel gevangenisstraf als andere vormen van vrijheidsontneming zoals dwangopname in een psychiatrisch ziekenhuis op grond van de Wet bijzondere opnemingen in psychiatrische ziekenhuizen (BOPZ) (zie Kamerstukkken II 1997/98, 26 063, nr 3, pagina 12). Op bovenstaande wijze beantwoordt het ministerie van Sociale Zaken en Werkgelegenheid dergelijke vragen van gemeenten. Voor het tweede deel van uw vraag verwijs ik naar het antwoord op vraag 2. </antwoord>
      <antwoord nummer="4">Zoals reeds bij vraag 2 gezegd is de Staatssecretaris van Sociale Zaken en Werkgelegenheid voornemens te voorzien in een structurele oplossing waarbij de bijzondere bijstand voor de doelgroep wordt opengesteld. Daarnaast zullen gemeenten bij de eerstvolgende verzamelbrief worden verzocht vooruitlopend op de benodigde wetswijziging aan de doelgroep bijzondere bijstand te gaan verlenen. </antwoord>
      <noten afkomstig="antwoord"/>
   </antwoorden>
</kvr>
