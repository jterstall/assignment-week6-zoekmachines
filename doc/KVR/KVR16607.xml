<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de deregulering van de taxibranche. (Ingezonden 15 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16607
</item>
         <item attribuut="Inhoud">Vragen inzake het pleidooi van de voorzitter van de Roadtransport Union om weer regels in te stellen voor taxi's.</item>
         <item attribuut="Rubriek">Verkeer, vervoer en waterstaat (Personenvervoer)</item>
         <item attribuut="Trefwoorden">Taxi's Vergunningen</item>
         <item attribuut="Vindplaats">Kamervragen met antwoord 2002-2003, nr. 291, Tweede Kamer</item>
         <item attribuut="Vraagnr_bij_indiening">2020301820</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-11-06</item>
         <item attribuut="Datum_indiening">2002-10-15</item>
         <item attribuut="Document-id">KVR16607</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="607" allpagenumbers="607 608" vetnummer="2020301820" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16607" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="291" onderwerp="" indiendatum="2002-10-15">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-11-6">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over het pleidooi van voorzitter Jean-Paul Gallé van de Internationale Roadtransport Union afdeling taxi’s om weer regels in te voeren voor taxi’s? <voetnoot nummer="1"/>
      </vraag>
      <vraag nummer="2">Deelt u de analyse van Gallé dat deregulering leidt tot minder kwaliteit, hogere prijzen en criminele uitwassen? Zo ja, welke maatregelen gaat u hier tegen nemen? Zo nee, kunt u van al deze drie aspecten aangeven waarom deze analyse niet opgaat? </vraag>
      <vraag nummer="3">Vindt u het niet wenselijk dat taxiondernemers een bewijs van goed gedrag moeten hebben, een beroepsopleiding moeten hebben gevolgd en genoeg financiële armslag moeten hebben? Zo ja, wanneer gaat u deze eisen invoeren? Zo nee, waarom niet? </vraag>
      <vraag nummer="4">Bent u ervan op de hoogte dat veel landen die de taxibranche hebben gedereguleerd na een paar jaar het roer weer omgegooid hebben? Bent u bereid om in Nederland dit voorbeeld te volgen, voordat de ellende in de taxibranche nog groter wordt? Zo ja, wat voor maatregelen gaat u concreet nemen? Zo nee, waarom niet? </vraag>
      <vraag nummer="5">Bent u bereid snel te komen met een voorlopige evaluatie van de Taxiwet? Zo nee, waarom laat u de taxibranche aan haar lot over, terwijl taxiondernemers en klanten ontevreden zijn? </vraag>
      <noten afkomstig="vraag">
         <noot nummer="1" datum="2002-10-11" bron="Algemeen Dagblad">Algemeen Dagblad, 11 oktober 2002</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennisgenomen van het pleidooi van de heer Gallé waarbij rekening moet worden gehouden met het feit dat de heer Gallé als voorzitter van de IRU, een werkgevers- en bedrijfsorganisatie, opereert en spreekt. Hij pleit ondermeer voor het op EU-niveau stellen regels voor taxivervoer. Taxivervoer valt echter onder het subsidiariteitsprincipe en is daarom een verantwoordelijkheid van de lidstaten. Uit navraag blijkt dat er ook geen plannen bestaan om dat te wijzigen. </antwoord>
      <antwoord nummer="2" voetnoot="1">Ik deel die analyse zeker niet, en verwijs voor wat betreft de maatregelen die in ontwikkeling zijn naar mijn antwoorden op de eerder door u ingediende vragen van 25 september 2002 <voetnoot nummer="1"/>. Ik ben van mening dat meer en meer gedifferentieerde kwaliteit ontstaat als vervoerders de door de wet geboden ruimte benutten en vervolgens de klant zelf kan kiezen welk taxiproduct inclusief tariefstelling het best aansluit bij zijn/haar behoefte. Voor wat betreft de criminele uitwassen ben ik van mening dat de geschetste, extreme voorbeelden in Zweden en Ierland geenszins representatief zijn voor de ervaringen in Nederland. Het betreffen uitwassen waarop niet via de weg van (her)reguleren dient te worden gereageerd, maar via een strafrechtelijke aanpak. </antwoord>
      <antwoord nummer="3">Op grond van de Wet personenvervoer 2000 is voor de toegang tot het beroep van taxiondernemer een vergunning vereist. Om in aanmerking te komen voor een vergunning moet de ondernemer voldoen aan eisen van betrouwbaarheid en vakbekwaamheid. Voor taxiondernemers is de eis van kredietwaardigheid niet gesteld omdat investeringen in de taxibranche veelal op een aanzienlijk lager niveau liggen dan voor het openbaar en besloten busvervoer. Die eis zou dan ook een onnodige extra drempel voor toetreding inhouden. </antwoord>
      <antwoord nummer="4">Ik ben goed op de hoogte van de buitenlandse ontwikkelingen. De ontwikkelingen in een aantal Amerikaanse steden acht ik veelal niet vergelijkbaar met de Nederlandse situatie. Een relatief beperkt aantal landen heeft de taximarkt in een met Nederland vergelijkbare mate gedereguleerd. In landen als Zweden en Nieuw-Zeeland is de situatie thans, deels na beperkte bijstelling van de regelgeving, zeker niet als negatief te beoordelen. Bovendien is het Nederlandse traject mede gebaseerd op de aldaar opgedane leereffecten. Een belangrijk leereffect was de noodzaak tot gefaseerde invoering van de deregulering, waardoor zittende bedrijven ruime gelegenheid hebben gekregen om in te spelen op de ruimere openstelling van de taximarkt. Ik zie thans geen aanleiding om de mate van regulering te heroverwegen. </antwoord>
      <antwoord nummer="5">Ook hier wil ik voor wat betreft de vraag over een voorlopige evaluatie verwijzen naar de beantwoording van de eerder genoemde Kamervragen van 25 september 2002. De taxibranche heeft, los van welke mate van regulering dan ook, al vele jaren de kans zelf kwaliteitsstimulerende activiteiten te ontplooien, zoals het ontwikkelen van een keurmerk en de oprichting van een geschillencommissie voor taxivervoer. Tot slot wil ik graag nog een misverstand wegnemen: ondanks dat in de pers de afgelopen jaren een aantal negatieve berichten naar voren zijn gekomen, blijkt uit het al meerdere jaren lopende consumentenonderzoek dat zij de taxi al een aantal jaren met het relatief goed rapportcijfer 7,3 waarderen. Er is dus geen sprake van algehele ontevredenheid bij de klant. </antwoord>
      <noten afkomstig="antwoord">
         <noot nummer="1">Aanhangel Handelingen nr. 292, vergaderjaar 2002–2003</noot>
      </noten>
   </antwoorden>
</kvr>
