<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duyvendak en Van den Brand (beiden GroenLinks) aan de minister van Landbouw, Natuur en Voedselkwaliteit over mogelijke welzijnsproblemen bij varkens door het aftappen van bloed. (Ingezonden 20 november 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19100
</item>
         <item attribuut="Inhoud">Vragen over het aftappen van bloed bij levende varkens ten behoeve van testen op o.a. blaasjesziekte, wat een hoge mate van pijn en stress oplevert voor deze dieren.</item>
         <item attribuut="Rubriek">Veeteelt (Varkens) Veeteelt (Veeziekten)</item>
         <item attribuut="Trefwoorden">Varkens Veeziekten</item>
         <item attribuut="Vindplaats">Kamervragen met antwoord 2003-2004, nr. 492, Tweede Kamer</item>
         <item attribuut="Vraagnr_bij_indiening">2030403430</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Duyvendak</persoon>
            <persoon partij="GroenLinks">Van den Brand</persoon>
         </item>
         <item attribuut="Datum_reaktie">2003-12-16</item>
         <item attribuut="Datum_indiening">2003-11-20</item>
         <item attribuut="Document-id">KVR19100</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1049" allpagenumbers="1049 1050" vetnummer="2030403430" code="0304tkkvr492" lopendefooter="Tweede Kamer, vergaderjaar 2003–2004, Aanhangsel" filenaam="KVR19100" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="492" onderwerp="" indiendatum="2003-11-20">
         <vrager partij="GroenLinks" oorsprong="parlement">Duyvendak</vrager>
         <vrager partij="GroenLinks" oorsprong="parlement">Van den Brand</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-12-16">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de huidige praktijk van het aftappen van bloed bij levende varkens, ten behoeve van testen op o.a. blaasjesziekte en klassieke varkenspest? </vraag>
      <vraag nummer="2">Bent u bekend met de grote welzijnsproblemen die deze vorm van testen oplevert voor de dieren, waaronder een hoge mate van pijn en stress? </vraag>
      <vraag nummer="3">Klopt het dat u per 1 januari 2004 het bloed tappen aan de slachtlijn mogelijk wil maken voor zeugen op bedrijven met meer dan honderd dieren? Zo ja, waarom alleen voor zeugen, terwijl ook bij vleesvarkens grote welzijnsproblemen optreden? </vraag>
      <vraag nummer="4">Deelt u de mening dat het voor zowel grotere als ook voor kleinere bedrijven met minder dan honderd dieren mogelijk moet zijn over te gaan op een diervriendelijke testmethode? </vraag>
      <vraag nummer="5">Bent u ervan op de hoogte dat de sector en de Gezondheidsdienst voor Dieren geen praktische bezwaren zien om het tappen aan de slachtlijn ook voor vleesvarkens mogelijk te maken? Zo ja, bent u bereid om het bloed tappen aan de slachtlijn ook voor vleesvarkens mogelijk te maken? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik ben bekend met mogelijke welzijnsproblemen. De mogelijke welzijnsproblemen kennen twee aspecten. De belangrijkste aantasting in het welzijn wordt gevormd door stress. Deze wordt met name veroorzaakt door het fixeren van de varkens, hetgeen voor het afnemen van bloed noodzakelijk is. Fixeren (op welke wijze dan ook) wordt door varkens als zeer stressvol ervaren. Ook kan het door u genoemde pijnaspect meespelen. Ik bestrijd echter dat er sprake is van een hoge mate van pijn, de bloedafname zelf is vrijwel pijnloos en ook de gebruikte fixatiemethode veroorzaakt geen hevige pijn. Het bloed wordt afgenomen voor onderzoek ten behoeve van de preventie van dierziekten met als gevolg: minder zieke dieren en een beperking van de omvang van mogelijke dierziekte-uitbraken. Dit heeft een positieve invloed op het welzijn. </antwoord>
      <antwoord nummer="3">Ik ondersteun het initiatief om de verplichte bloedafname van varkens te verplaatsen naar het slachthuis van harte. Ik heb in nauw overleg met het PVE gewerkt aan een wijziging van de Regeling Bedrijfscontrole Dierziekten (RBD-regeling) om het zogenaamde bloedtappen aan de slachtlijn mogelijk te maken. Deze regeling schrijft een monitoring van varkensbedrijven op besmettelijke dierziekten voor, met name op blaasjesziekte en varkenspest. De wijziging kan in principe op redelijk korte termijn worden geïmplementeerd. De mogelijkheid van het bloedtappen aan de slachtlijn ligt meer voor de hand bij slachtzeugen. Het slachtproces is bij deze categorie dieren beter afgestemd op deze handeling. Verder zijn zeugen gemakkelijker terug te traceren tot op hokniveau. Tenslotte is deze methode bij slachtzeugen op grotere bedrijven statistisch epidemiologisch verantwoord. Daarom is besloten om het bloedtappen aan de slachtlijn in eerste instantie mogelijk te maken voor slachtzeugen op grotere bedrijven. Dit wil echter niet zeggen dat het bloedtappen aan de slachtlijn van slachtzeugen op kleinere bedrijven of van slachtvarkens in alle gevallen onmogelijk is. Wanneer het bloedtappen aan de slachtlijn van slachtzeugen goed blijkt te functioneren, kan worden nagegaan of deze activiteit kan worden uitgebreid. De RBD-regeling wordt op dit moment opnieuw bezien in het kader van het Project Preventie. In dit project wordt alle nationale preventieve veterinaire regelgeving doorgelicht. De wijziging van de RBD-regeling, die het bloedtappen aan de slachtlijn mogelijk moet maken, zal nog niet worden doorgevoerd zolang deze doorlichting niet is afgerond. Over de resultaten van het Project Preventie verwacht ik u begin volgend jaar te informeren. Overigens ligt de verantwoordelijkheid voor bloedonderzoek dat in het kader van een andere dierziekte, de Ziekte van Aujeszky, is voorgeschreven, bij het productschap (PVE). Ik heb het productschap verzocht om de mogelijkheid van het bloedtappen aan de slachtlijn voor wat betreft deze onderzoeken verder uit te werken. </antwoord>
      <antwoord nummer="4">Zie antwoord op vraag 3. </antwoord>
      <antwoord nummer="5">De Gezondheidsdienst voor Dieren deelt de argumenten, genoemd onder de beantwoording van vraag 3. Zie verder antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
