<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de staatssecretaris van Volksgezondheid, Welzijn en Sport over verplichte deelname aan activiteitencentra. (Ingezonden 23 oktober 2000); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12587
</item>
         <item attribuut="Inhoud">Betreft het feit dat bewoners van instellingen voor lichamelijk gehandicapten nog steeds verplicht vier dagdelen per week moeten doorbrengen in een activiteitencentrum, terwijl deze verplichting wettelijk niet meer bestaat.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorginstellingen) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten</item>
         <item attribuut="Vindplaats">Kamervragen met antwoord 2000-2001, nr. 228, Tweede Kamer</item>
         <item attribuut="Vraagnr_bij_indiening">2000101510</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">2000-11-08</item>
         <item attribuut="Datum_indiening">2000-10-23</item>
         <item attribuut="Document-id">KVR12587</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="465" allpagenumbers="465" vetnummer="2000101510" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12587" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="228" onderwerp="" indiendatum="2000-10-23">
         <vrager partij="CDA" oorsprong="parlement">Dankers</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-11-8">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is het u bekend dat bewoners van instellingen voor lichamelijke gehandicapten nog steeds verplicht worden vier dagdelen per week in een activiteitencentrum buiten de instelling door te brengen, ook al bestaat deze verplichting al enkele jaren (wettelijk) niet meer? </vraag>
      <vraag nummer="2">Kan het feit dat deze instellingen de oude regel nog steeds toepassen te maken hebben met het gegeven dat dit de personeelskosten van de instelling drukt? Kan dit ook te maken hebben met het feit dat de kosten van het vervoer in het budget van het activiteitencentrum zijn opgenomen en dat het daarom, vanuit het oogpunt van kostenbeheersing, voordeliger is als iedereen vier dagdelen gaat? Hoe beoordeelt u deze situatie? </vraag>
      <vraag nummer="3">Hoe beoordeelt u de situatie geschetst in vraag 1 in het licht van het beleid gericht op het bieden van zorg-op-maat, en bent u bereid gegeven het feit dat de verplichte deelname aan activiteitencentra niet meer bestaat, nog eens bij de instellingen de redenen onder de aandacht te brengen en eventueel met de instellingen in overleg te treden waarom zij hun bewoners nog steeds verplichten (vraag 2)? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De verplichting dat bewoners van instellingen voor lichamelijk gehandicapten vier dagdelen per week in een activiteitencentrum buiten de instelling (i.c. kleine woonvorm) doorbrengen – als alternatief voor het verrichten van arbeid buitenshuis gedurende eenzelfde periode van vier dagdelen per week – bestaat nog steeds. In dit verband mag ik verwijzen naar de Regeling nadere regels zorgaanspraken AWBZ, meer in het bijzonder de tekst van artikel 30, lid 2. Daarin staat met zoveel woorden omschreven dat onder het verrichten van arbeid dan wel het bezoeken van een dagverblijf voor gehandicapten (activiteitencentrum) in relatie tot de aanspraak op zorg ook verstaan kan worden deeltijdarbeid dan wel deeltijdverblijf in een dagverblijf, mits een en ander plaatsvindt gedurende ten minste vier dagdelen per week. </antwoord>
      <antwoord nummer="2">Zoals uit de beantwoording van vraag 1 reeds blijkt, gaat het i.c. niet om een «oude» regel en is het opleggen van bedoelde verplichting op zich volkomen rechtmatig. Daarbij ga ik er wel vanuit dat de persoonlijke situatie en het individuele zorgplan van elke gehandicapte cliënt altijd uitgangspunt blijven en dat niet andere motieven leiden tot een oneigenlijke uniforme uitvoeringspraktijk in dezen. Mocht dat toch het geval blijken te zijn, dan acht ik zulks niet in overeenstemming met de uitgangspunten van de zorgaanspraken in kwestie en als zodanig een ongewenste ontwikkeling. </antwoord>
      <antwoord nummer="3">Ook in het licht van het beleid dat gericht is op het bieden van zorg-op-maat ben ik de mening toegedaan dat de kansen op arbeids- dan wel maatschappelijke participatie en zelfontplooiing in principe alleen maar gediend zijn met een algemene minimumeis betreffende het aantal dagdelen dat arbeid of activiteiten buitenshuis verricht worden. Vier dagdelen per week lijkt mij in dat verband nog altijd een zeer redelijke en ook een voor een flexibele aanpak vatbare minimumeis, waaraan ik op voorhand dan ook niet zou willen tornen. </antwoord>
      <noten afkomstig="antwoord"/>
   </antwoorden>
</kvr>
