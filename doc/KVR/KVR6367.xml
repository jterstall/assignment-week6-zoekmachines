<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kalsbeek-Jasperse en Oudkerk (beiden PvdA) over mishandeling van artsen door patiënten.(Ingezonden 5 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6367
</item>
         <item attribuut="Inhoud">Betreft vragen naar aanleinding van het artikel "Mishandeld" in Medisch Contact van 22 november 1997.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen Patiënten</item>
         <item attribuut="Vindplaats">Kamervragen met antwoord 1997-1998, nr. 592, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Kalsbeek-Jasperse</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">1998-01-26</item>
         <item attribuut="Datum_indiening">1997-12-05</item>
         <item attribuut="Document-id">KVR6367</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1207" allpagenumbers="1207 1208" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6367" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="592" onderwerp="" indiendatum="1997-12-5">
         <vrager partij="PvdA" oorsprong="parlement">Kalsbeek-Jasperse</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="26 januari 1998), zie ook Aanhangsel Handelingen nummer 482, vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennis genomen van het artikel «Mishandeld» in Medisch Contact van 22 november 1997? </vraag>
      <vraag nummer="2">Wat is het beleid van politie en justitie m.b.t. mishandeling en bedreiging van (huis)artsen door patiënten? </vraag>
      <vraag nummer="3">Waarom is in het onderhavige geval berust in het feit dat de verdachte na één keer opgeroepen te zijn niet verscheen? Hoe verhoudt deze kennelijke afwezigheid van verdere actie zich tot het gegeven dat de verdachte nog een «voorwaardelijk» zou hebben? </vraag>
      <vraag nummer="4">Zijn bedreigingen die worden geuit naar aanleiding van een aangifte niet op zichzelf weer reden om de verdachte aan te houden? </vraag>
      <vraag nummer="5">Is overwogen dat ook schadevergoeding moeilijker te verkrijgen is als de verdachte niet wordt vervolgd omdat het slachtoffer zich dan niet kan voegen in de strafrechtelijke procedure? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Indien door een burger (en dus ook door een (huis)arts) aangifte van een strafbaar feit, i.c. van mishandeling wordt gedaan, maakt de politie hiervan altijd een proces-verbaal op. Naar aanleiding hiervan onderzoekt de politie de zaak, waarbij ook de verdachte wordt gehoord. Het verdere verloop van het onderzoek hangt af van de omstandigheden van het concrete geval. </antwoord>
      <antwoord nummer="3 en 5">In casu heeft de politie aangifte opgenomen ter zake van eenvoudige mishandeling. Dit is een strafbaar feit, waarvoor geen voorlopige hechtenis is toegelaten, waardoor aanhouding buiten heterdaad niet mogelijk is. In dergelijke gevallen wordt een verdachte uitgenodigd naar het politiebureau te komen om een verklaring af te leggen. De politie heeft de verdachte op 30 oktober 1996 telefonisch uitgenodigd voor verhoor op het politiebureau op 1 november 1996. Op 31 oktober 1996 heeft de verdachte de politie meegedeeld dat hij niet van plan is een verklaring af te leggen. Op 4 november 1996 heeft aangever telefonisch te kennen gegeven zijn aangifte op grond van persoonlijke overwegingen en uit angst voor represaillemaatregelen in te trekken. Ondanks het dringend advies van de politie om hiervan af te zien, heeft aangever op 5 november 1996 het intrekken schriftelijk bevestigd. De politie heeft het dossier na intrekking van de aangifte gesloten en niet aan het openbaar ministerie doorgezonden. Hierdoor is het openbaar ministerie niet toegekomen aan het meewegen van eventuele voorwaardelijke veroordelingen en de mogelijkheden om, via het strafproces, schadevergoeding te krijgen. Voor de volledigheid merk ik hierbij nog op dat, in tegenstelling tot hetgeen hierover wordt gesuggereerd in het aangehaalde artikel in Medisch Contact van november 1997, de politie niet bekend was met het feit dat verdachte eerder voorwaardelijk was veroordeeld. Wel was de politie er van op de hoogte dat verdachte zich recent ook schuldig had gemaakt aan bedreiging. </antwoord>
      <antwoord nummer="4">Zowel de betreffende arts als zijn collega zijn door verdachte bedreigd. Beiden hebben, ondanks een verzoek van de politie daartoe, geweigerd hiervan aangifte te doen. Op zichzelf genomen zou het mogelijk zijn geweest verdachte buiten heterdaad aan te houden voor de bedreigingen die hij heeft geuit jegens de aangever en zijn collega. Immers, bedreiging is een strafbaar feit waarvoor voorlopige hechtenis is toegelaten. Ook het ontbreken van een aangifte hoeft hieraan niet in de weg te staan. De politie heeft echter destijd van aanhouding en het in behandeling nemen van deze zaak om bewijstechnische redenen afgezien, nu de bedreigde arts en zijn collega – beiden tevens slachtoffer – weigerden een verklaring af te leggen. De hoofdofficier van Justitie is, de zaak overziend, van mening dat de politie een inschattingsfout heeft gemaakt bij het in behandeling nemen van de zaak. De ernst van het relaas van de aangever, de aard van de mishandeling en de wetenschap dat verdachte zich recent nog had schuldig gemaakt aan bedreiging, indiceerde een andere behandeling van deze zaak. Indien de zaak in behandeling was genomen als een poging tot zware mishandeling, was aanhouding mogelijk geweest en hadden politie en openbaar ministerie de zaak inhoudelijk in behandeling kunnen nemen, met alle consequenties van dien. Daarnaast had ook het intrekken van de aangifte niet behoeven te leiden tot het stopzetten van het onderzoek en het sluiten van het dossier. De hoofdofficier van Justitie heeft dit met de korpsleiding besproken. </antwoord>
      <noten afkomstig="antwoord"/>
   </antwoorden>
</kvr>
