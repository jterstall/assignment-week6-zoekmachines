<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (VVD) aan de minister van Justitie over het verbod van het College Bescherming Persoonsgegevens (CBP) aan de politie te Amsterdam om criminelen hinderlijk te volgen. (Ingezonden 9 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30722
</item>
         <item attribuut="Inhoud">Het College Bescherming Persoonsgegevens heeft Amsterdam op de vingers getikt over de wijze waarop de gemeente beroepscriminelen hinderlijk volgt. Het koppelen van bestanden zou bijvoorbeeld niet mogen. De regering zou maatregelen moeten nemen zodat het innovatief opsporen van criminaliteit niet belemmerd wordt. Eventueel moet de Wet Bescherming Persoonsgegevens gewijzigd worden.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Privacy)</item>
         <item attribuut="Trefwoorden">Criminaliteitsbestrijding Privacy</item>
         <item attribuut="Vindplaats">Kamervragen met antwoord 2007-2008, nr. 1188, Tweede Kamer</item>
         <item attribuut="Vraagnr_bij_indiening">2070808010</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven</persoon>
         </item>
         <item attribuut="Datum_reaktie">2008-01-30</item>
         <item attribuut="Datum_indiening">2008-01-09</item>
         <item attribuut="Document-id">KVR30722</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2539" allpagenumbers="2539 2540" vetnummer="2070808010" code="0708tkkvr1188" lopendefooter="Tweede Kamer, vergaderjaar 2007–2008, Aanhangsel" filenaam="KVR30722" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1188" onderwerp="" indiendatum="2008-01-9">
         <vrager partij="VVD" oorsprong="parlement">Teeven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-01-30">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het feit dat het College Bescherming Persoonsgegevens het korps Amsterdam/Amstelland heeft gekapitteld over de werkwijze om Amsterdamse beroepscriminelen hinderlijk te volgen door (bijvoorbeeld beelden van camera’s boven snelwegen te koppelen aan bestanden met gegevens over criminelen)? <voetnoot nummer="1"/>
      </vraag>
      <vraag nummer="2">Deelt u de mening van het CBP dat een dergelijke koppeling niet zou moeten worden toegestaan? Zo ja, waarom vindt u dat nu de bestrijding van criminaliteit toch een speerpunt van dit kabinet is? Zo neen, welke maatregelen zullen door u worden genomen om toch op deze wijze politioneel en justitieel te kunnen werken? </vraag>
      <vraag nummer="3">Maakt het voor u nog verschil of de koppeling van de bestanden gebeurt ten aanzien van personen die reeds eerder onherroepelijk zijn veroordeeld voor strafbare feiten? </vraag>
      <vraag nummer="4">Deelt u de mening dat de Wet Bescherming Persoonsgegevens deze werkwijze van de Amsterdamse politie niet zou toestaan? Acht u het niet vreemd dat het innovatief opsporen van criminaliteit wordt belemmerd door het beschermen van de privacy van (veroordeelde) criminelen? </vraag>
      <vraag nummer="5">Deelt u de mening dat de Wet Bescherming Persoonsgegevens dient te worden gewijzigd als deze wijze van werken niet mogelijk zou zijn? Wat zijn daartoe de te verwachten initiatieven? </vraag>
      <noten afkomstig="vraag">
         <noot nummer="1" datum="2008-01-8" bron="De Telegraaf">De Telegraaf, 8 januari 2008</noot>
      </noten>
   </vragen>
   <antwoorden aantal="2">
      <antwoord nummer="1">Op basis van informatie van het korps Amsterdam-Amstelland, het Openbaar Ministerie en het College bescherming persoonsgegevens (CBP) kan ik u het volgende melden. Het korps Amsterdam-Amstelland heeft vorig jaar een notitie opgesteld waarin staat beschreven hoe de werkwijze van de politie aangepast kan worden aan de hedendaagse samenleving. In de notitie is onder meer opgenomen dat de politiefunctie (toezicht, handhaving en opsporing) niet alleen moet zijn gericht op gebieden (de gebiedsgebonden politiezorg), maar ook op de stromen van personen, goederen en informatie over de infrastructuur en in het bijzonder op de knooppunten daarvan (de nodale oriëntatie). Voor deze nodale oriëntatie zal meer en meer gebruik worden gemaakt van moderne technische hulpmiddelen en van verschillende relevante bestanden met persoonsgegevens. Omdat de politie bestanden met persoonsgegevens alleen wil gebruiken binnen de bestaande wet- en regelgeving, heeft op basis van de opgestelde notitie overleg plaatsgevonden met onder meer het Openbaar Ministerie, het College bescherming persoonsgegevens en vooraanstaande rechtswetenschappers op het gebied van privacywetgeving. Tijdens dit overleg zijn verschillende casusposities besproken. Onder meer is uit het overleg gekomen dat binnen de huidige wet- en regelgeving het niet mogelijk is om de kentekens van de voertuigen van personen van wie bekend is dat zij zich regelmatig schuldig maken aan het plegen van strafbare feiten, de zgn. Amsterdamse Beroeps Criminelen (ABC’ers), op te nemen en in de Automatic Number Plate Recognition (ANPR) om daarmee de ABC’ers hinderlijk te volgen. Het voorgaande betekent dat het korps Amsterdam-Amstelland geenszins op de vingers is getikt door het CBP en ook geen werkzaamheden verricht (of wil verrichten) die in strijd zijn met de privacywetgeving. Een gericht onderzoek door het CBP naar de ANPR-praktijk bij het korps waaruit de (on)rechtmatigheid van het gebruik daarvan zou blijken, heeft tot op heden evenmin plaatsgevonden. </antwoord>
      <antwoord nummer="2 t/m 5">Voor het herkennen van kentekens door camera’s boven snelwegen wordt gebruik gemaakt van het zogenaamde Automatic Number Plate Recognition (ANPR). De door de ANPR gescande kentekens kunnen op verschillende manieren worden gebruikt. De gegevens kunnen bijvoorbeeld worden vergeleken met informatie over gesignaleerde personen of gestolen voertuigen. Op deze manier voorkomt ANPR dat politieambtenaren telkens handmatig kentekens moet invoeren om de noodzakelijke controleactiviteiten uit te voeren. ANPR biedt echter ook heel nieuwe mogelijkheden, waarvan in de hierboven genoemde notitie van het korps Amsterdam-Amstelland een aantal is verkend. Het verzamelen, bewaren, bewerken en gebruiken van de door de camera’s opgenomen kentekens en de koppeling van die gegevens met andere door de politie verwerkte gegevens moet zorgvuldig worden getoetst aan de bestaande wettelijke regels zoals het Wetboek van Strafrecht, het Wetboek van Strafvordering, de Wet bescherming persoonsgegevens en de Wet politiegegevens. De wettelijke basis voor verwerking van gegevens met behulp van ANPR door de politie, is thans nog niet in alle opzichten duidelijk. Ook het privacykader waarbinnen persoonsgegevens in de vorm van kentekens van willekeurig voorbijkomende voertuigen worden verzameld, bewaard en geanalyseerd, en vervolgens in combinatie met andere gegevens verder worden verwerkt, is thans nog onvoldoende in kaart gebracht. Dit betekent dat op dit moment nog geen uitsluitsel kan worden gegeven over de rechtmatigheid van alle gebruiksmogelijkheden die ANPR biedt. De Raad van Hoofdcommissarissen is bezig met het in kaart brengen van de privacy-aspecten die bij ANPR een rol spelen. Op basis van deze inventarisatie zal in 2008 een landelijk beleid worden ontwikkeld. Verder wijs ik u op de onlangs door het kabinet ingestelde Commissie veiligheid en persoonlijke levenssfeer. Deze commissie heeft de opdracht gekregen te adviseren hoe versterking van veiligheid zo veel mogelijk gelijk op kan gaan met versterking van de persoonlijke levenssfeer. Te verwachten valt dat deze commissie een koers uitzet die ook zal helpen bij het (verdere) gebruik van cameratoezicht op snelwegen ten behoeve van criminaliteitsbestrijding. </antwoord>
      <noten afkomstig="antwoord"/>
   </antwoorden>
</kvr>
