<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van As (LPF) aan de minister van Justitie over het reprorecht. (Ingezonden 22 augustus 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18489
</item>
         <item attribuut="Inhoud">Vragen naar aanleiding van berichten over het meningsverschil tussen Bouwverbond AVBB en Stichting Reprorecht over vaststelling van de heffing op gemaakte en reprorechtplichtige kopieën (aanvulling op vragen van de leden Aptroot en Luchtenveld, ingezonden 27 juni 2003, het lid De Wit, ingezonden 4 juli 2003, en het lid Ten Hoopen, ingezonden 11 juli 2003).</item>
         <item attribuut="Rubriek">Bouw (Algemeen) Burgerlijk recht en burgerlijk procesrecht (Intellectueel en industrieel eigendom)</item>
         <item attribuut="Trefwoorden">Bouwnijverheid Reprorecht</item>
         <item attribuut="Vindplaats">Kamervragen met antwoord 2002-2003, nr. 1894, Tweede Kamer</item>
         <item attribuut="Vraagnr_bij_indiening">2020316170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Van As</persoon>
         </item>
         <item attribuut="Datum_reaktie">2003-09-10</item>
         <item attribuut="Datum_indiening">2003-08-22</item>
         <item attribuut="Document-id">KVR18489</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3981" allpagenumbers="3981 3982" vetnummer="2020316170" code="0203tkkvr1894" lopendefooter="Tweede Kamer, vergaderjaar 2002–2003, Aanhangsel" filenaam="KVR18489" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1894" onderwerp="" indiendatum="2003-08-22">
         <vrager partij="LPF" oorsprong="parlement">Van As</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-09-10">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2 3">Kent u de berichten in de Telegraaf «Bouw woedend over kopieeraanslagen» <voetnoot nummer="1"/>, «Ondernemers massaal tegen kopieerheffing» <voetnoot nummer="2"/>, «Binnen 8 dagen betalen!» en in het Nederlands Dagblad «Bouwverbond(AVBB) stopt overleg kopieeraanslag» <voetnoot nummer="3"/>? </vraag>
      <vraag nummer="2">Bent u op de hoogte van achtergronden van het onderzoek dat verricht is door het bureau Veldkamp? Bent u van mening dat de opzet, uitvoering en uitkomsten van dit onderzoek mogen leiden tot de door de stichting Reprorecht vastgestelde omkering van de bewijslast? </vraag>
      <vraag nummer="3">Bent u bereid om te bevorderen dat de achterliggende steekproefgegevens die aan het rapport ten grondslag hebben gelegen, geanonimiseerd naar personen en bedrijven, openbaar worden gemaakt? </vraag>
      <vraag nummer="4">Wat is volgens u de grondslag voor de heffingen: het totaal aantal gemaakte kopieën of het totaal aantal gemaakte kopieën gemaakt van werken waar auteursrechten op rusten (reprorechtplichtige kopieën)? </vraag>
      <vraag nummer="5">Bent u van mening dat het onzorgvuldig is dat de Stichting Reprorecht de bedrijven alleen vraagt naar het totale aantal kopieën in plaats van naar het totale aantal reprorechtplichtige kopieën? </vraag>
      <vraag nummer="6">Acht u het in overeenstemming met de strekking van de wet dat de grondslagen voor de heffing voor 2003 niet bespreekbaar zijn? Zo neen, bent u bereid om te bevorderen dat de Stichting Reprorecht het overleg alsnog in gang brengt? </vraag>
      <vraag nummer="7">Bent u van mening dat bij het algemeen bestuur van de Stichting Reprorecht dat bestaat uit vertegenwoordigers uit de auteurs- en uitgeverswereld sprake is van belangenverstrengeling daar deze stichting als doel heeft gelden te incasseren voor diezelfde auteurs- en uitgeverswereld? </vraag>
      <noten afkomstig="vraag">
         <noot nummer="1" datum="2003-07-15" bron="D.d.">D.d., 15 juli 2003</noot>
         <noot nummer="2" datum="2003-08-5" bron="D.d.">D.d., 5 augustus 2003</noot>
         <noot nummer="3" datum="2003-08-12" bron="D.d.">D.d., 12 augustus 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van de leden Aptroot en Luchtenveld, ingezonden 27 juni jl., het lid De Wit, ingezonden 4 juli jl. en van het lid Ten Hoopen, ingezonden 8 juli jl. </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op grond van art. 16m van de Auteurswet 1912 en art. 3 van het Besluit van 27 november 2002, houdende vaststelling van de vergoeding voor reprografisch verveelvoudigen en vaststelling van de vrijstelling van de opgaveplicht (Stb. 574), zijn bedrijven die jaarlijks meer dan 50.000 reprografische verveelvoudigingen maken, gehouden aan de Stichting Reprorecht opgave te doen van het totale kopieervolume op jaarbasis. Uit de wetsgeschiedenis van de recente uitbreiding van het reprorecht blijkt dat de nieuwe regeling niet een omkering van de bewijslast beoogt, maar een beperkte opgaveplicht voor betalingsplichtigen (Kamerstuk 27 617, nr. 3, pag. 29). Op basis van het onderzoek door Veldkamp/NIPO naar het kopieergedrag in het bedrijfsleven, waarvan de achtergronden mij bekend zijn, is de Stichting gekomen tot schattingen van het jaarlijkse aantal vergoedingsplichtige verveelvoudigingen per bedrijf. Op basis hiervan zijn vervolgens individuele betalingsvoorstellen toegezonden. Indien bedrijven het niet eens zijn met de schattingen van de Stichting Reprorecht, kunnen zij correcties doorgeven via het meegezonden opgavenformulier. Daarom is er mijns inziens geen sprake van een omkering van de bewijslast. </antwoord>
      <antwoord nummer="3" voetnoot="1">Zoals al is opgemerkt in het antwoord op vraag 7 van de leden Aptroot en Luchtenveld inzake het reprorecht <voetnoot nummer="1"/>(toegezonden aan de Tweede Kamer bij brief van de minister van Justitie van 25 augustus 2003), heeft de Stichting Reprorecht aangegeven de huidige wijze van uitvoering van de nieuwe regeling zo spoedig mogelijk te zullen evalueren in overleg met vertegenwoordigende organisaties en brancheorganisaties. Hierbij kunnen ook de uitkomsten worden betrokken van een door VNO-NCW geëntameerd referentieonderzoek naar het kopieergedrag in het bedrijfsleven. In dit kader heeft de stichting aangegeven bereid te zijn om inzage te geven in de kerngegevens van het onderzoek van het bureau Veldkamp/NIPO waarover zij beschikt, voor zover privacyoverwegingen zich daartegen niet verzetten. </antwoord>
      <antwoord nummer="4 en 5">De uiteindelijke grondslag voor de reprovergoeding wordt gevormd door het totale aantal reproplichtige kopieën. Op grond van de artikelen 16h e.v. van de Auteurswet 1912 is de vergoeding namelijk in beginsel verschuldigd over iedere pagina waarop een artikel in een dag-, nieuws- of weekblad of tijdschrift of een klein gedeelte van een boek en van de in zo’n werk opgenomen andere werken reprografisch verveelvoudigd is. Omdat noch de Stichting Reprorecht noch individuele bedrijven over een sluitend overzicht beschikken van het daadwerkelijke aantal gemaakte reproplichtige kopieën – vanuit de optiek van efficiëncy en terugdringing van administratieve lasten kan dat in redelijkheid ook moeilijk worden verlangd – ligt het in de rede dat naar andere betrouwbare en hanteerbare maatstaven wordt gezocht. Dat kan een combinatie zijn van het jaarlijkse kopieervolume en ervaringsgegevens inzake het aandeel reproplichtige kopieën. Mede tegen deze achtergrond kan de opgaveplicht van bedrijven vanaf een jaarlijks aantal van 50.000 kopieën worden gezien. Door bedrijven te vragen naar het totale kopieervolume, handelt de Stichting conform de wettelijke bepalingen inzake de informatieverplichting en daarom mijns inziens niet onzorgvuldig. Dit laat overigens onverlet dat bij de al genoemde evaluatie van de huidige wijze van uitvoering van het reprorechtstelsel kan worden bezien of er andere adequate parameters zijn om tot een betrouwbare en hanteerbare vaststelling van het reprorechtplichtige kopieervolume te komen, dan die welke thans door de Stichting Reprorecht worden gehanteerd. </antwoord>
      <antwoord nummer="6">Zoals hiervoor al is opgemerkt, heeft de Stichting Reprorecht aangegeven de huidige wijze van uitvoering van de reprorechtregeling zo spoedig mogelijk en in overleg met vertegenwoordigende organisaties in het bedrijfsleven te zullen evalueren. Centraal aandachtspunt zal daarbij zijn of en hoe de gerechtvaardigde belangen van rechthebbenden binnen het huidige wettelijke kader beter kunnen worden verzoend met de ook in het regeerakkoord onderkende noodzaak van beperking van administratieve lasten voor het bedrijfsleven. Ook 2003 kan bij deze evaluatie worden betrokken, zeker als daarover in het kader van eventuele meerjarenarrangementen wordt gesproken. </antwoord>
      <antwoord nummer="7">Voor een algemene uiteenzetting over de Stichting Reprorecht, en de aanwijzing van deze Stichting door de minister van Justitie, zij verwezen naar het antwoord op vraag 2 van de leden Aptroot en Luchtenveld inzake het reprorecht. In aanvulling daarop zij het volgende opgemerkt. Uit de nieuwe wettelijk regeling van het reprorecht vloeit voort dat de Stichting Reprorecht tot taak heeft om de reprorechtvergoedingen te incasseren, beheren en verdelen namens rechthebbenden. In deze aangelegenheden moet de Stichting blijkens de wet de rechthebbenden in en buiten rechte vertegenwoordigen (art. 16L van de Auteurswet 1912). Het is derhalve de bedoeling geweest van de wetgever dat een organisatie wordt aangewezen waarin de rechthebbenden op representatieve wijze zijn vertegenwoordigd (zie ook de memorie van toelichting, Kamerstuk 27 617, nr. 3, pag. 24). De samenstelling van het algemeen bestuur van de Stichting, waarin – naast een onafhankelijk voorzitter – auteurs en uitgevers (rechthebbenden) zijn vertegenwoordigd, doet recht aan deze uitgangspunten. Bij haar taakuitoefening zal de Stichting uiteraard bovendien de belangen van betalingsplichtigen voldoende in acht moeten nemen. Dat volgt reeds uit artikel 2, tweede lid, onderdeel d, van de Wet toezicht collectieve beheersorganisaties auteurs- en naburige rechten. Daarin is bepaald dat het College van Toezicht collectieve beheersorganisaties, dat ook is belast met het toezicht op de Stichting Reprorecht, onder meer tot taak heeft erop toe te zien dat de Stichting bij de uitoefening van haar werkzaamheden voldoende rekening houdt met de belangen van de betalingplichtigen. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1804" documentjaargang="2002-2003">Aanhangsel Handelingen, nr. 1804, vergaderjaar 2002–2003.</noot>
      </noten>
   </antwoorden>
</kvr>
