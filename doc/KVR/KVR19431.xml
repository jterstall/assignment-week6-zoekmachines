<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over mogelijk gedwongen scheiding van een echtpaar door verpleeghuiszorg. (Ingezonden 5 januari 2004); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19431
</item>
         <item attribuut="Inhoud">Vragen over onvrijwillige scheiding van echtpaar, waarvan één partner verpleeghuiszorg nodig heeft.</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Verpleeghuizen</item>
         <item attribuut="Vindplaats">Kamervragen met antwoord 2003-2004, nr. 785, Tweede Kamer</item>
         <item attribuut="Vraagnr_bij_indiening">2030405470</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-02-10</item>
         <item attribuut="Datum_indiening">2004-01-05</item>
         <item attribuut="Document-id">KVR19431</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1661" allpagenumbers="1661 1662" vetnummer="2030405470" code="0304tkkvr785" lopendefooter="Tweede Kamer, vergaderjaar 2003–2004, Aanhangsel" filenaam="KVR19431" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="785" onderwerp="" indiendatum="2004-01-5">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-02-10">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op de gedwongen scheiding van een echtpaar omdat mevrouw verpleeghuiszorg nodig heeft? <voetnoot nummer="1"/>
      </vraag>
      <vraag nummer="2">Hoe vaak komen vergelijkbare onvrijwillige scheidingen voor? </vraag>
      <vraag nummer="3">Deelt u de mening dat zo’n gedwongen scheiding niet nodig moet zijn en ook niet zou moeten plaatsvinden? </vraag>
      <vraag nummer="4">Waarom is het niet mogelijk die zorg te bieden waarbij mensen als dit echtpaar samen kunnen blijven wonen? </vraag>
      <vraag nummer="5">Wat gaat u ondernemen om dat wel mogelijk te maken en om dergelijke schrijnende situaties te voorkomen? </vraag>
      <noten afkomstig="vraag">
         <noot nummer="1" datum="2003-12-24" bron="2Vandaag">2Vandaag, 24 december 2003</noot>
      </noten>
   </vragen>
   <antwoorden aantal="5">
      <antwoord nummer="1">Ik kan me goed voorstellen dat een situatie zoals die werd geschetst in de reportage voor de betrokkenen heel ingrijpend is. Tegelijkertijd moet ik echter constateren dat er kennelijk voor de mevrouw in kwestie door een indicatieorgaan is vastgesteld dat zij niet langer verzorgingshuiszorg, maar nu verpleeghuiszorg nodig heeft. Dat zij naast functies als huishoudelijke en persoonlijke verzorging, verpleging en verblijf óók behoefte heeft aan behandeling en/of activerende begeleiding. Niet alle instellingen beschikken over een toelating voor het verlenen van die functies (net als voor 1 april 2003, toen er nog van verzorgingshuizen en verpleeghuizen werd gesproken, is er verschil in wat instellingen hun cliënten kunnen bieden). Dat wil overigens niet zeggen dat cliënten die een indicatiebesluit krijgen voor activerende begeleiding en behandeling, in aanvulling op verzorging, verpleging en verblijf, altijd naar een andere instelling moeten verhuizen. Door samenwerking tussen instellingen kunnen cliënten vaak heel lang met een zwaardere zorgvraag in de «oude» instelling blijven, zonder dat zij kwaliteit van zorg tekort komen: de (vroegere) extramurale verpleeghuiszorg. Maar als de zorgvraag van een cliënt ook die mogelijkheden te boven gaat, dan is een verhuizing naar een instelling die wel behandeling en activerende begeleiding kan bieden aangewezen. </antwoord>
      <antwoord nummer="2">Ik heb geen zicht op de omvang van het aantal malen dat echtparen, woonachtig in een verzorgingshuis, worden gescheiden omdat de zorgbehoefte van één van beide echtgenoten zo toeneemt dat daaraan niet door die instelling, zelfs niet in samenwerking met een andere instelling, kwalitatief verantwoord kan worden tegemoet gekomen. </antwoord>
      <antwoord nummer="3">De aard en de mate van de zorgbehoevendheid bepalen waar een cliënt het beste zijn zorg kan ontvangen. Instellingen zouden – en dat doen ze gelukkig waar mogelijk – zich het lot van echtparen moeten aantrekken en moeten bezien of er mogelijkheden zijn om echtgenoten niet van elkaar te scheiden, terwijl wel volledig wordt tegemoet gekomen aan de zorgvraag van degene die meer zorg nodig is gaan hebben. </antwoord>
      <antwoord nummer="4">Niet altijd is het mogelijk om cliënten adequate zorg te leveren daar waar ze samen met hun partner verblijven. De aard van de aandoening of beperking van de cliënt en de omstandigheden van een instelling kunnen daaraan in de weg staan. </antwoord>
      <antwoord nummer="5">Anders dan de u reeds aangekondigde wijziging van het Besluit zorgaanspraken AWBZ in verband met de partneropname, ben ik niet voornemens actie te nemen. Instellingen zijn zelf aan zet. Met de mogelijkheden die er met de invoering van de gemoderniseerde AWBZ sinds april vorig jaar zijn, kunnen zij inspelen op dergelijke situaties. De voorgenomen wijziging van het Besluit zorgaanspraken AWBZ die binnenkort bij u zal worden voorgehangen, regelt bovendien dat de echtgenoot die mee wil verhuizen met diens partner naar een instelling zonder zelf te beschikken over een daartoe strekkend indicatiebesluit, daar aanspraak op heeft. Maar hiervoor geldt dat niet alle instellingen echtparen kunnen huisvesten. </antwoord>
      <noten afkomstig="antwoord"/>
   </antwoorden>
</kvr>
