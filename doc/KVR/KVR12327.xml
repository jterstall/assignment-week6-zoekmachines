<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Terpstra (VVD) aan de minister en staatssecretaris van Volksgezondheid, Welzijn en Sport over de positie van Alfahulpen. (Ingezonden 5 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12327
</item>
         <item attribuut="Inhoud">Vragen over de rechtspositie van, respectievelijk nieuwe administratieve verplichtingen voor, de alfahulp oude stijl per 1 januari 2001. De A-hulp nieuwe stijl heeft een loondienstverband met een thuiszorginstelling.</item>
         <item attribuut="Rubriek">Gezondheidszorg (Maatschappelijke gezondheidszorg) Inkomen en rechtspositie (Algemeen) Welzijn (Gezinsverzorging)</item>
         <item attribuut="Trefwoorden">Rechtspositie Thuiszorg</item>
         <item attribuut="Vindplaats">Kamervragen met antwoord 2000-2001, nr. 9, Tweede Kamer</item>
         <item attribuut="Vraagnr_bij_indiening">2990015210</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Terpstra</persoon>
         </item>
         <item attribuut="Datum_reaktie">2000-09-21</item>
         <item attribuut="Datum_indiening">2000-09-05</item>
         <item attribuut="Document-id">KVR12327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="17" allpagenumbers="17 18" vetnummer="2990015210" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12327" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="9" onderwerp="" indiendatum="2000-09-5">
         <vrager partij="VVD" oorsprong="parlement">Terpstra</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-21">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat thans (slechts vier maanden voordat 60 000 Alfahulpen een keuze gemaakt moeten hebben om ofwel als Alfahulp «oude stijl» door te gaan, ofwel als A-hulp in loondienst te treden van een thuiszorginstelling) nog geen duidelijkheid bestaat over de positie van de Alfahulp «oude stijl» per 1 januari 2001? </vraag>
      <vraag nummer="2">Is het waar dat deze Alfahulpen wellicht vanaf 1 januari administratieve verplichtingen gaan krijgen, zoals bijvoorbeeld het voeren van een boekhouding en het heffen van BTW, ook als zij slechts gemiddeld drie uur per week werken? Zo ja, wanneer komt hier definitief duidelijkheid over? </vraag>
      <vraag nummer="3">Indien vraag twee bevestigend wordt beantwoord, zal dit dan naar uw mening ertoe leiden dat de Alfahulp of bij de thuiszorginstelling in dienst treedt, met als gevolg extra meerkosten, of dat de Alfahulp stopt met zijn of haar werkzaamheden, zoals het College Tarieven Gezondheidszorg u met zorg heeft gemeld? </vraag>
      <vraag nummer="4">Kan thans, na het onderzoek van KPMG, exact worden aangegeven wat de makro-meerkosten zullen zijn, indien respectievelijk 20 000, 30 000, 40 000 en 60 000 Alfahulpen besluiten in loondienst van een thuiszorginstelling te treden? </vraag>
      <vraag nummer="5">Hoe beoordeelt u deze macro-meerkosten, zonder dat daar een hoger zorgvolume tegenover staat? In hoeverre deelt u de vrees van het CTG dat er zelfs een groot risico van daling van het zorgvolume bestaat, hetgeen tot langere wachtlijsten zal leiden? </vraag>
      <vraag nummer="6">Op welke wijze en wanneer zal de voorlichting aan de 60 000 Alfahulpen vorm krijgen, opdat zij een verantwoorde keuze kunnen maken? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1" voetnoot="1">Over de positie van de alphahulp «oude stijl» bestaat als sinds 24 mei jl. duidelijkheid. Toen heeft de Kamer namelijk in een algemeen overleg ingestemd met mijn voorstel voor een duaal stelsel voor de alphahulpverlening zoals neergelegd in mijn brief van 23 december 1999 (Kamerstuk 26 814, nr. 6). De alphahulp «oude stijl» blijft de alphahulp zoals die nu ook functioneert, in dienst van de cliënt. Naar de mate dat de fiscale overgangsregeling de fiscale compensatie voor het vervallen van de invorderingsvrijstelling afbouwt <voetnoot nummer="1"/>, wordt compensatie uit anderen hoofde geboden, namelijk door een stijging van de beloning van de alphahulp. Die beloning zal uiteindelijk, in 2006, het niveau bereiken dat overeenkomt met het salarisnummer dat hoort bij het maximum van schaal 1 van de CAO-Thuiszorg. </antwoord>
      <antwoord nummer="2">Om in aanmerking te komen voor het – als voorschot – maandelijks in het lopende jaar uitbetaald krijgen van de heffingskorting, zal de alphahulp – net als alle andere belastingplichtigen – een VT-formulier moeten invullen (VT = voorlopige teruggaaf). Daarbij zullen zij moeten aangeven wat naar verwachting hun inkomen in dat jaar zal bedragen en uit welken hoofde dat inkomen wordt genoten. Net als thans en net als alle andere belastingplichtigen zal de alphahulp aan het einde van het jaar de gegevens moeten aanleveren die het vaststellen van de definitieve belastingaanslag mogelijk moet maken. Omdat de cliënt, als werkgever van de alphahulp, niet de verplichting heeft om ieder jaar een jaaropgave van het looninkomen aan de alphahulp te verstrekken, zal VWS (via de thuiszorginstellingen) de alphahulpen een formulier ter beschikking stellen waarop op eenvoudige wijze kan worden bijgehouden hoeveel er wekelijks is gewerkt. Zodoende wordt voorkomen dat de alphahulp bij een eventuele controle van de Belastingdienst voor de benodigde gegevens moet teruggrijpen op schoenendozen of achterkanten van sigarendozen. Het heffen van BTW is niet aan de orde bij de alphahulpen. De alphahulp is immers in dienst bij de cliënt waardoor er geen sprake kan zijn van een BTW-plichtige prestatie. En bovendien is de thuiszorg vrijgesteld van BTW. </antwoord>
      <antwoord nummer="3">Vraag 2 is ontkennend beantwoord. </antwoord>
      <antwoord nummer="4">Het onderzoek van KPMG biedt nog niet de gewenste duidelijkheid over de toekomstige inschaling van degenen die in dienst van de thuiszorginstellingen alphahulp-achtige werkzaamheden gaan verrichten. Bovendien bestaat er nog geen overeenstemming met de LVT over de mate waarin de totale overheadkosten in de sector zullen stijgen als gevolg van het overstappen van een ongewis aantal alphahulpen naar een loondienstverband met een thuiszorginstelling. Daarom kan ook nog geen CTG-tarief voor dat product worden vastgesteld. En daarom kan ook de gevraagde berekening over de macro-meerkosten nog niet worden gemaakt. De LVT heeft aangegeven dat de loondienstverhouding per 1 januari 2001 nog niet als alternatief voor de alphahulp kan worden aangeboden. De taaiheid van de materie van dit deel van het duale stelsel vergt meer tijd dan nu nog resteert tot 1 januari 2001. Daarom is overeengekomen om voor de uitwerking van dit deel van het duale stelsel wat meer tijd uit te trekken en het wat later in te laten gaan. Daardoor kan de energie nu volledig worden gericht op de informatiecampagne voor de alphahulp «oude stijl». </antwoord>
      <antwoord nummer="5">Zie het antwoord op vraag 4. </antwoord>
      <antwoord nummer="6">De voorlichting aan de alphahulpen heeft – na het verschijnen van de Belastingkrant 2001 in juni jl. – een eerste aanzet gekregen in de vorm van een brief aan de alphahulpen (zie bijlage). Daarin wordt aangegeven dat er een voorziening is getroffen voor het vervallen van de invorderingsvrijstelling en de meer gedetailleerde informatiecampagne in het najaar wordt er al in aangekondigd. Aangezien het duale alternatief er per 1 januari 2001 nog niet is, moet de informatiecampagne van dit najaar vooral duidelijkheid verschaffen over het feit dat het werken als alphahulp ook onder het nieuwe belastingstelsel, zonder de voordelen van de invorderingsvrijstelling, nog steeds een lonende zaak is. Niet alleen in immaterieel opzicht maar ook in materieel opzicht. </antwoord>
      <noten afkomstig="antwoord">
         <noot nummer="1">De invorderingsvrijstelling wordt in 5 jaar in gelijke stappen van 20% afgeschaft door een tijdelijke verhoging van de heffingskorting. In 2001 wordt zo – via de fiscale weg – nog 100% gecompenseerd</noot>
      </noten>
   </antwoorden>
</kvr>
