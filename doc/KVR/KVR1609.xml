<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over het inleveren van een kopie van het identiteitsbewijs. (Ingezonden 31 mei 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1609
</item>
         <item attribuut="Rubriek">Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Legitimatie Persoonsregistratie</item>
         <item attribuut="Vindplaats">Kamervragen met antwoord 1994-1995, nr. 961, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1995-06-26</item>
         <item attribuut="Datum_indiening">1995-05-31</item>
         <item attribuut="Document-id">KVR1609</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1965" allpagenumbers="1965 1966" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="961" onderwerp="" indiendatum="1995-05-31">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1995-06-26">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Financie¨n</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Heeft een aantal werknemers om principie¨le redenen bezwaar tegen het inleveren van een kopie van hun identiteitsbewijs in het kader van de wet op de identificatieplicht? </vraag>
      <vraag nummer="2">Acht u de sancties jegens de weigerachtige werknemers – het opleggen van het zogenaamde anoniemenbelastingtarief, dan wel ontslag – niet buitenproportioneel </vraag>
      <vraag nummer="3" voetnoot="1">Bent u bereid de uitspraak van de heer Ph. van Veller van de belastingdienst te bevestigen, dat het «niet de bedoeling is dat dit drastische middel op grote schaal wordt toegepast»? <voetnoot nummer="1"/>
      </vraag>
      <vraag nummer="4">Deelt u de mening, dat, wanneer een werkgever alleen nieuwe werknemers vraagt een kopie van hun legitimatiebewijs te verstrekken, er bij het strikt naleven van de wettelijke sancties sprake kan zijn van ongelijke behandeling tussen oude en nieuwe werknemers? </vraag>
      <vraag nummer="5">Bent u alsnog bereid voor principie¨le weigeraars een zogenaamde bezwaardenregeling te treffen, zoals door diverse werkgevers (o.a. de Rijksuniversiteit Groningen) is verzocht? </vraag>
      <noten afkomstig="vraag">
         <noot nummer="1" datum="1995-05-19" bron="De Telegraaf">De Telegraaf, 19 mei 1995</noot>
      </noten>
   </vragen>
   <antwoorden aantal="4">
      <antwoord nummer="1 en 5">Het is bekend dat een aantal werknemers om principie¨le redenen heeft geweigerd te voldoen aan de wettelijke identificatieverplichtingen die inhouden dat van werknemers wordt verlangd dat zij ter uitvoering van de Wet op de loonbelasting en de Organisatiewet sociale verzekering een kopie van een geldig identiteitsbewijs inleveren. Ik zie geen aanleiding een regeling te bevorderen ten behoeve van gewetensbezwaarden. Door het cree¨ren van deze nieuwe wettelijke verplichtingen worden van burgers niet zodanig nieuwe handelingen verlangd dat daarvoor een ontheffingsregeling gerechtvaardigd is. Het deelnemen aan het maatschappelijk verkeer impliceert nu eenmaal dat op sommige tijdstippen aan bepaalde formaliteiten ter identificatie moet worden voldaan. Voor het op reguliere wijze uitoefenen van bepaalde activiteiten dient volgens de wet in formele zin aan bepaalde vereisten te zijn voldaan. Dat geldt b.v. voor het verwerven van een rijbewijs of van een paspoort, waarbij ook op enig moment moet worden vastgesteld dat betrokkene degene is die hij opgeeft te zijn. Opmerking verdient dat in de Paspoortwet en in de Wegenverkeerswet geen voorziening voor gewetensbezwaarden is getroffen. Evenmin is de wenselijkheid van zo een uitzonderingsregeling bij gelegenheid van de zeer uitvoerige schriftelijke voorbereiding en mondelinge behandeling van het wetsvoorstel aan de orde geweest. </antwoord>
      <antwoord nummer="2">Het in artikel 26b van de in de Wet op de loonbelasting 1964 opgenomen anoniementarief geldt in een drietal situaties. In de eerste plaats als de werknemer zijn naam, adres of woonplaats niet aan de inhoudingsplichtige heeft verstrekt. In de tweede plaats moet het anoniementarief worden toegepast als de identiteit van de werknemer niet is vastgesteld overeenkomstig de voorschriften met betrekking tot de identificatieplicht. Ten slotte als de werknemer terzake onjuiste gegevens heeft verstrekt en de inhoudingsplichtige dit weet of redelijkerwijs moet weten. Het anoniementarief van 60% moet ondermeer bewerkstelligen dat de werknemer/werkgever meewerkt aan een goede gang van zaken bij de belangheffing. Zonder normale gegevensverstrekking is controle op de juistheid van de inhoudingen immers niet mogelijk. Ook het vervolgtraject, de aanslagregeling inkomstenbelasting, wordt door een onjuiste of onvolledige gegevensverstrekking nodeloos bemoeilijkt. Aangezien het belastingtarief in de hoogste belastingschijf 60% bedraagt, zorgt het anoniementarief ervoor dat in ieder geval voldoende belasting wordt ingehouden. Gelet op het voorgaande, is de toepassing van het anoniementarief in het licht van deze specifieke situatie niet disproportioneel, temeer niet daar de belastingplichtige werknemer de eventueel te veel ingehouden loonbelasting via een T-biljet kan terugvragen, als voldoende duidelijk is dat de loonheffing van hem is ingehouden. Het ontslag van een werknemer die weigert te voldoen aan de verplichtingen die voortvloeien uit de Wet op de identificatieplicht, is geen sanctie die in voornoemde wet is opgenomen. </antwoord>
      <antwoord nummer="3">Uitgangspunt is dat van de omstandigheid dat een bepaalde gedraging met een sanctie is bedreigd in het algemeen een voldoende stimulans uitgaat voor het naleven van de wet. Ik ga ervan uit dat – nu van massale overtreding van de nieuwe bepalingen niet is gebleken – werkgevers voldoen aan hun wettelijke controleverplichting en dat werknemers de daartoe benodigde inlichtingen verstrekken. In de uitzonderingsgevallen dat dat niet gebeurt zoals bij de door vragensteller bedoelde gewetensbezwaarden, dient de werkgever ten aanzien van de betrokken werknemer het anoniementarief toe te passen. </antwoord>
      <antwoord nummer="4">Anders dan vragensteller veronderstelt, dienen niet alleen nieuwe werknemers zich te identificeren door middel van het overleggen van een geldig identiteitsbewijs aan hun werkgever, maar ook degenen die reeds een dienstverband met een werkgever zijn aangegaan. Zij dienen op grond van de eerder genoemde wettelijke verplichtingen zich eveneens te identificeren. Er is dus geen sprake van ongelijke behandeling. </antwoord>
      <noten afkomstig="antwoord"/>
   </antwoorden>
</kvr>
