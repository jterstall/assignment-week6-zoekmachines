<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) aan de minister van Justitie over verdwenen strafdossiers bij Amsterdamse rechtbank. (Ingezonden 16 november 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8358
</item>
         <item attribuut="Rubriek">Rechterlijke organisatie (Arrondissementsrechtbanken) Strafrecht en strafprocesrecht (Vervolging)</item>
         <item attribuut="Trefwoorden">Arrondissementsrechtbanken Strafvervolging</item>
         <item attribuut="Vindplaats">Kamervragen met antwoord 1998-1999, nr. 479, Tweede Kamer</item>
         <item attribuut="Vraagnr_bij_indiening">2989903240</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1998-12-14</item>
         <item attribuut="Datum_indiening">1998-11-16</item>
         <item attribuut="Document-id">KVR8358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="977" allpagenumbers="977 978" vetnummer="2989903240" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8358" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="479" onderwerp="" indiendatum="1998-11-16">
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1998-12-14">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht dat bij de Amsterdamse rechtbank veertig tot vijftig strafdossiers zijn verdwenen? <voetnoot nummer="1"/>Om wat voor soort zaken gaat het? </vraag>
      <vraag nummer="2">Sedert wanneer is de verdwijning van deze dossiers bij het departement bekend? </vraag>
      <vraag nummer="3">Is bekend wat de oorzaak is van de vermissing? </vraag>
      <vraag nummer="4">Zijn reeds strafzaken terzijde geschoven vanwege de vermissing? Zo neen, bestaat de kans dat dit alsnog zal gebeuren? </vraag>
      <vraag nummer="5" voetnoot="2">In hoeverre is de suggestie juist dat er bij de Amsterdamse rechtbank sprake is van mismanagement en chaos? <voetnoot nummer="2"/>
      </vraag>
      <vraag nummer="6">Zijn sedert de vermissing maatregelen genomen om een herhaling te voorkomen? Zo neen, welke maatregelen stelt u zich dan voor te nemen? </vraag>
      <vraag nummer="7">Zijn de omstandigheden bij andere rechtbanken zodanig, dat een dergelijke grootschalige vermissing niet voor kan komen? Zo neen, bent u bereid om maatregelen te nemen om een dergelijke vermissing te voorkomen? </vraag>
      <noten afkomstig="vraag">
         <noot nummer="1" datum="1998-11-13" bron="De Telegraaf,">De Telegraaf,, 13 november 1998</noot>
         <noot nummer="2" datum="1998-11-13" bron="De Telegraaf,">De Telegraaf,, 13 november 1998, blz. 6</noot>
      </noten>
   </vragen>
   <antwoorden aantal="5">
      <antwoord nummer="1">Ja. De dossiers betreffen zaken uit de jaren 1988 tot 1992 en enkele zaken uit 1994 die in eerste aanleg zijn behandeld door de politierechter en waarvan appèl is ingesteld bij het gerechtshof te Amsterdam. Bij geen van deze zaken waren benadeelde partijen betrokken. </antwoord>
      <antwoord nummer="2">Eind 1993 constateerde de rechtbank – toen men de zaken waarvan appèl was ingesteld wilde overdragen aan het gerechtshof – dat dossiers niet beschikbaar waren. Op basis van overleg tussen alle betrokken partijen is er toen een zoekactie ingesteld binnen de rechtbank, het arrondissementsparket, het gerechtshof en het ressortsparket. Van de vermissing, alsmede van de naar aanleiding daarvan ingestelde zoekactie is het departement op de hoogte gesteld. Bij de eerste zoekactie zijn enkele dossiers te voorschijn gekomen en vervolgens bij het hof aangebracht. Dergelijke zoekacties zijn opnieuw uitgevoerd in april 1996 en mei 1997. Ook toen zijn enkele zaken teruggevonden en aangebracht. De zaken waarvan geen volledige dossiers meer aanwezig waren, zijn nadien met de aanwezige stukken gereconstrueerd. Daarna zijn deze zaken met onvolledige dossiers bij het hof aangebracht. Van de vermissing en de activiteiten die naar aanleiding daarvan zijn ondernomen is het departement formeel op de hoogte gesteld in een ambtsbericht naar aanleiding van het eerder genoemde artikel in De Telegraaf van 13 november 1998. </antwoord>
      <antwoord nummer="3">De oorzaak van de vermissing is niet bekend. Het is niet duidelijk in welke fase en waar de dossiers in het ongerede zijn geraakt. In de periode waarin een en ander heeft plaatsgevonden waren het arrondissementsparket enerzijds en de rechtbank, het ressortsparket en het gerechtshof anderzijds op verschillende locaties gehuisvest. Bovendien is in de betreffende periode de rechtbank verhuisd. </antwoord>
      <antwoord nummer="4">Vanaf juni 1998 beziet het ressortsparket hoe de betreffende zaken in hoger beroep zullen worden behandeld. Te verwachten is echter dat het gerechtshof in vrijwel alle zaken vanwege het grote tijdsverloop een niet-ontvankelijkheid zal uitspreken. </antwoord>
      <antwoord nummer="5, 6 en 7">De vermissing beschouw ik als een bedrijfsincident dat kan worden toegeschreven aan de toenmalige feitelijke situatie (zie het antwoord op vraag 3) en aan het feit dat in die tijd het dossierbeheer in kwalitatieve zin onvoldoende was afgestemd op de omvang van de dossierstroom binnen de rechterlijke organisatie in Amsterdam. (De Amsterdamse rechtbank behandelt jaarlijks ongeveer 25 000 strafzaken. In de periode waarin de zaken gediend hebben die nu onvindbaar zijn (1988 tot en met 1994) zijn ongeveer 140 000 dossiers behandeld.) Sindsdien zijn zowel bij de rechterlijke organisatie te Amsterdam alsook elders in Nederland op het gebied van de administratieve organisatie de nodige maatregelen genomen om het dossierbeheer te verbeteren. In Amsterdam is in 1994 een procedure ingevoerd waarbij te allen tijde kan worden gevolgd waar een dossier zich bevindt en kan sinds 1995 via een geautomatiseerd systeem iedere dossierbeweging worden gevolgd. </antwoord>
      <noten afkomstig="antwoord"/>
   </antwoorden>
</kvr>
