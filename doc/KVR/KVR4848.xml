<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het mogelijk verlies dat de Thalys de komende jaren oplevert. (Ingezonden 27 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4848
</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1996-1997, nr. 1138, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-05-01</item>
         <item attribuut="Datum_indiening">1997-03-27</item>
         <item attribuut="Document-id">KVR4848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2325" allpagenumbers="2325 2326" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1138" onderwerp="" indiendatum="1997-03-27">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1 mei 1997) Zie ook Aanhangsel Handelingen nr. 1082, vergaderjaar 1996–1997 Alvorens nader in te gaan op de gestelde vragen wil ik opmerken dat de N.V. Nederlandse Spoorwegen (NS) in 1995 is verzelfstandigd. De bestaande bestuurlijke en financiële relaties tussen de Rijksoverheid en de NS zijn hiermee opnieuw vormgegeven. In lijn hiermee is ook het inzicht van de Rijksoverheid in vervoerkundige en financiële gegevens teruggebracht. Onderstaande antwoorden zijn in belangrijke mate gebaseerd op de informatie die mij hieromtrent door NS is verstrekt. Overigens wil ik er op wijzen dat de exploitatie van de Thalys een commerciële verantwoordelijkheid is van de NS. Dit betekent ook dat ik niet kan en ook niet wil treden in de commerciële afwegingen van de NS om de Thalys naar eigen inzicht te exploiteren.">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Thalys levert NS komende jaren 200 miljoen verlies op»? <voetnoot nummer="1"/>
      </vraag>
      <vraag nummer="2">Hoeveel passagiers hebben in het eerste half jaar na de start van de Thalys Amsterdam–Parijs, waarin een verlies van f 13 miljoen is geleden, op Nederlands grondgebied gebruik gemaakt van de Thalys? </vraag>
      <vraag nummer="3">Hoeveel bedroeg de winst of het verlies van NS op de exploitatie van de treindienst Amsterdam–Parijs gedurende het laatste jaar vóór de indienststelling van de Thalys? Hoeveel bedroeg het aantal reizigers in dat jaar? </vraag>
      <vraag nummer="4">Op welk gemiddeld aantal reizigers is een verlies van gemiddeld f 25 miljoen per jaar, die de NS voor de komende acht jaar prognostiseert, gebaseerd? </vraag>
      <vraag nummer="5">Op welke datum is het contract tussen NS, Belgische en Franse spoorwegen inzake de gezamenlijke exploitatie van de Thalys gesloten? </vraag>
      <vraag nummer="6">Bent u vooraf gekend in de inhoud van het contract? Zo neen, was dit in overeenstemming met de formele verhouding tussen NS en de rijksoverheid op dat moment? Zo ja, waarom hebt u zich niet verzet tegen het aangaan van een dergelijk, extreem ongunstig, contract? </vraag>
      <vraag nummer="7">Hoe hoog is de geprognostiseerde winst die de Thalys na ingebruikname van het Nederlandse HSL-traject volgens de NS zal gaan opleveren? Op welke aannamen is deze prognose gebaseerd? </vraag>
      <vraag nummer="8">Worden de gekapitaliseerde aanloopverliezen binnen de NS-dochter Hogesnelheids Exploitatie Maatschappij HSEM verrekend met de toekomstige winst of ten laste gebracht van de resultaten van de NS groep? </vraag>
      <vraag nummer="9">Is er al een contract afgesloten voor de exploitatie van de Thalysverbinding Amsterdam–Frankfurt voor de periode dat het aangepaste tracé nog niet gereed is? Zo ja, wat is de geprognostiseerde winst of verlies voor dit traject? </vraag>
      <noten afkomstig="vraag">
         <noot nummer="1" datum="1997-03-24" bron="Volkskrant">Volkskrant, 24 maart 1997</noot>
      </noten>
   </vragen>
   <antwoorden aantal="9">
      <antwoord nummer="1">Ja, het bericht uit de Volkskrant van 22 maart 1997 is mij bekend. </antwoord>
      <antwoord nummer="2">Volgens opgave van de NS hebben er van 2 juni tot 30 november 1996 circa 320 000 passagiers met Thalys gereisd op Nederlands grondgebied. </antwoord>
      <antwoord nummer="3">Volgens opgave van de NS vervoerden de spoorwegen in 1995, het laatste jaar van de klassieke dagtrein, 600 000 reizigers naar Frankrijk. Daarbij werd volgens de NS een verlies geleden van ongeveer f 2 miljoen. </antwoord>
      <antwoord nummer="4">Volgens opgave van de NS is het door NS voorziene verlies gebaseerd op 1,1 tot 1,2 miljoen passagiers per jaar. </antwoord>
      <antwoord nummer="5">Voor de exploitatie van Thalys, met alle bijbehorende verdelingen van kosten en opbrengsten, technisch-operationele afspraken, afspraken over marketing, etc., is geen contract ondertekend. Wel is er eind 1995 een concept-overeenkomst vastgesteld voor de exploitatie-periode 1996–1998 tussen NS-dochter HST-VEM en Westrail (een samenwerkingsverband tussen Belgische en Franse spoorwegen). Dit concept-contract fungeert in de praktijk als werkafspraak tussen de betrokken partijen. Aangaande de kosten van het materieel is wel sprake van een contract. Over de aankoop en huur van het eerste benodigde hogesnelheidsmaterieel is op 28 januari 1993 een contract ondertekend tussen NS, DB, NMBS en SNCF. </antwoord>
      <antwoord nummer="6">Ten aanzien van de huidige afspraken over exploitatie van Thalys ben ik niet vooraf gekend in de commerciële beslissingen van de NS. Ja, dit was in overeenstemming met de formele verhouding tussen de NS en de rijksoverheid op dat moment. Ten aanzien van het contract van 1993 over aanschaf van materieel is mijn ambtsvoorganger vooraf gekend. Op basis van de toen bekende gegevens en de op dat moment voorziene afspraken over opbrengst-verdeling en dergelijke, was sprake van een investering met een verantwoord risico, uitgaande van een maximale inspanning om te komen tot een rendabele, commerciële exploitatie. </antwoord>
      <antwoord nummer="7">Over de geprognostiseerde winst wil de NS geen uitspraken doen. Op basis van de reizigersprognoses die zijn gemaakt ten behoeve van de PKB en het businessplan HST-VEM is berekend dat het internationale vervoer een rendement oplevert van f 1,1 miljard (netto contante waarde in 2000, disconteringsvoet 9%). De reizigersprognoses en de gehanteerde berekeningsmethode zijn opgenomen in delen 1 en 2 van de Nieuwe HSL-nota. De veronderstellingen die ten grondslag liggen aan die berekening waren de toen bekende concept-overeenkomsten over verdeling van kosten en opbrengsten. </antwoord>
      <antwoord nummer="8">Volgens opgave van de NS worden de aanloopverliezen jaarlijks meegeconsolideerd in het resultaat van NS Groep N.V. </antwoord>
      <antwoord nummer="9">Volgens de NS zal de hogesnelheidstrein exploitatie Amsterdam–Frankfurt niet met Thalys geschieden: het betreft hier een gezamenlijk Duits-Nederlandse exploitatie van zogenoemde ICE-treinen. Er is tot op heden nog geen contract afgesloten met de DB. Financieel gezien is deze exploitatie volgens de NS vanaf het tweede jaar kostendekkend. Ik hoop u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
