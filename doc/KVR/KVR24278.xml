<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Ham (D66) en Duyvendak (Groenlinks) aan de staatssecretaris van Volkshuisvesting, Ruimtelijke Ordening en Milieubeheer en de minister voor Bestuurlijke Vernieuwing en Koninkrijkrelaties over deelname aan een Amsterdams onderzoek naar de luchtkwaliteit. (Ingezonden 7 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24278
</item>
         <item attribuut="Inhoud">Vragen over het feit dat noch de staatssecretaris van milieu, noch ambtenaren van zijn ministerie, noch het Milieu- en Natuurplanbureau zouden hebben willen meewerken aan het Amsterdamse onderzoek.</item>
         <item attribuut="Rubriek">Milieu (Luchtverontreiniging)</item>
         <item attribuut="Trefwoorden">Luchtverontreiniging</item>
         <item attribuut="Vindplaats">Kamervragen met antwoord 2005-2006, nr. 330, Tweede Kamer</item>
         <item attribuut="Vraagnr_bij_indiening">2050601090</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
            <persoon partij="Groenlinks">Duyvendak</persoon>
         </item>
         <item attribuut="Datum_reaktie">2005-11-09</item>
         <item attribuut="Datum_indiening">2005-10-07</item>
         <item attribuut="Document-id">KVR24278</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="713" allpagenumbers="713 714" vetnummer="2050601090" code="0506tkkvr330" lopendefooter="Tweede Kamer, vergaderjaar 2005–2006, Aanhangsel" filenaam="KVR24278" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="330" onderwerp="" indiendatum="2005-10-7">
         <vrager partij="D66" oorsprong="parlement">Van der Ham</vrager>
         <vrager partij="Groenlinks" oorsprong="parlement">Duyvendak</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister voor Bestuurlijke Vernieuwing en Koninkrijkrelaties</vraagt-aan>
      </vraagdata>
      <antwoorddata antwoorddatum="2005-11-9">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de ministers voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Waarom heeft u geweigerd te verschijnen voor de commissie van de Amsterdamse gemeenteraad, die belast is met het onderzoek naar de luchtkwaliteit? Klopt het dat u de uitnodiging hiervoor al op 3 augustus jl. kreeg en dat u pas op 19 september jl. afwijzend reageerde? Waarom heeft u zo lang gewacht? Deelt u de mening dat juist lokale overheden veel kunnen doen in het oplossen van de problematiek rond luchtkwaliteit en dat een goede interactie tussen rijk en gemeenten onontbeerlijk is? </vraag>
      <vraag nummer="2">Wat is de reden dat het Milieu- en Natuurplanbureau (MNP) niet in is gegaan op de uitnodiging om een gesprek aan te gaan met de Amsterdamse raadscommissie? Klopt het dat u niet kon instemmen met de deelname van het planbureau aan het onderzoek? </vraag>
      <vraag nummer="3">Waarom weigert u ambtenaren van uw ministerie te laten deelnemen aan het onderzoek? Is het niet mogelijk om deze ambtenaren ten minste in een besloten vergadering te horen, in het kader van een goede informatievoorziening aan de raadscommissie? </vraag>
      <vraag nummer="4">Bent u alsnog bereid, in enige vorm, een bijdrage te leveren aan het Amsterdamse onderzoek naar de luchtkwaliteit? Bent u bereid hierover in overleg te treden met de Amsterdamse gemeenteraad? Kunt u over de vorderingen daarvan de Kamer berichten voor 15 oktober jl.? </vraag>
      <vraag nummer="5">Is het waar dat de Amsterdamse gemeenteraad de eerste is die een dergelijke brede raadsenquête uitvoert? </vraag>
      <vraag nummer="6">Hoe moet er volgens u in de toekomst worden omgesprongen met deelname van bewindslieden aan gemeentelijke en provinciale enquêtes en onderzoeken? Deelt u de mening dat hierin zo veel mogelijk openheid moet worden betracht tussen de verschillende bestuurslagen? Welke uitgangspunten wilt u hierbij hanteren? Bent u bereid om hiervoor kaders aan te geven, zodat lokale overheden en gemeenteraadsleden weten waar ze aan toe zijn? Bent u bereid deze naar de Kamer te sturen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">In mijn brief aan de enquêtecommissie van de Amsterdamse gemeenteraad, waarin ik de uitnodiging om voor deze commissie te verschijnen heb afgewezen, heb ik aangegeven dat ik over mijn beleid primair verantwoording afleg aan uw Kamer, dat ik dat bij diverse gelegenheden heb gedaan en dat de informatie daarover te vinden is in diverse brieven aan de vaste commissie van Volkshuisvesting, Ruimtelijke ordening en Milieubeheer van uw Kamer en in de handelingen van diverse vergaderingen van uw vaste commissie. Vooruitlopend op mijn schriftelijke afwijzing heeft diverse malen telefonisch contact plaatsgevonden tussen mijn departement en de raadsgriffie van Amsterdam, zodat Amsterdam al eerder op de hoogte was van mijn standpunt in deze. Ik deel overigens uw mening ten volle dat lokale overheden veel kunnen doen aan het oplossen van de problematiek van de luchtkwaliteit en dat een goede interactie tussen rijk en gemeente daarbij onontbeerlijk is. Er is dan ook intensief contact zowel op bestuurlijk als ambtelijk niveau tussen een groot aantal gemeenten en mijn departement. Ook met het College van B&amp;W van Amsterdam en met medewerkers van de gemeente bestaan intensieve contacten. </antwoord>
      <antwoord nummer="2">Het is een bevoegdheid van de directie van het Milieu- en Natuurplanbureau om over deelname aan dergelijke vergaderingen te beslissen. In dit geval heeft daarover geen contact met VROM plaatsgevonden. </antwoord>
      <antwoord nummer="3 en 4">Intussen is op 31 oktober 2005 de directeur-generaal Milieubeheer van mijn departement voor de enquêtecommissie verschenen en heeft hij een groot aantal vragen beantwoord. </antwoord>
      <antwoord nummer="5">Sinds de invoering van de Wet dualisering gemeentebestuur in 2002 hebben gemeenteraden de bevoegdheid tot het instellen van een onderzoek naar het door het college of de burgemeester gevoerde bestuur. In de praktijk wordt deze bevoegdheid wel aangeduid als «raadsenquête» (niet te verwarren met de parlementaire enquête die met ruimere onderzoeksbevoegdheden gepaard gaat). De gemeente Amsterdam is niet de eerste gemeente waar een raadsonderzoek wordt uitgevoerd. Gewezen kan worden op ervaringen in onder meer Alkmaar, Almere, Katwijk en Schiedam. </antwoord>
      <antwoord nummer="6">De kring van personen die verplicht zijn tot medewerking aan het onderzoek is in de Gemeentewet vastgesteld. Het betreft gemeentelijke (voormalige) ambtenaren en bestuurders. Dat neemt niet weg dat personen van buiten deze kring op vrijwillige basis medewerking kunnen verlenen. Medewerking van bewindslieden ligt niet voor de hand omdat het object van een raadsonderzoek het door het college of de burgemeester gevoerde bestuur is. Bewindslieden zijn uiteraard verantwoording verschuldigd aan het parlement. Het stellen van een kader voor gevallen waarbij bewindslieden medewerking verlenen aan gemeentelijke en provinciale enquêtes is daarom niet aan de orde. Een afweging kan altijd ad hoc gemaakt worden. </antwoord>
      <noten afkomstig="antwoord"/>
   </antwoorden>
</kvr>
