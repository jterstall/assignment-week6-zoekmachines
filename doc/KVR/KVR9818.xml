<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ravestein (D66) aan de minister van Volkshuisvesting, Ruimtelijke Ordening en Milieubeheer over bouwen onder de grond. (Ingezonden 24 juni 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9818
</item>
         <item attribuut="Inhoud">Vragen naar aanleiding van het bericht "Pleidooi voor wettelijke regeling ondergrondse infrastructuur" (Cobouw, 22 juni 1999) naar aanleiding van de promotie van M. Roggenkamp aan de Rijksuniversiteit Leiden over dit onderwerp.</item>
         <item attribuut="Rubriek">Ruimtelijke ordening en infrastructuur (Overig)</item>
         <item attribuut="Trefwoorden">Infrastructuur</item>
         <item attribuut="Vindplaats">Kamervragen met antwoord 1998-1999, nr. 1774, Tweede Kamer</item>
         <item attribuut="Vraagnr_bij_indiening">2989915090</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Ravestein</persoon>
         </item>
         <item attribuut="Datum_reaktie">1999-07-19</item>
         <item attribuut="Datum_indiening">1999-06-24</item>
         <item attribuut="Document-id">KVR9818</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3561" allpagenumbers="3561 3562" vetnummer="2989915090" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9818" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1774" onderwerp="" indiendatum="1999-06-24">
         <vrager partij="D66" oorsprong="parlement">Ravestein</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-07-19">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het bericht «Pleidooi voor wettelijke regeling ondergrondse infrastructuur» naar aanleiding van de promotie van M. Roggenkamp aan de Rijks Universiteit Leiden over dit onderwerp? <voetnoot nummer="1"/>
      </vraag>
      <vraag nummer="2">Wat is uw reactie op de uitspraak dat «verschillende ministeries – Volkshuisvesting, Ruimtelijke Ordening en Milieubeheer, Verkeer en Waterstaat en Economische Zaken – een soort competentiestrijd voeren» over de ondergrondse infrastructuur? </vraag>
      <vraag nummer="3">Wanneer zal de bij motie gevraagde nota over ondergronds bouwen en het bijbehorende planologische en juridische instrumentarium de Kamer bereiken? </vraag>
      <noten afkomstig="vraag">
         <noot nummer="2"/>
         <noot nummer="1" datum="1999-06-22" bron="Cobouw">Cobouw, 22 juni 1999, interview met M. Roggenkamp</noot>
         <noot nummer="2">Motie Ravestein c.s., Kamerstuk 26 200 XI nr. 12</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb het bericht in Cobouw van 22 juni 1999 gelezen. </antwoord>
      <antwoord nummer="2">Er is geen sprake van dat verschillende ministeries een soort competentiestrijd voeren over de ondergrondse infrastructuur. De meest betrokken ministeries hebben hun krachten gebundeld in de Interdepartementale Projectorganisatie Ondergronds Transport (IPOT). In april 1998 is een eerste verkennende analyse over dit onderwerp afgerond. De resultaten werden vastgelegd in de voortgangsrapportage «Transport onder ons» en bij brief van het kabinet aan de Tweede Kamer aangeboden. Gezien het perspectief van de mogelijkheden van ondergronds transport en buisleidingen (OTB) heeft het kabinet besloten het onderzoeksprogramma OTB te intensiveren. Op korte termijn zal de Tweede Kamer door middel van een tweede voortgangsrapportage tussentijds worden geïnformeerd over de stand van zaken op het gebied van OTB. Daarnaast wordt op dit moment op een constructieve manier tussen de betrokken ministeries samengewerkt aan de totstandkoming van het Nationale Verkeer- en Vervoerplan en de Vijfde Nota Ruimtelijke Ordening. </antwoord>
      <antwoord nummer="3">Over de tenuitvoerlegging van de motie Ravestein c.s., Kamerstuk 26 200 XI nr. 12, waarbij de regering wordt verzocht op korte termijn een nota over ondergronds bouwen en het bijbehorende planologisch en juridische instrumentarium aan de Kamer aan te bieden, meld ik u het volgende. Het terrein van het ondergronds bouwen is heel breed. Het betreft naar aard en omvang heel verschillende projecten en omstandigheden: ondergrondse infrastructurele werken (zoals tunnels, pijpleidingen) als onderdelen van landelijke, regionale of industriële distributie- of vervoersconcepten, of voorzieningen voor ondergrondse opslag, parkeren of stedelijke distributie en andere elementen van cityprojecten. Op al deze terreinen zijn in de afgelopen jaren veel nieuwe technische en beleidsinhoudelijke en procesmatige inzichten verworven. Tegelijkertijd is ook een inzicht verkregen in het planologische en juridische instrumentarium. Voor de ondergrondse (lijn)infrastructuur, meer specifiek het meer traditionele buisleidingentransport en andere vormen van ondergrondse logistieke systemen, zijn de juridische en planologische knelpunten en aandachtspunten in kaart gebracht. Ten aanzien van de procedures, de eisen met betrekking tot veiligheid, milieu en zonering, naleving en handhaving van die eisen, de positie van leidingbeheerders, en de registratie van leidingen dan wel leidingbeheerders zijn substantiële vorderingen geboekt. De IPOT-werkgroep Wetgeving beziet momenteel in overleg met de andere overheden en het bedrijfsleven, w.o. de Vereniging van Leidingeigenaren in Nederland (Velin), binnen welk bestaand juridisch kader de intrinsieke veiligheid van de ondergrondse transportsystemen, het onderhoud daarvan en de veiligheidszonering het best kan worden opgenomen. Het eindverslag van het IPOT, dat mijn ambtgenote van Verkeer en Waterstaat naar verwachting medio 2000 aan de Tweede Kamer zal voorleggen, zal concrete voorstellen bevatten hoe tot verbetering van het instrumentarium kan worden gekomen. Ten aanzien van het ondergronds bestemmen, zowel voor OTB als voor de andere vormen van ondergronds bouwen, is uit studie gebleken dat het bestaande planologisch en juridisch instrumentarium toereikend is om te komen tot een evenwichtige afweging van en besluitvorming over het ondergronds ruimtegebruik. Bij de verwezenlijking van vormen van ondergronds ruimtegebruik moet uiteraard – net als in het geval van bovengronds bouwen – worden voldaan aan de toepasselijke regelgeving op het terrein van milieu, bouwtechniek, veiligheid e.a. Wel is het wenselijk gebleken dat in de ruimtelijke plannen van het rijk (PKB’s), van provincies (streekplannen) en vooral van gemeenten (bestemmingsplannen) expliciet wordt ingespeeld op de mogelijkheden tot ondergronds ruimtegebruik. Ik zal in de Vijfde Nota Ruimtelijke Ordening nader ingaan op (de stimulering van) het intensief ruimtegebruik, waarvan het ondergronds bouwen een belangrijke component vormt. Ook blijkt het noodzakelijk om de kennis over de toepassing van de Wet op de Ruimtelijke Ordening in bestemmingsplannen met het oog op ondergronds ruimtegebruik te verspreiden. Voor dit laatste heeft mijn ministerie onder andere een beroep gedaan op het Nederlands Instituut voor Ruimtelijke Ordening en Volkshuisvesting. Tenslotte is aan de hand van enkele pilot-projecten vastgesteld dat er nader onderzoek nodig is naar de gevolgen van het Verdrag van Malta inzake de bescherming van het archeologisch erfgoed voor ondergronds bouwen. Dit onderwerp zal in de komende periode verder worden uitgediept. Hierover zal worden gerapporteerd in het eindrapport van het IPOT. Met het verschijnen van de bovenvermelde nota’s en de aspecten die daarin aan de orde zullen komen, wordt naar mijn oordeel op een constructieve en praktische wijze invulling gegeven aan de inhoud van de motie. </antwoord>
      <noten afkomstig="antwoord"/>
   </antwoorden>
</kvr>
