<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lansink (CDA) over borstkanker. (Ingezonden 23 maart 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6949
</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Kanker</item>
         <item attribuut="Vindplaats">Kamervragen met antwoord 1997-1998, nr. 1101, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Lansink</persoon>
         </item>
         <item attribuut="Datum_reaktie">1998-04-16</item>
         <item attribuut="Datum_indiening">1998-03-23</item>
         <item attribuut="Document-id">KVR6949</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2255" allpagenumbers="2255 2256" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6949" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1101" onderwerp="" indiendatum="1998-03-23">
         <vrager partij="CDA" oorsprong="parlement">Lansink</vrager>
         <vraagt-aan/>
      </vraagdata>
      <antwoorddata antwoorddatum="1998-04-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Sterven in Nederland relatief meer vrouwen aan borstkanker dan in andere EU-landen? </vraag>
      <vraag nummer="2">Gaat het Jaarboek 1997 van Eurostat, uit van 38 sterfgevallen per 100.000 vrouwen, terwijl het gemiddelde op 31 ligt? </vraag>
      <vraag nummer="3">Wat is uw oordeel over deze door Eurostat geproduceerde cijfers? </vraag>
      <vraag nummer="4">Kunt u verklaren welke oorzaken aan dit relatief hoog sterftecijfer ten grondslag liggen? En zo neen, bent u bereid hiernaar onderzoek te doen? Zo neen, waarom niet? </vraag>
      <vraag nummer="5">Zijn de effecten van het landelijk bevolkingsonderzoek naar borstkanker in deze cijfers verdisconteerd? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Nederland behoort met een (naar bevolkingsomvang gewogen) gemiddelde van 38 inderdaad tot de groep van Westerse landen waar de borstkankersterfte tot de hoogste ter wereld behoort. Andere landen in die groep, waar de sterfte (gemeten in 1992) soms zelfs nog iets hoger was, zijn Denemarken (41), het Verenigd Koninkrijk (39) en Ierland (39); ook België en Duitsland kennen een vrij hoge borstkankersterfte. </antwoord>
      <antwoord nummer="2">Ja. Dat het (naar bevolkingsomvang gewogen) gemiddelde op 31 ligt, wordt veroorzaakt door de relatief lage sterfte in landen als Spanje (24), Finland (24) en Griekenland (22). </antwoord>
      <antwoord nummer="3">Aangezien de cijfers van EUROSTAT goed overeenkomen met die uit een tweede bron (WHO) en beide gebaseerd zijn op rapportages van de nationale statistische bureaus, moeten ze betrouwbaar geacht worden. Ik merk overigens op dat deze cijfers niet overeenkomen met die in het VTV-document 1997 deel I, hoofdstuk 2.6 Borstkanker (pp. 241–252). De sterfte aan borstkanker bedraagt in Nederland volgens dit document 45,7 per 100 000 en ligt dus op een hoger niveau dan verondersteld door EUROSTAT. Het verschil tussen de getallen van VTV en EUROSTAT vloeit voort uit de andere wijze van standaardiseren van de populaties. Mijn oordeel is dat in Nederland nog te veel vrouwen het slachtoffer zijn van borstkanker. Dit getal moet op een lager niveau te brengen zijn. </antwoord>
      <antwoord nummer="4">De VTV noemt diverse determinanten die mogelijk op het ontstaan van borstkanker van invloed zijn. Het is volgens de VTV aannemelijk dat de steeds lagere leeftijd bij eerste menstruatie, de steeds hogere leeftijd bij geboorte van het eerste kind en het afnemend kindertal de afgelopen decennia een ongunstig effect hebben gehad op de epidemiologische kengetallen in Nederland en dat deze determinanten ook in de toekomst de kengetallen negatief zullen beïnvloeden. Daarnaast spelen leefstijlfactoren als voeding, lichamelijke activiteit en alcoholconsumptie mogelijk een rol. Het epidemiologisch determinantenonderzoek is naar mijn mening in Nederland voldoende ontwikkeld. Ik acht het erg belangrijk dat epidemiologisch onderzoek zich tevens richt op de effecten en effectiviteit van de screening op borstkanker. Dit heeft bv. geleid tot mijn recente besluit tot verhoging van de leeftijdsgrens voor deelneming aan het bevolkingsonderzoek. Met dit soort vroegtijdige opsporing kan m.i. momenteel de meeste gezondheidswinst worden behaald. </antwoord>
      <antwoord nummer="5">Neen. De effecten van het landelijk programma van borstkankerscreening zullen eerst omstreeks het jaar 2005 hard aangetoond kunnen worden. Volgens het VTV-document 1997 deel IV, hoofdstuk 5.3.2 Borstkanker (pp. 257–261) zal naar verwachting de sterfte te zijner tijd ca. 800 gevallen per jaar (een getal dat overeenkomt met 17% van de totale sterfte aan borstkanker) lager liggen. </antwoord>
      <noten afkomstig="antwoord"/>
   </antwoorden>
</kvr>
