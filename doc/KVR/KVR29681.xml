<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boekestijn (VVD) aan de minister voor Ontwikkelingssamenwerking over leden van besturen van goede doelen-organisaties. (Ingezonden 4 september 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29681
</item>
         <item attribuut="Inhoud">Vragen naar aanleiding van artikel in de Volkskrant over het onderzoek 'Goed bedoeld', waarin wordt gesteld dat één op de twintig bestuurders en strafblad heeft. Is de minister bereid om onderzoek te doen naar bestuurders van medefinancieringsorganisaties, die mede deel uitmaakten van het onderzoek? Indiener pleit tevens voor oprichting van een toezichthouder op dit gebied. Deze vragen dienen ter aanvulling op eerdere vragen ter zake van het lid Van Dijck (PVV), ingezonden 31 augustus 2007.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Ontwikkelingssamenwerking (Algemeen) Welzijn (Overig)</item>
         <item attribuut="Trefwoorden">Criminaliteit Liefdadigheid Management Ontwikkelingssamenwerking Rechtshandhaving</item>
         <item attribuut="Vindplaats">Kamervragen met antwoord 2007-2008, nr. 247, Tweede Kamer</item>
         <item attribuut="Vraagnr_bij_indiening">2060724430</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="VVD">Boekestijn</persoon>
         </item>
         <item attribuut="Datum_reaktie">2007-10-12</item>
         <item attribuut="Datum_indiening">2007-09-04</item>
         <item attribuut="Document-id">KVR29681</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="527" allpagenumbers="527 528" vetnummer="2060724430" code="0708tkkvr247" lopendefooter="Tweede Kamer, vergaderjaar 2007–2008, Aanhangsel" filenaam="KVR29681" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="247" onderwerp="" indiendatum="2007-09-4">
         <vrager partij="VVD" oorsprong="parlement">Boekestijn</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2007-10-12">
         <antwoorder functie="minister" ministerie="Ontwikkelingssamenwerking">Koenders</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel met als titel «In talloze besturen goed doel leden met strafblad»? <voetnoot nummer="1"/>
      </vraag>
      <vraag nummer="2">Heeft u eveneens kennisgenomen van het rapport «Goed bedoeld. Preventieve doorlichting goede doelen-sector» van het bureau Intraval dat in opdracht van het ministerie van Justitie is geschreven en waaraan het artikel refereert en waarin wordt gesteld dat één op de twintig bestuurders van goede doelen een strafblad heeft, en in het verleden is vervolgd voor drugs- en geweldsdelicten, fraude of diefstal? </vraag>
      <vraag nummer="3">Bent u bereid een onderzoek in te stellen om uit te vinden welke bestuurders van medefinancieringsorganisaties, die mede deel uitmaakten van het onderzoek, een strafblad bezitten? </vraag>
      <vraag nummer="4">Zo ja, bent u ook bereid om vervolgens te onderzoeken of deze bestuurders er nog steeds onoorbare praktijken op nahouden en, mocht dit het geval zijn, de verleende subsidie stop te zetten en terug te vorderen? </vraag>
      <vraag nummer="5">Bent u bereid om in het kabinet de oprichting van een toezichthouder, een soort Autoriteit Filantropische Markten, te bepleiten zoals de Charity Commission in Groot-Brittannië, die de goede doelen-organisaties kan doorlichten en de antecedenten van bestuurders onderzoekt? </vraag>
      <noten afkomstig="vraag">
         <noot nummer="1" datum="2007-08-29" bron="de Volkskrant">de Volkskrant, 29 augustus 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Van Dijck (PVV), ingezonden 31 augustus 2007 (vraagnummer 2060724340). </toelichting>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3" voetnoot="1">Allereerst acht ik het van belang om te wijzen op het feit dat een van de conclusies van het rapport (p. 95) is dat het natrekken van criminele antecedenten van bestuursleden van goede doelen geen alarmerende cijfers oplevert. Uiteraard worden de bevindingen in het rapport door mij serieus genomen, maar de uitkomsten van het rapport vormen voor mij geen aanleiding om op dit moment een onderzoek in te stellen specifiek gericht op bestuurders van medefinancieringsorganisaties. Dat hangt samen met het navolgende. Ik deel de zorg van de vraagsteller dat overheidsgelden slechts dienen te worden verstrekt aan betrouwbare organisaties. Er zou dan ook een algemene preventieve werking kunnen uitgaan van het aan subsidieaanvragers vragen van een zogenaamde Verklaring Omtrent het Gedrag Rechtspersonen <voetnoot nummer="1"/>. Het verkrijgen van die verklaringen zou onderzoek nodig maken naar de strafrechtelijke integriteit van de rechtspersoon en zijn bestuurders. De uitkomsten van het bovengenoemde rapport geven mij op dit ogenblik geen aanleiding tot het stellen van de eis van een Verklaring Omtrent het Gedrag Rechtspersonen. Of de eis in de toekomst zal moeten worden gesteld, hangt mede af van de uitkomsten van de consultatie van de goede doelen-sector die mijn ambtgenoot van Justitie zal plegen. Ik verwijs u naar mijn antwoord op vraag 5. Overigens hecht ik er aan om een korte schets te geven van de bestaande waarborgen bij subsidieverlening. In lijn met de Algemene wet bestuursrecht wordt, alvorens bij Buitenlandse Zaken/Ontwikkelingssamenwerking tot subsidieverlening wordt overgegaan, geverifieerd of een aanvrager betrouwbaar is en in staat moet worden geacht om de subsidiegelden doelgericht en doelmatig te besteden en te verantwoorden. Dit gebeurt via een organisatiebeoordeling op basis van de Checklist for Organisational Capacity Assessment («COCA»). Uitgangspunt is namelijk dat er vooraf in voldoende mate een beeld wordt gevormd van mogelijke risico’s, waaronder integriteitsrisico’s, die het werken met een bepaalde organisatie met zich brengen. Een niet (geheel) bevredigende uitkomst kan aanleiding geven tot het opleggen van extra verplichtingen zoals accountantscontroles of een weigering subsidie toe te kennen. Indien een specifiek beoordelingskader aan de orde is, zoals het medefinancieringsstelsel (MFS), wordt afgezien van het opstellen van een COCA aangezien binnen dat beoordelingskader is voorzien in het stellen van specifieke eisen aan het track record van de organisatie. Bovendien voorziet het MFS in een intensief traject van monitoring en rapportage gedurende het subsidietijdvak. Zoals bij alle subsidieverstrekkingen kan het niet (tijdig) naleven van subsidieverplichtingen leiden tot intrekking of lager vaststellen van het subsidiebedrag. </antwoord>
      <antwoord nummer="4">Zie het antwoord op vraag 3. </antwoord>
      <antwoord nummer="5" voetnoot="2">In zijn aanbiedingsbrief van het rapport «Goed bedoeld. Preventieve doorlichting goede doelen-sector» aan uw Kamer <voetnoot nummer="2"/>heeft mijn ambtgenoot van Justitie laten weten de uitkomsten van deze preventieve doorlichting voor te zullen leggen aan vertegenwoordigers van de goede doelensector. Vervolgens zal de minister van Justitie zich beraden over de wijze waarop de gesignaleerde risico’s tegemoet moet worden getreden. Uw Kamer zal daarover worden geïnformeerd. </antwoord>
      <noten afkomstig="antwoord">
         <noot nummer="1">Conform de door de minister van Justitie vastgestelde Beleidsregels VOG NP-RP 2004, Stcrt. 2004, 63</noot>
         <noot nummer="2" documenttype="Kamerstuk" kamerstuk-id="27 834" documentnummer="50">Kamerstuk 27 834, nr. 50</noot>
      </noten>
   </antwoorden>
</kvr>
