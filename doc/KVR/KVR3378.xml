<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over hoge prijzen op de Wereldgraanmarkt. (Ingezonden 7 juni 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3378
</item>
         <item attribuut="Inhoud">Vragen betreffen de gevolgen van de krapte en hoge prijzen op de wereldgraanmarkt voor de minst ontwikkelde landen in Afrika.</item>
         <item attribuut="Rubriek">Landbouw (Akkerbouw)</item>
         <item attribuut="Trefwoorden">Akkerbouw Internationale handel</item>
         <item attribuut="Vindplaats">Kamervragen met antwoord 1995-1996, nr. 1414, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1996-07-05</item>
         <item attribuut="Datum_indiening">1996-06-07</item>
         <item attribuut="Document-id">KVR3378</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2875" allpagenumbers="2875 2876 2877" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1414" onderwerp="" indiendatum="1996-06-7">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1996-07-5">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister voor Ontwikkelingssamenwerking en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Verwacht de FAO een «enorme menselijke tragedie» vanwege de krapte en hoge prijzen op de wereldgraanmarkt? <voetnoot nummer="1"/>
      </vraag>
      <vraag nummer="2">Wat is uw reactie op de berekening van de FAO, dat de landen ten zuiden van de Sahara nu 1,4 miljard dollar meer moeten betalen voor hun voedselimporten dan in 1994? Hoe verhoudt dit bedrag zich tot eerdere prognoses van de FAO en anderen omtrent de extra kosten voor de minst ontwikkelde en voedselimporterende landen als gevolg van de Uruquayronde? </vraag>
      <vraag nummer="3">In welke mate valt deze ontwikkeling naar uw oordeel toe te schrijven aan de afspraken die tijdens de Uruquayronde van de GATT zijn gemaakt? </vraag>
      <vraag nummer="4" voetnoot="2">Lijkt «de vrees over de negatieve gevolgen van het Uruquayronde landbouwverdrag zeker overdreven waar het netto voedsel importerende minst ontwikkelde landen betreft»? <voetnoot nummer="2"/>
      </vraag>
      <vraag nummer="5">Wanneer heeft in WTO-verband de meest recente evaluatie van de gevolgen van de Uruquayronde voor de netto-voedselimporterende landen plaatsgevonden? Wat was de conclusie van deze evaluatie? </vraag>
      <vraag nummer="6">Op welke wijze is of wordt tot dusverre invulling gegeven aan de besluiten ten behoeve van de minst ontwikkelde en netto-voedselimporterende landen, zoals opgenomen in de Finale Act van Uruquayronde? </vraag>
      <vraag nummer="7">Is binnen het Landbouwcomitie´ van de WTO afgesproken, dat tot invulling van deze besluiten wordt overgegaan, ongeacht de vraag in hoeverre de extra kosten die deze landen nu voor voedselimporten moeten betalen zijn terug te voeren op de handelsliberalisering? </vraag>
      <vraag nummer="8">Hoe zullen de graanprijzen zich de komende jaren naar uw verwachting binnen de Europese Unie en op de wereldmarkt ontwikkelen? Wat zal het effect van deze prijsontwikkeling zijn voor de netto-voedselimporterende minst ontwikkelde landen? </vraag>
      <vraag nummer="9">Wat is uw reactie op de zorg van de FAO met betrekking tot de dalende beschikbaarheid van voedselhulp? </vraag>
      <vraag nummer="10">Deelt u de opvatting dat de maatregelen die in WTO-verband mogelijk ten behoeve van de minst ontwikkelde en nettovoedsel-importerende landen worden genomen primair gericht dienen te zijn op de ontwikkeling van duurzame voedselproduktie en inkomensverbetering van de plattelandsbevolking? </vraag>
      <noten afkomstig="vraag">
         <noot nummer="1" datum="1996-05-30" bron="Agrarisch Dagblad">Agrarisch Dagblad, 30 mei 1996</noot>
         <noot nummer="2">Ministerie van Economische Zaken. De WTO in een globaliserende wereldeconomie. Gevolgen en uitdagingen. Den Haag, mei 1995. FAO = Food and Agricultural Organization GATT = General Agreement on Tariffs and Trade WTO = World Trade Organization</noot>
      </noten>
   </vragen>
   <antwoorden aantal="10">
      <antwoord nummer="1">De FAO signaleert dat, als gevolg van de huidige krapte en hoge prijzen op de wereldgraanmarkt, het voor de minst ontwikkelde landen in Afrika die voedsel moeten importeren een praktische onoplosbaar probleem wordt om de hiervoor benodigde gelden te mobiliseren. Als gevolg hiervan kunnen mensen in die landen niet geheel en soms vrijwel niet over voldoende voedsel beschikken. De FAO waarschuwt in de aangehaalde en andere woorden van gelijke strekking voor de gevolgen hiervan, indien niets wordt ondernomen. De zorg van de FAO omtrent de regelmatig terugkerende voedseltekorten heeft mede aanleiding gegeven tot het organiseren van een Wereldvoedseltop in november 1996. </antwoord>
      <antwoord nummer="2">Berekeningen van de FAO en andere multilaterale organisaties, zoals UNCTAD en Wereldbank, leiden tot geschatte extra uitgaven voor de zgn. Low-Income Food-Deficit Countries, waarvan de meeste in Sub-Sahara Afrika zijn gelegen, van maximaal 3 miljard gulden. Overigens is het van belang te vermelden, dat de verwachtingen voor de zojuist geoogste en nog te velde staande gewassen in enkele regio’s in Afrika aanmerkelijk gunstiger zijn dan vorig jaar. Deze grotere oogst zal echter een onvoldoende surplus opleveren om de gekrompen voorraden volledig te kunnen opvullen, zodat de krapte zal aanhouden. Deze problematiek zal op de eerdergenoemde Wereldvoedseltop aan de orde worden gesteld. De extra kosten voor de lage inkomenslanden als gevolg van de huidige hoge prijzen op de wereldgraanmarkt stijgen verre uit boven de prognoses van de FAO en UNCTAD van een toename van de wereldvoedselprijzen ten gevolge van de na te streven verdere liberalisatie van de wereldhandel. </antwoord>
      <antwoord nummer="3">Het is moeilijk aan te geven wat de lange-termijneffecten zijn van de afspraken van de Uruguay Ronde op de ontwikkeling van de wereldmarktprijzen. Wel werd destijds de verwachting uitgesproken dat de grotere discipline op het gebied van de steun en bescherming aan de landbouw zal leiden tot hogere en stabielere wereldmarktprijzen. De wereldmarkt zou minder worden gebruikt als een overschottenmarkt. De afspraken zijn sinds e´e´n jaar van kracht. Het is te vroeg om aan te geven wat de effecten van de afspraken zijn. De huidige krapte en hoge prijzen op de wereldgraanmarkt kunnen dan ook moeilijk worden toegeschreven aan de afspraken van de Uruguay Ronde, maar voornamelijk aan lagere oogsten als gevolg van klimaatfactoren in verschillende productiegebieden van de wereld en verhoogde vraag op de wereldmarkt. </antwoord>
      <antwoord nummer="4">De minst ontwikkelde landen importeren hun voedsel vaak niet op basis van wereldmarktprijzen, maar op concessionele voorwaarden of als voedselhulp. Verstrekking van dergelijke voedselhulp is in de afspraken van de Uruguay Ronde onder bepaalde voorwaarden vrijgesteld van de discipline voor de vermindering van exportsubsidies. In de OS-raad is afgesproken dat de financie¨le middelen voor voedselzekerheid op hetzelfde niveau worden gehandhaafd. Het is mogelijk dat sommige andere industrielanden, vanwege de afname van productieoverschotten of budgettaire redenen, minder geneigd zijn hun hulp op dit terrein op hetzelfde niveau te houden. De (tijdelijke) hoge graanprijzen zouden dan een probleem kunnen opleveren voor de voedselimporterende ontwikkelingslanden. </antwoord>
      <antwoord nummer="5">Er heeft geen evaluatie plaats- gevonden; het Landbouwcomite´ zal tijdens de WTO-bijeenkomst in Singapore eind 1996 verslag doen van de stand van zaken. </antwoord>
      <antwoord nummer="6">Het Landbouwcomite´ van de WTO heeft een werkprogramma opgesteld welke gevolg moet geven aan de Ministerie¨le beslissing in Marrakesh inzake hulp aan de netto-voedsel importerende ontwikkelingslanden. – Er is een lijst met landen opgesteld die in aanmerking kunnen komen voor steun wanneer mocht blijken dat de hervorming van het internationale handelssysteem nadelige gevolgen zou hebben voor deze landen. – Een inventarisatie is gemaakt van de bestaande voedselhulp- verplichtingen die zijn aangegaan in het kader van de Food Aid Convention. Voorts wordt door de WTO en UNCTAD een programma opgesteld om te bevorderen dat de minst ontwikkelde landen beter kunnen profiteren van het multilaterale handelssysteem. Het programma richt zich in eerste instantie op Afrika. </antwoord>
      <antwoord nummer="7">Nee. </antwoord>
      <antwoord nummer="8">Momenteel zijn de graanprijzen relatief hoog. Dit geldt zowel voor de wereldmarkt als voor Europa. De oorzaken zijn vergelijkbaar, namelijk een tegenvallende oogst gecombineerd met lagere voorraden en een verhoogde vraag op de wereldmarkt. Voor de komende jaren kunnen de volgende invloedsfactoren worden genoemd: – Wat de Europese markt aangaat, is het braakleggingspercentage van betekenis en in samenhang hiermee de toekomstige aanwas van de interventievoorraden. – De recent van kracht geworden Farm Bill in de Verenigde Staten zal naar verwachting weinig gevolg hebben voor de graanproductie in dit land. – Op de wereldmarkt is het eveneens van belang hoe de produktie zich zal ontwikkelen. Het lijkt aannemelijk dat de huidige hoge prijzen een stimulans vormen om de graanproduktie uit te breiden. – Van belang is voorts de ontwikkeling van de consumptie en de invoer, met name in Oost-Azie¨. Concluderend kan worden gesteld dat naar verwachting en uitgaande van normale weersomstandigheden de huidige, hoge graanprijzen op termijn zullen gaan dalen. </antwoord>
      <antwoord nummer="9">(Nood)voedselhulp is een instrument dat incidenteel dient te worden gehanteerd in die situaties waarin ontwikkelingslanden er niet in slagen om via eigen productie of commercie¨le importen hun voedselzekerheid veilig te stellen. Steun aan dit streven naar voedselzekerheid op internationaal, nationaal, lokaal en huishoudniveau dient zich dan ook in eerste instantie te richten op duurzame productieverhoging en toegang tot voedsel op alle niveaus en voor alle bevolkingsgroepen. In dit verband steunt Nederland het speciale programma van de FAO om in een aantal Low-Income Food-Deficit countries de voedselzekerheid te vergroten via een verhoogde voedselproductie op basis van een toegenomen bevolkingsparticipatie. De Nederlandse steun zal zich daarbij met name richten op de programma’s in Bolivia en Mali. Daarnaast zal de zorg van de FAO en andere organisaties, inclusief NGO’s, omtrent de dalende beschikbaarheid van voedselhulp besproken worden op de reeds genoemde Wereldvoedseltop. Het Nederlandse uitgangspunt, dat het instrument voedselhulp slechts in incidentele noodsituaties dient te worden ingezet en dat dan daarvoor geput kan worden uit de reguliere wereldvoedselvoorraden, zal daar nogmaals worden uitgedragen. </antwoord>
      <antwoord nummer="10">De in de Marakesh-verklaring genoemde maatregelen die mogelijk ten behoeve van de minst ontwikkelde en netto-voedsel- importerende landen worden genomen, dienen naar mijn opvatting voornamelijk gericht te zijn op de ontwikkeling van duurzame voedselproductie en inkomensverbetering van de plattelandsbevolking. </antwoord>
      <noten afkomstig="antwoord"/>
   </antwoorden>
</kvr>
