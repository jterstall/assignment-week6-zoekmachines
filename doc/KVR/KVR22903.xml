<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de minister van Volksgezondheid, Welzijn en Sport over bloedbank Sanquin. (Ingezonden 8 april 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22903
</item>
         <item attribuut="Inhoud">Vragen over onkostenvergoeding voor bloeddonoren. Deze vragen dienen ter aanvulling op eerdere vragen van het Tweede-Kamerlid Kant (SP), ingezonden 30 maart 2005, en van het Tweede-Kamerlid Arib (PvdA), ingezonden 31 maart 2005.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Bloedtransfusies</item>
         <item attribuut="Vindplaats">Kamervragen met antwoord 2004-2005, nr. 1542, Tweede Kamer</item>
         <item attribuut="Vraagnr_bij_indiening">2040512420</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2005-04-27</item>
         <item attribuut="Datum_indiening">2005-04-08</item>
         <item attribuut="Document-id">KVR22903</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3289" allpagenumbers="3289 3290" vetnummer="2040512420" code="0405tkkvr1542" lopendefooter="Tweede Kamer, vergaderjaar 2004–2005, Aanhangsel" filenaam="KVR22903" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1542" onderwerp="" indiendatum="8april 2005">
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-04-27">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u de mening dat de wet juist wel de mogelijkheid biedt om onkosten van bloeddonoren te vergoeden, daar artikel 4 van de Wet inzake bloedvoorziening (Wibv) stelt dat in redelijkheid gemaakte kosten vergoed mogen worden? </vraag>
      <vraag nummer="2">Kunt u aangeven wat de bestuurlijke verhouding is tussen u en de bloedbank Sanquin? </vraag>
      <vraag nummer="3">Biedt deze bestuurlijke verhouding u de mogelijkheid de reiskostenvergoeding voor bloeddonoren af te dwingen? Zo ja, wilt u dat doen? Zo neen, wilt u dan alsnog met Sanquin hierover in gesprek gaan? </vraag>
      <vraag nummer="4">Deelt u de mening dat het van groot belang is dat mensen vrijwillig bloed blijven geven, en dat Sanquin over voldoende middelen (84 miljoen euro kapitaal) beschikt om een onkostenvergoeding te blijven betalen? </vraag>
      <vraag nummer="5">Kunt u aangeven wat de relatie is tussen Sanquin en Euroclone BV te Amsterdam en CAF-DCF Brussel? </vraag>
      <vraag nummer="6">Kunt u garanderen dat de publieke activiteiten en commerciële activiteiten en de bijbehorende geldstromen van Sanquin volledig gescheiden zijn? Zo neen, waarom niet? Wat gaat u doen om dat te bewerkstelligen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen van het lid Kant (SP), ingezonden 30 maart 2005, (vraagnummer 2040511680) en van het lid Arib (PvdA), ingezonden 31 maart 2005, (vraagnummer 2040511740). </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De Stichting Sanquin Bloedvoorziening is een zelfstandige stichting met een Raad van Toezicht en een Raad van Bestuur. Sanquin richt zich in haar activiteiten op de uitvoering van het Ministerieel plan bloedvoorziening, dat jaarlijks door mij wordt vastgesteld. Op basis van de Wibv kan worden gesteld dat Sanquin operationeel verantwoordelijk is en de Minister eindverantwoordelijk. Deze verantwoordelijkheidsverdeling is voor beide partijen helder en werkbaar. De inzameling van bloed en het bereiden, bewaren en afleveren van tussenproducten en zgn. «kort houdbare bloedproducten» wordt in Nederland door Sanquin uitgevoerd. Deze activiteiten behoren tot de publieke taak van Sanquin. Sanquin bereidt ook geneesmiddelen uit bloed. De bereiding en levering van deze geneesmiddelen vindt plaats in een marktconforme omgeving, waarbij Sanquin concurreert met andere, internationale, organisaties die vergelijkbare producten aanbieden. Ik beoordeel jaarlijks de begroting en het beleidsplan van Sanquin, waarbij ik mij bij de beoordeling van de begroting beperk tot het publieke deel. Het marktconforme deel valt niet onder mijn eindverantwoordelijkheid. Eén en ander is in detail neergelegd in de Regeling inrichting begroting en jaarrekening Sanquin (Staatscourant 252, 24 december 1999, gewijzigd Staatscourant 163, 26 augustus 2004). </antwoord>
      <antwoord nummer="3">Strikt genomen zou ik misschien de mogelijkheid hebben om reiskostenvergoeding voor bloeddonoren af te dwingen, maar donormanagement is één van de exclusieve taken van Sanquin. Uit recente gesprekken die ik met Sanquin heb gevoerd blijkt dat zij in deze kwestie zorgvuldig heeft gehandeld. Het besluit om de onkostenvergoeding af te schaffen voor donors die 1 à 2 keer per jaar doneren komt voort uit Europese harmonisatie. Sanquin heeft dit besluit in overleg met de Landelijke Donorraad genomen. Minder dan 0,5% van de ca. 500.000 donors deed een beroep op de mogelijkheid om reiskosten vergoed te krijgen. Naar aanleiding van een klacht heeft Sanquin opnieuw advies gevraagd aan de Landelijke Donorraad over de vraag of het harmonisatiebeleid moest worden aangepast. Deze zag ook nu geen reden om reiskosten voor reguliere donaties te vergoeden en adviseerde het beleid te handhaven. In de nieuwe situatie wordt overigens aan donors op verzoek nog steeds een onkostenvergoeding verstrekt voor tol- en parkeergelden. Ook in bijzondere situaties wordt een reiskostenvergoeding verstrekt, bijvoorbeeld wanneer een specifieke donor voor een bepaalde patiënt apart wordt opgeroepen, of wanneer sprake is van uniek donatiemateriaal waarvoor een donor frequent wordt opgeroepen. </antwoord>
      <antwoord nummer="4">Ik ben evenals Sanquin overtuigd van het belang van de vrijwillige onbetaalde donatie voor de bloedvoorziening in Nederland. De motieven van Sanquin om de reiskostenregeling te harmoniseren zijn niet van financiële aard. In overleg met de Landelijke Donorraad heeft Sanquin besloten om te harmoniseren en aan te sluiten bij de EU-landen om ons heen, waarbij alleen in bijzondere situaties reiskosten van donors worden vergoed. De aantallen tot nu toe door Sanquin ontvangen reacties van donors geven geen aanleiding om te verwachten dat de donormotivatie door de harmonisatie zal worden aangetast. Sanquin heeft over dit onderwerp periodiek overleg met de Landelijke Donorraad. </antwoord>
      <antwoord nummer="5">Euroclone BV te Amsterdam is een onderneming die in 1987 door het toenmalige Centraal Laboratorium voor de Bloedtransfusie (CLB) is opgericht en via de fusie in 1998naar Sanquin is overgegaan. Euroclone BV distribueert nu laboratoriumbenodigdheden (chemicaliën en vloeistoffen) die voor de kwaliteitscontrole van bloedtesten worden gebruikt over de gehele wereld. CAF-DCF te Brussel is een organisatie via welke Sanquin samen met het Belgische Rode Kruis zorg draagt voor de bereiding van geneesmiddelen uit Belgisch bloed voor de gezondheidszorg in België. In 1998heeft Sanquin de continuïteit van het toen noodleidende onderdeel van het Belgische Rode Kruis verzekerd via een 2/3 deelname. Beide organisaties worden geconsolideerd binnen de jaarrekening van Sanquin en maken deel uit van de marktconforme activiteiten. </antwoord>
      <antwoord nummer="6">Bij de fusie van de bloedbanken en het CLB in 1998was duidelijk dat Sanquin een organisatie werd met publieke en marktconforme taken. Bij het inrichten van de organisatie is er vanaf het begin dan ook een scheiding tussen deze activiteiten gemaakt. Richtinggevend hiervoor was het Eindrapport van de werkgroep Markt en Overheid, 20 februari 1997 (rapport Cohen). Conform de aanbevelingen uit dit rapport is er binnen Sanquin sprake van een administratieve structuur waarbij de financiële stromen gescheiden blijven. Enige jaren na de oprichting van Sanquin heeft er in opdracht van VWS een audit over dit onderwerp plaatsgevonden door een onafhankelijk bureau (Arthur Andersen) dat de effectiviteit van de gekozen administratieve structuur bevestigde. Sanquin levert VWS een jaarlijkse financiële rapportage over het publiek en het marktconforme deel. Onlangs nog is in het kader van de evaluatie van de Wibv in detail gekeken naar de structuur en werkwijze van Sanquin in de afgelopen jaren. Het evaluatierapport gaf geen aanleiding om de in 1998 gemaakte keuzes inzake de organisatie van de bloedvoorziening te heroverwegen. Hetzelfde rapport stelt wel dat het nuttig is de combinatie van publieke en marktconforme activiteiten nogmaals door te lichten. Ik zal hiertoe in 2006 opnieuw een audit laten verrichten. </antwoord>
      <noten afkomstig="antwoord"/>
   </antwoorden>
</kvr>
