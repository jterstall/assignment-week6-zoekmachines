<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M.M. van der Burg en Duivesteijn (beiden PvdA) over toepassing van de hardheidsclausule n.a.v. eenmalige nabetalingen sociale zekerheid. (Ingezonden 16 juni 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1666
</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Huursubsidies Sociale verzekeringen</item>
         <item attribuut="Vindplaats">Kamervragen met antwoord 1994-1995, nr. 1017, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">M.M. van der Burg</persoon>
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1995-07-12</item>
         <item attribuut="Datum_indiening">1995-06-16</item>
         <item attribuut="Document-id">KVR1666</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2097" allpagenumbers="2097 2098" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1017" onderwerp="" indiendatum="1995-06-16">
         <vrager partij="PvdA" oorsprong="parlement">M.M. van der Burg</vrager>
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="1995-07-12">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kunnen huursubsidie-ontvangers die te maken hebben met een eenmalige nabetaling van bijvoorbeeld uitkeringen sociale zekerheid die hun inkomen eenmalig veel hoger maken, een beroep doen op de hardheidsclausule (art. 24 Wet op de Individuele Huursubsidie)? </vraag>
      <vraag nummer="2" voetnoot="1">Zijn in het verleden dergelijke beroepen door uw ministerie afgewezen? Zijn individuele gedupeerden in beroep alsnog in het gelijk gesteld omdat uw ministerie voorafgaande aan de beslissing tot afwijzing van het beroep op de hardheidsclausule onvoldoende onderzoek gepleegd had? <voetnoot nummer="1"/>
      </vraag>
      <vraag nummer="3">Worden momenteel nog steeds soortgelijke beroepen op de hardheidsclausule afgewezen, zonder dat uw ministerie het onderzoek uitvoert conform de uitspraak van de Raad van State en ook zonder dat de betrokkenen op het bezwaarschrift worden gehoord en het beroep kennelijk ongegrond wordt verklaard? </vraag>
      <vraag nummer="4">Gaat lang niet iedere gedupeerde tegen deze beslissing in bezwaar resp. beroep, zodat alleen volgens het zogenaamde «piepsysteem» in deze gevallen recht gedaan wordt? </vraag>
      <vraag nummer="5">Acht u dit overeenkomstig de beginselen van behoorlijk bestuur resp. in overeenstemming met de Algemene Wet Bestuursrecht? </vraag>
      <vraag nummer="6">Bent u voornemens voortaan elke beslissing omtrent toepassing van de hardheidsclausule naar aanleiding van eenmalige nabetalingen sociale zekerheid gepaard te laten gaan met een onderzoek zoals door de Raad van State bedoeld? </vraag>
      <noten afkomstig="vraag">
         <noot nummer="1">R.01.92.21.21. Nader dossier is ondershands aan de regering doorgezonden</noot>
      </noten>
   </vragen>
   <antwoorden aantal="5">
      <antwoord nummer="1">Ja, huursubsidie-ontvangers die een eenmalig hoger inkomen hebben in een bepaald jaar, doordat zij een nabetaling ingevolge de sociale verzekeringswetten hebben ontvangen, kunnen een beroep doen op de hardheidsclausule, artikel 24 van de Wet IHS. Dit artikel geeft de minister de bevoegdheid bepaalde inkomensbestanddelen buiten beschouwing te laten (art. 24, eerste lid, onder d). Het is vast uitvoeringsbeleid dat de subsidie wordt vastgesteld op basis van het eenmalig hoger inkomen als de nabetaling daadwerkelijk een draagkrachttoename betekent. Daarbij geldt dat het eenmalig hoger inkomen als gevolg van een nabetaling slechts voor e´e´n subsidietijdvak wordt meegenomen bij de vaststelling van de IHS-bijdrage. Verzoeken om toepassing van artikel 24 Wet IHS in verband met een eenmalig hoger inkomen als gevolg van een nabetaling worden in beginsel slechts gehonoreerd bij huurders die structureel op het minimum inkomensniveau zitten. Immers, zou geen sprake zijn geweest van een nabetaling, maar zou het daarmee gemoeide bedrag gewoon zijn uitbetaald in het jaar, of de jaren waarin men op het bedrag recht had, dan zou dat bij deze categorie van huurders veelal niet hebben geleid tot minder subsidie. Als de nabetaling bij deze categorie van huurders in het jaar van uitkering gewoon als inkomensbestanddeel zou worden meegenomen, zou dit in dat jaar we`l tot minder subsidie leiden. Het dan toch meenemen van de nabetaling in het jaar van uitkering wordt bij deze categorie van huurders als bijzonder hard opgevat. </antwoord>
      <antwoord nummer="2">In het verleden zijn verzoeken om toepassing van artikel 24 bij een eenmalig hoger inkomen ingevolge een nabetaling afgewezen, indien conform bovenvermelde beleidslijn geen bijzondere hardheid aanwezig werd geacht. In een tweetal beroepszaken heeft de Afdeling bestuursrechtspraak van de Raad van State de beslissing van VROM op het bezwaarschrift vernietigd. Het betreft de uitspraken inzake D. L. Tielman, 26 oktober 1994 (R01.92.2121) en inzake A.C. De Zeeuw, 16 december 1994 (R01.91.2414). In deze twee beroepszaken acht de Afdeling bestuursrechtspraak de beslissing op het bezwaarschrift onvoldoende gemotiveerd. De Afdeling was van mening dat in deze gevallen onvoldoende was onderzocht of sprake was van ernstige benadeling van betrokkene in het tijdvak, waarbij voor berekening van de IHS-bijdrage de nabetaling als inkomensbestanddeel is meegenomen. </antwoord>
      <antwoord nummer="3 en 6">Het beleid is naar aanleiding van de twee bovenvermelde rechterlijke uitspraken aangescherpt. Immers, deze uitspraken nopen tot een uitgebreider onderzoek naar de benadeling van betrokken aanvrager en een meer expliciete motivering waarom een beroep op artikel 24 al dan niet kan worden gehonoreerd. Er zal op het departement een afweging worden gemaakt tussen het subsidienadeel in het jaar van nabetaling, indien deze in dat jaar daadwerkelijk tot het inkomen zou worden gerekend en het ’nadeel’ in de daarvoor liggende jaren, indien de nabetaling toen al zou zijn uitgekeerd, en dus het inkomen in die jaren hoger zou zijn geweest en de subsidie in die tijdvakken wellicht op een lager bedrag zou zijn berekend. Hiertoe zal in alle individuele gevallen, waarbij een beroep op artikel 24 wordt gedaan, een berekening worden gemaakt van de hoogte van de bijdrage zoals die in de eerdere jaren zou zijn geweest. De aanvrager die hiermee wordt geconfronteerd, zal de benodigde gegevens aan het departement moeten leveren. Twee situaties kunnen zich voordoen: a. De berekening leidt tot de conclusie dat er geen bijstelling van de IHS-bijdrage in de eerdere tijdvakken nodig zou zijn geweest. Het gaat hierbij om huurders die structureel op het minimuminkomensniveau zitten en steeds recht blijven behouden op de maximale bijdrage, ook al zou hun inkomen in eerdere jaren iets hoger zijn geweest. In deze gevallen blijft de nabetaling in het jaar van uitkering geheel buiten beschouwing. b. De berekening leidt tot de conclusie dat over eerdere jaren te veel IHS is toegekend. De volgende afweging wordt dan gemaakt: Was de subsidie die in eerdere jaren te veel is ontvangen, meer dan het subsidienadeel in het jaar van de nabetaling, dan wordt de nabetaling meegenomen. Een terugvordering over eerdere tijdvakken wordt overigens niet ingesteld. Was de subsidie die in eerdere jaren te veel is ontvangen, minder dan het subsidienadeel in het jaar van de nabetaling, dan wordt de nabetaling buiten beschouwing gelaten. In dit verband verwijs ik tevens naar de brief welke ik op 28 juni jl. aan de voorzitter van de vaste commissie van Volkshuisvesting, Ruimtelijke Ordening en Milieubeheer heb gezonden. Ten aanzien van de vraag over het horen van betrokkenen het volgende. Verzoeken om toepassing van artikel 24 vanwege een eenmalig hoger inkomen als gevolg van een nabetaling kunnen al worden gedaan bij het aanvragen van IHS. Op grond van bovenvermeld beleid zal dan een weloverwogen beslissing op de subsidieaanvraag worden genomen. Ook nadat reeds een beslissing op een subsidieaanvraag is genomen, kan de betrokken aanvrager in een bezwaarschrift om toepassing van artikel 24 verzoeken. In deze gevallen waarbij de eerdere beslissing wordt heroverwogen, wordt de betrokkene altijd uitgenodigd zijn bezwaren mondeling toe te lichten. Slechts wanneer sprake is van een uitzonderingsgrond ingevolge de Algemene wet bestuursrecht (artikel 7:3 Awb) kan van het horen worden afgezien. </antwoord>
      <antwoord nummer="4">Zodra de betrokkene bij zijn subsidieaanvraag verzoekt om toepassing van de hardheidsbepaling van de Wet IHS, wordt uitvoering gegeven aan het beleid zoals geschetst in de antwoorden op de voorgaande vragen. Voorzover het verzoek wordt afgewezen gaat niet iedere aanvrager tegen deze beslissing in bezwaar, respectievelijk beroep. </antwoord>
      <antwoord nummer="5">Ja, de beleidslijn zoals weergegeven in de antwoorden op voorgaande vragen acht ik in overeenstemming met de algemene beginselen van behoorlijk bestuur, alsmede de Algemene wet bestuursrecht. </antwoord>
      <noten afkomstig="antwoord"/>
   </antwoorden>
</kvr>
