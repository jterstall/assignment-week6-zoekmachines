<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vietsch en Atsma (beiden CDA) aan de ministers van Volkshuisvesting, Ruimtelijke Ordening en Milieubeheer, van Binnenlandse Zaken en Koninkrijksrelaties, van Landbouw, Natuur en Voedselkwaliteit en de staatssecretaris van Onderwijs, Cultuur en Wetenschap, mw. Van der Laan, over het plaatsen van kerstbomen in gebouwen. (Ingezonden 8 december 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19161
</item>
         <item attribuut="Inhoud">Vragen naar aanleiding van het feit dat beheerders van kerkgebouwen, verenigingsgebouwen en dergelijke bericht hebben gekregen dat het plaatsten van 'natuurlijke' kerstbomen en -takken alleen nog onder zeer strikte voorwaarden mogelijk is. Wat is er gebeurd met de toezeggingen, gedaan in antwoorden op eerdere kamervragen (Aanhangsel van de Handelingen II, 2001-2002, de nrs. 857 en 936) ten aanzien van dit onderwerp?</item>
         <item attribuut="Rubriek">Bouw (Bouwvoorschriften) Criminaliteit en openbare orde (Brandpreventie en brandbestrijding)</item>
         <item attribuut="Trefwoorden">Bouwvoorschriften Brandpreventie Nationale feestdagen en herdenkingen</item>
         <item attribuut="Vindplaats">Kamervragen met antwoord 2003-2004, nr. 546, Tweede Kamer</item>
         <item attribuut="Vraagnr_bij_indiening">2030404420</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Vietsch</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2003-12-19</item>
         <item attribuut="Datum_indiening">2003-12-08</item>
         <item attribuut="Document-id">KVR19161</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1169" allpagenumbers="1169 1170" vetnummer="2030404420" code="0304tkkvr546" lopendefooter="Tweede Kamer, vergaderjaar 2003–2004, Aanhangsel" filenaam="KVR19161" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="546" onderwerp="" indiendatum="2003-12-8">
         <vrager partij="CDA" oorsprong="parlement">Vietsch</vrager>
         <vrager partij="CDA" oorsprong="parlement">Atsma</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Binnenlandse Zaken en Koninkrijksrelaties, van Landbouw, Natuur en Voedselkwaliteit en de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="2003-12-19">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Onderwijs, Cultuur en Wetenschap, mw</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat de afgelopen weken kerkbesturen, beheerders van verenigingsgebouwen en openbaar toegankelijke gebouwen bericht hebben gekregen dat het plaatsen van zogenaamde natuurlijke kerstbomen of kersttakken alleen onder zeer strikte voorwaarden nog mogelijk is? <voetnoot nummer="1"/>
      </vraag>
      <vraag nummer="2">In hoeverre zijn de voorwaarden zo geformuleerd dat van daadwerkelijke plaatsing van natuurlijke bomen en kersttakken niet of nauwelijks sprake meer kan zijn? Is het terecht dat veelal wordt verwezen naar gemeentelijke bouwvoorschriften, gebaseerd op regelgeving van de rijksoverheid? </vraag>
      <vraag nummer="3">Liggen aan de preventieve maatregelen en voorwaarden die nu worden gesteld ook besluiten van de Voedsel en Waren Autoriteit ten grondslag en zo ja welke zijn dit? Waarom is het plaatsen van een natuurlijke boom in een particuliere woning wel toegestaan en worden aan plaatsing in bovengenoemde gebouwen vele beperkingen opgelegd? </vraag>
      <vraag nummer="4" voetnoot="2">Heeft inmiddels het eerder toegezegde overleg tussen de staatssecretaris van Onderwijs, Cultuur en Wetenschap en de minister van Binnenlandse Zaken en Koninkrijksrelaties inzake brandpreventie plaatsgehad en, zo ja, wat zijn daarvan de uitkomsten? <voetnoot nummer="2"/>
      </vraag>
      <vraag nummer="5" voetnoot="3">Kunt u tevens aangeven welk gevolg er is gegeven aan de toezegging van staatssecretaris De Vries om aan de opstellers van de «handreiking bestaande bouw» te vragen een aanvullende tekst op te nemen over de wijze waarop met beschermde monumenten kan worden omgegaan? <voetnoot nummer="3"/>
      </vraag>
      <vraag nummer="6">Deelt u de mening dat aan eigenaren en beheerders van gebouwen zelf de verantwoordelijkheid kan worden gegeven voor het plaatsen van natuurlijke kerstbomen en de daarbij passende versiering, mits uiteraard vuur in de directe nabijheid wordt gemeden? </vraag>
      <vraag nummer="7">Deelt u de mening dat op grond van de rijksregelgeving geen einde dient te komen aan een traditie rond de kerstdagen? Bent u bereid eventueel beperkende bepalingen weg te nemen? Zo ja, bent u bereid ruim voor de feestdagen hierover in het openbaar en richting vergunningverlenende instanties hierover te berichten? </vraag>
      <noten afkomstig="vraag">
         <noot nummer="1">Brief van Brandweerkring Noordoost Friesland 2003</noot>
         <noot nummer="2" documenttype="Kamervragen" documentnummer="857" documentjaargang="2001-2002">Aanhangsel Handelingen, nr. 857, vergaderjaar 2001–2002.</noot>
         <noot nummer="3" documenttype="Kamervragen" documentnummer="936" documentjaargang="2001-2002">Aanhangsel Handelingen, nr. 936, vergaderjaar 2001–2002.</noot>
      </noten>
   </vragen>
   <antwoorden aantal="7">
      <antwoord nummer="1">Door de Brandweerkring Noordoost Friesland is een persbericht over brandveiligheid rond de kerstdagen uitgegeven, waarin verwezen wordt naar het document «kerstfeest en brandveiligheid». In dit document, dat door de Nederlandse Vereniging voor Brandweerzorg en Rampenbestrijding (NVBR) is uitgegeven, worden met het oog op de kerstdagen aanbevelingen gedaan voor het beoordelen van de brandveiligheid van versieringsmaterialen zoals kerstbomen en kersttakken. Het document is niet op voorhand toegezonden aan alle in de vraag genoemde partijen. Naar aanleiding van het persbericht en aandacht in de media is het document inmiddels door verschillende partijen opgevraagd. </antwoord>
      <antwoord nummer="2">De opstellers van het document geven aan dat het erom gaat de balans te vinden tussen veiligheid en gezelligheid. Voor het versieren van «publieksfuncties en horecafuncties» (= bijeenkomstfunctie) adviseren de opstellers om plaatsing van natuurlijke kerstbomen alleen toe te staan als ze worden geïmpregneerd en natuurlijke kersttakken niet toe te staan. In plaats hiervan wordt aanbevolen imitatiekersttakken te gebruiken, die voldoen aan de eisen die in de gemeentelijke verordening worden gesteld. Op grond van de Woningwet dient iedere gemeente een bouwverordening te hebben die voorschriften bevat over gebruik. Gemeenten kunnen hierin eisen stellen aan de inrichting van gelegenheden. Of de gemeenten van deze mogelijkheid gebruik maken is hun eigen beslissing. Gemeenten bepalen dus zelf op welke wijze het brandveilige gebruik van (kerst)versieringsmaterialen wordt vormgegeven. </antwoord>
      <antwoord nummer="3">De preventieve maatregelen die worden geadviseerd zijn gebaseerd op de gebruiksvoorschriften in de gemeentelijke bouwverordening (zie ook het antwoord bij vraag 2). Aan deze maatregelen liggen geen besluiten van de Voedsel en Warenautoriteit ten grondslag. Voor gebouwen met een bijeenkomstfunctie (dit is een definitie uit het Bouwbesluit en het betreft gebouwen waar mensen samen komen) gelden zwaardere eisen voor brandveiligheid dan bij bijvoorbeeld woningen. De reden hiervoor is dat bij bijeenkomstfuncties veel mensen samenkomen die niet (of niet allemaal) volledig vertrouwd zijn met de indeling van de ruimte en/of het gebouw waarin ze verblijven. Daardoor zijn aanvullende voorzieningen nodig om een voldoende niveau van veiligheid te bieden. De gestelde eisen moeten ervoor zorgen dat mensen zich bij een calamiteit in veiligheid kunnen brengen. </antwoord>
      <antwoord nummer="4" voetnoot="1">Naar aanleiding van eerdere schriftelijke vragen over het verbod op grote concerten in de Bavo-kerk in Haarlem <voetnoot nummer="1"/>zegde de toenmalige staatssecretaris van Onderwijs, Cultuur en Wetenschappen (OCW) toe met belanghebbenden en andere departementen te onderzoeken of het wenselijk en mogelijk is voorzieningen te treffen voor monumentale gebouwen die door recente verscherping van het toezicht en aanpassing van de regelgeving op onder meer het gebied van brandpreventie, bouwregelgeving en Arbo-eisen, niet langer kunnen functioneren op de manier die tot nog toe gebruikelijk was. In overleg met het ministerie van OCW verricht het Nationaal Contact Monumenten (NCM) momenteel onderzoek naar belemmeringen in het gebruik van monumentale gebouwen als gevolg van een verscherping van het toezicht en aanpassing van de regelgeving. Het onderzoek wordt naar verwachting zeer binnenkort afgerond. Over de resultaten zal de staatssecretaris van OCW, mw. Van der Laan, overleggen met de betrokken departementen, waaronder het ministerie van Binnenlandse Zaken en Koninkrijksrelaties (BZK). </antwoord>
      <antwoord nummer="5">Door het ministerie van Volkshuisvesting, Ruimtelijke Ordening en Milieubeheer is in overleg met het ministerie van BZK de circulaire «Brandveiligheid: Bouwbesluit 2003 in relatie tot aanschrijven en gebruiksvergunningen» (MG 2003 – 19) uitgebracht. Hierin is duidelijk gemaakt dat de «Handreiking brandpreventiebeleid bestaande bouw» alleen toepasbaar is voorzover bij de toepassing rekening wordt gehouden met de eisen die de Woningwet aan aanschrijvingen stelt (Bouwbesluit 2003 als grondslag, het «noodzakelijkheidscriterium» en beoordeling per individueel geval). Daarmee is onder andere verduidelijkt op welke wijze met beschermde monumenten moet worden omgegaan. Hiermee heeft de minister van BZK (indirect) invulling gegeven aan de toezegging. </antwoord>
      <antwoord nummer="6">Eigenaren en beheerders zijn zelf verantwoordelijk voor het brandveilig gebruiken van gebouwen. Ook de verantwoordelijkheid voor het brandveilig toepassen van (kerst)versiering in deze gebouwen berust volledig bij hen. Zij dienen daarbij te voldoen aan voorschriften uit de gemeentelijke bouwverordening die zijn afgestemd op het specifieke gebruik (zie ook het antwoord bij vraag 2). Gemeenten zien erop toe dat de voorschriften worden nageleefd. Het vinden van de juiste balans tussen enerzijds veiligheid en anderzijds traditie en gezelligheid vraagt daarbij van geval tot geval aandacht. </antwoord>
      <antwoord nummer="7">Op grond van de huidige regelgeving bepalen gemeenten zelf op welke wijze invulling wordt gegeven aan het brandveilig gebruik van ondermeer (kerst)versieringsmaterialen. Deze lokale regelgeving dient rekening te houden met enerzijds veiligheid en anderzijds traditie en gezelligheid. Terughoudendheid mag worden verwacht bij het opleggen van maatregelen die een traditionele viering van de feestdagen in de weg staan. Als echter een specifieke toepassing van (kerst)versiering een reële bedreiging vormt voor de veiligheid moet daar tegen kunnen worden opgetreden. Ik ben ervan overtuigd dat het mogelijk is de traditie in ere te houden zonder dat de veiligheid in het gedrang komt. Gemeenten hebben zelf een groot belang bij het vinden van de juiste balans tussen veiligheid en gezelligheid. Ik ben ervan overtuigd dat het beleid niet per definitie onnodig beperkend is. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="156" documentjaargang="2002-2003">Aanhangsel Handelingen, nr. 156, vergaderjaar 2002–2003.</noot>
      </noten>
   </antwoorden>
</kvr>
