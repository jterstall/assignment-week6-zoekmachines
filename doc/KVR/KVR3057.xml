<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over ontvoering uit de Van Mesdagkliniek te Groningen. (Ingezonden 17 april 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3057
</item>
         <item attribuut="Inhoud">Betreft de verdere behandeling van een TBS-patiënt die twee vrouwen heeft ontvoerd.</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 1995-1996, nr. 1101, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1996-05-07</item>
         <item attribuut="Datum_indiening">1996-04-17</item>
         <item attribuut="Document-id">KVR3057</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2241" allpagenumbers="2241 2242" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1101" onderwerp="" indiendatum="1996-04-17">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="1996-05-7">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de ontvoering van twee vrouwen door een veertigjarige TBS-patie¨nt uit de Van Mesdagkliniek in Groningen? <voetnoot nummer="1"/>
      </vraag>
      <vraag nummer="2">Kunt u een toelichting geven op het besluit tot resocialisatie van deze TBS-patie¨nt en op de procedure die daarbij kennelijk gevolgd is? </vraag>
      <vraag nummer="3">Welke concrete afspraken zijn in dit kader gemaakt met het behandelteam over het verrichten van vrijwilligerswerk? </vraag>
      <vraag nummer="4">Is er sprake van eerdere ontsnappingspogingen van betrokkene? </vraag>
      <vraag nummer="5">Was van het genoemde vrijwilligerswerk sprake in het kader van proefverlof? </vraag>
      <vraag nummer="6">Welke maatregelen om herhaling van het gebeurde te voorkomen zijn in dit geval genomen? </vraag>
      <noten afkomstig="vraag">
         <noot nummer="1" datum="1996-04-11" bron="Leids Dagblad">Leids Dagblad, 11 april 1996</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Betrokkene werd op 3 januari 1986 door de Rechtbank te Almelo wegens poging tot doodslag, bedreiging met enig misdrijf tegen het leven gericht, veroordeeld tot zes maanden gevangenisstraf en onvoorwaardelijke TBR. Hij verbleef sinds 7 september 1987 in de Dr. S. van Mesdagkliniek na overplaatsing vanuit de Prof. Dr. W. P. J. Pompekliniek wegens gijzeling van stafleden. De behandeling in de Dr. S. van Mesdagkliniek was erop gericht betrokkene te laten groeien in zijn persoonlijkheid en zijn mogelijkheid om zich zelfstandig staande te houden in de maatschappij te laten toenemen. Het Pieter Baan Centrum heeft in 1992 geadviseerd deze behandeling, die op resocialisatie was gericht, voort te zetten. De behandeling en de resocialisatie verliepen echter moeizaam. Een aantal malen verwondde betrokkene zichzelf. Bovendien hield hij zich enkele malen niet aan de verlofafspraken, zonder dat zich daarbij overigens ernstige incidenten hebben voorgedaan. Op 16 augustus 1995 heeft het Dr. F. S. Meijers Instituut op verzoek een behandeladvies uitgebracht. Het advies was betrokkene opnieuw op te nemen in de Dr. S. van Mesdagkliniek en wel op de resocialisatieafdeling. Betrokkene zou in de praktijk moeten leren omgaan met situaties die bij hem angst en spanning oproepen. Wat betreft zijn toekomstige woonsituatie werd een project voor beschermd wonen het hoogst haalbare geacht. Betrokkene is op 18 december 1995 opgenomen op de resocialisatieafdeling van de Dr. S. van Mesdagkliniek. Verondersteld werd dat betrokkenes delictgevaarlijkheid zich zou kunnen voordoen in situaties waarbij betrokkene – al dan niet terecht – zou menen dat hem onrecht aangedaan wordt door iemand, waartegen hij zich vervolgens teweer zou willen stellen, waarna er mogelijk een escalatie zou kunnen optreden. Verondersteld werd voorts, dat met poliklinische behandeling en in een enigszins beschermend en steunend leef- en werkmilieu een dergelijke escalatie zou kunnen worden voorkomen. Gedurende de behandeling gaf betrokkene er naar het oordeel van de Dr. S. van Mesdagkliniek op diverse manieren blijk van verantwoordelijkheid te kunnen dragen voor zijn psychiatrische handicap. </antwoord>
      <antwoord nummer="3">De Dr. S. van Mesdagkliniek bericht mij dat betrokkene twee keer per week vrijwilligerswerk verrichtte in een door het behandelteam goedgekeurde setting. De coo¨rdinator van het vrijwilligerswerk was op de hoogte van betrokkenes verblijf in de kliniek en onderhield contact met het maatschappelijk werk van de kliniek. Het vrijwilligerswerk verplichtte zich bij bijzonderheden contact te zoeken met de kliniek. Toen betrokkene op de bewuste middag afbelde in verband met verhindering, zag men geen reden de kliniek van zijn afwezigheid op de hoogte te stellen. </antwoord>
      <antwoord nummer="4">Neen, er is geen sprake van eerdere ontsnappingspogingen van betrokkene. Betrokkene is enkele keren echter niet teruggekeerd van verlof, maar nam wel contact op met de kliniek. Hierbij hebben zich echter geen agressieve incidenten voorgedaan, voor zover mij bekend. </antwoord>
      <antwoord nummer="5">Neen, betrokkene had nog geen proefverlof (waarbij de TBS-gestelde wordt begeleid door de reclassering). Betrokkene verkeerde in de resocialisatiefase waarbij hij onder toezicht van de kliniek staat. In het kader van de resocialisatie is naar een zinvolle dagbesteding, onder andere in de vorm van vrijwilligerswerk, gezocht. </antwoord>
      <antwoord nummer="6">Betrokkene is overgebracht naar een Huis van Bewaring in afwachting van een strafrechtelijk onderzoek. Zodra betrokkene opnieuw in aanmerking komt voor opname in een TBS-inrichting zal ik het Dr. F. S. Meijers Instituut vragen een selectie- en behandeladvies uit te brengen, waarin terdege rekening wordt gehouden met het feit dat de op resocialisatie gerichte inspanningen tot dusver niet goed lukken. Naar aanleiding van de afmelding bij het vrijwilligerswerk door de TBS-gestelde zelf zullen door de Dr. S. van Mesdagkliniek de controlevoorzieningen, welke zijn opgenomen in de procedures voor de contacten tussen de Dr. S. van Mesdagkliniek, de contactpersoon van een verlofbestemming en de TBS-gestelde, opnieuw worden bezien. Nagegaan zal worden of het noodzakelijk is om de procedures die worden gehanteerd tijdens de resocialisatiefase aan te scherpen. </antwoord>
      <noten afkomstig="antwoord"/>
   </antwoorden>
</kvr>
