<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mastwijk (CDA) aan de minister van Landbouw Natuur en Voedselkwaliteit over tegenwerking bij zandwinning. (Ingezonden 10 december 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30766
</item>
         <item attribuut="Inhoud">Staatsbosbeheer wil beroep aantekenen bij de Raad van State tegen de verleende vergunning voor zandwinning bij Gasselterveld. Aangezien Staatsbosbeheer een ZBO is zou de minister een aanwijzing moeten geven zodat Staatsbosbeheer de gekozen beleidslijn terzake van deze problematiek volgt.</item>
         <item attribuut="Rubriek">Energie, water en grondstoffen (Delfstoffenwinning) Staats- en bestuursrecht (Administratieve rechtspraak)</item>
         <item attribuut="Trefwoorden">Administratief beroep Ontgrondingen</item>
         <item attribuut="Vindplaats">Kamervragen met antwoord 2007-2008, nr. 1227, Tweede Kamer</item>
         <item attribuut="Vraagnr_bij_indiening">2070806330</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Mastwijk</persoon>
         </item>
         <item attribuut="Datum_reaktie">2008-02-05</item>
         <item attribuut="Datum_indiening">2007-12-10</item>
         <item attribuut="Document-id">KVR30766</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2625" allpagenumbers="2625 2626" vetnummer="2070806330" code="0708tkkvr1227" lopendefooter="Tweede Kamer, vergaderjaar 2007–2008, Aanhangsel" filenaam="KVR30766" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1227" onderwerp="" indiendatum="2007-12-10">
         <vrager partij="CDA" oorsprong="parlement">Mastwijk</vrager>
         <vraagt-aan>de minister van Landbouw Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="5 februari 2008), zie ook Aanhangsel Handelingen nr. 968, vergaderjaar 2007–2008">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Kamervragen tegenwerking zandwinning; Minister moet SBB ter verantwoording roepen»? <voetnoot nummer="1"/>
      </vraag>
      <vraag nummer="2">Is het waar dat na vele jaren van afwegen, gekozen is voor het Gasselterveld als beste zandwinlocatie in de provincie Drenthe, rekening houdend met bestaand gebruik ter plekke en met de uitkomsten van uitgebreid onderzoek naar de grote kwetsbaarheid van andere mogelijke locaties in Drenthe en dat de terzake uitgevoerde Milieu Effect Rapportage (MER) de gemaakte keus onderschreef? </vraag>
      <vraag nummer="3">Is het waar dat het bestemmingsplan en de ontgrondingsvergunning inmiddels het vereiste juridische traject hebben doorlopen, dat er politiek breed draagvlak in Drenthe is voor de gekozen oplossing en dat er dus geen belemmeringen meer bestaan, behoudens de gang naar de Raad van State, tegen de voorgenomen uitbreiding van de zandwinning? </vraag>
      <vraag nummer="4">Is het waar dat u en uw collega van Volkshuisvesting, Ruimtelijke Ordening en Milieubeheer de aanvankelijke bezwaren tegen de gekozen locatie hebben opgegeven, mede in overleg met uw collega van Economische Zaken? </vraag>
      <vraag nummer="5">Hoe waardeert u de actie van Staatsbosbeheer om beroep aan te tekenen bij de Raad van State tegen de verleende vergunning, dit in het licht van de positie van Staatsbosbeheer, een zogenoemde Zelfstandige Bedrijfsorganisatie (ZBO), waarvoor u de ministeriële verantwoordelijkheid draagt? </vraag>
      <vraag nummer="6">Bent u bereid maatregelen te nemen, bij voorkeur via het geven van een aanwijzing aan Staatsbosbeheer, zodat dat deze ZBO de door u gekozen beleidslijn terzake van deze problematiek volgt? </vraag>
      <noten afkomstig="vraag">
         <noot nummer="1" datum="2007-12-7" bron="Dagblad van het Noorden">Dagblad van het Noorden, 7 december 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De provincie Drenthe heeft voor het Gasselterveld gekozen in overeenstemming met het structuurschema oppervlaktedelfstoffen. Het structuurschema ging uit van een provinciale taakstelling voor de winning van beton-, metsel- en industriezand. In het Provinciaal OmgevingsPlan II (POPII) heeft de provincie Drenthe aangegeven dat winning van dit zand in het Gasselterveld, gelegen in de Ecologische Hoofdstructuur (EHS), mogelijk moet zijn tot uiterlijk 2013. Dit omdat er een maatschappelijke noodzaak aanwezig is; er zijn geen reële alternatieven voor zandwinning in de provincie Drenthe. Bij de besluitvorming zijn de negatieve effecten op de natuur, zoals deze uit de MER-procedure naar voren zijn gekomen, afgewogen tegen het maatschappelijke belang van zandwinning. In 2013 zal er een nieuwe, buiten de EHS gelegen winningslocatie in Zuidwest Drenthe beschikbaar zijn. </antwoord>
      <antwoord nummer="3">Het bestemmingsplan is na vaststelling door de gemeenteraad van de gemeente Aa en Hunze door Gedeputeerde Staten goedgekeurd. Provinciale Staten hebben in het kader van POPII ingestemd met winning tot 2013 in het Gasselterveld. De ontgrondingsvergunning zal op grond van artikel 3, zesde lid, van de Ontgrondingenwet, worden aangepast aan de met het Rijk overeengekomen voorwaarden, zoals in het antwoord bij vraag 4 is aangegeven. Tegen deze besluiten is beroep aangetekend bij de Raad van State door onder andere Staatsbosbeheer, de milieufederatie Drenthe en tevens door de betrokken ontgronder. </antwoord>
      <antwoord nummer="4">Tijdens de standpuntbepaling door het Rijk over het voorstel van Gedeputeerde Staten om het bestemmingsplan goed te keuren, heb ik, na overleg met VROM en EZ, geconcludeerd dat een gedeeltelijke goedkeuring door Gedeputeerde Staten in de rede lag. Aldus kan met een kleinere, minder schadelijke winning inhoud gegeven worden aan de vraag van de regionale behoefte, totdat de zandwinning in zuidwest Drenthe in productie kan worden genomen. Gedeputeerde Staten hebben deze conclusie gevolgd. Tevens is met Gedeputeerde Staten afgesproken om de voorwaarden in de ontgrondingsvergunning met betrekking tot de hoeveelheid te winnen zand zodanig aan te passen, dat niet meer zand gewonnen wordt dan de totale hoeveelheid die betrokken zandwinner de laatste vijf jaren (volgens eigen opgave) heeft afgezet en die voldoet aan de zandbehoefte totdat de zandwinning in Zuidwest Drenthe in productie wordt genomen. Daarvoor is naar verwachting in het Gasselterveld een kleinere oppervlakte nodig dan op grond van het vastgestelde bestemmingsplan mogelijk zou zijn. Aan deze afspraak moet nog gevolg gegeven worden. Daarnaast geldt dat sprake is van een compensatieplicht voor de verloren gaande waarden in de EHS. </antwoord>
      <antwoord nummer="5">Staatsbosbeheer is een zelfstandig bestuursorgaan en kan net als ieder andere belanghebbende op grond van de Algemene wet bestuursrecht in bezwaar gaan tegen de genomen besluiten. </antwoord>
      <antwoord nummer="6">Ik zie geen aanleiding om Staatsbosbeheer op deze zaak aan te spreken. Bovendien biedt de Wet Verzelfstandiging Staatsbosbeheer mij in dit geval geen grondslag tot het geven van een aanwijzing. </antwoord>
      <noten afkomstig="antwoord"/>
   </antwoorden>
</kvr>
