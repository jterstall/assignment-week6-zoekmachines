<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Justitie en van Binnenlandse Zaken en Koninkrijksrelaties over de beveiliging van mevrouw Hirsi Ali. (Ingezonden 1 oktober 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16388
</item>
         <item attribuut="Inhoud">De Algemene Inlichtingen- en Veiligheidsdienst zou hebben geadviseerd om mevrouw Hirsi Ali permanent te beveiligen, maar ze heeft geen permanente beveiliging toegekend gekregen. Deze vragen dienen ter aanvulling op eerdere vragen hierover van het lid Cornielje, ingezonden 30 september 2002.</item>
         <item attribuut="Rubriek">Criminaliteit en openbare orde (Particuliere bewakings- en beveiligingsdiensten) Criminaliteit en openbare orde (Veiligheid)</item>
         <item attribuut="Trefwoorden">Openbare orde en veiligheid Particuliere beveiligingsdiensten</item>
         <item attribuut="Vindplaats">Kamervragen met antwoord 2002-2003, nr. 96, Tweede Kamer</item>
         <item attribuut="Vraagnr_bij_indiening">2020300860</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2002-10-01</item>
         <item attribuut="Datum_indiening">2002-10-01</item>
         <item attribuut="Document-id">KVR16388</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="195" allpagenumbers="195 196" vetnummer="2020300860" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16388" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="96" onderwerp="" indiendatum="2002-10-1">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-10-1">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kunt u bevestigen dat de Algemene Inlichtingen- en Veiligheidsdienst heeft geadviseerd om mevrouw Hirsi Ali permanent te beveiligen? </vraag>
      <vraag nummer="2">Klopt het dat u tegen dit advies in heeft besloten om haar geen permanente beveiliging toe te kennen? Zo ja, klopt het dat de reden daarvoor is dat ze geen politicus, ambassadeur of lid van het Koninklijk Huis is? </vraag>
      <vraag nummer="3">Deelt u de mening dat beveiliging moet worden toegekend op basis van de ernst van de bedreiging en de risico’s voor de bedreigde, in plaats van op basis van de status van de betrokken persoon? </vraag>
      <vraag nummer="4">Bent u bereid om er zo snel mogelijk voor te zorgen dat mevrouw Hirsi Ali adequate beveiliging krijgt, conform de adviezen van de AIVD? Bent u bereid zo nodig de regels daarvoor aan te passen of de Kamer met spoed noodwetgeving te doen toekomen? Zo neen, waarom niet? </vraag>
      <vraag nummer="5">Zijn er meer mensen die bedreigd worden maar geen beveiliging krijgen als gevolg van beleidskeuzes? </vraag>
      <vraag nummer="6">Kunt u er zorg voor dragen dat deze vragen worden beantwoord vóór dinsdag 1 oktober 13.00 uur? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van het lid Cornielje, ingezonden 30 september jl. </toelichting>
   <antwoorden aantal="6">
      <antwoord nummer="1">Wij stellen voorop dat, als personen worden bedreigd in hun persoonlijke veiligheid en onder die omstandigheid in het openbaar hun mening wensen te uiten, zij daarvoor zoveel mogelijk in de gelegenheid dienen te worden gesteld door effectieve politiebescherming. Zou zodanige bescherming niet worden geboden, dan dreigt de vrijheid van meningsuiting – een belangrijke pijler in onze rechtsstaat – zelf in het gedrang te komen. In het kader van de beantwoording van deze vraag is het voorts wenselijk de bestaande verantwoordelijkheden en procedures te schetsen. De lokale autoriteiten zijn primair verantwoordelijk. Personen die zich bedreigd voelen of bedreigd worden, dienen zich dan ook te wenden tot de lokale politie. Betrokkenen hebben ook een eigen verantwoordelijkheid als het gaat om hun veiligheid. Daarnaast heeft ook, in voorkomend geval, een werkgever een verantwoordelijkheid voor de veiligheid van zijn personeel. Op rijksniveau zijn de ministers van BZK en Justitie verantwoordelijk. De minister van BZK is verantwoordelijk voor de algemene zorg voor de handhaving van de openbare orde en, vanuit deze verantwoordelijkheid, voor het beleid inzake bewaking en beveiliging. De minister van BZK adviseert – door tussenkomst van het NCC – via de commissarissen van de Koningin de betrokken burgemeester(s) en regionale politiekorpsen over bewakings- en beveiligingsmaatregelen ten aanzien van objecten. De minister van Justitie is verantwoordelijk voor de strafrechtelijke handhaving van de rechtsorde en, vanuit deze verantwoordelijkheid, mede verantwoordelijk voor het beleid inzake de bewaking en beveiliging. De minister van Justitie is daarnaast verantwoordelijk voor de uitvoering van de persoonsbeveiliging. Maatregelen worden uitgevoerd op basis van het bestaan van een dreiging, die in de zogenoemde Technische Evaluatiecommissie (TEC) wordt geëvalueerd, op basis van door de diensten (AIVD, KLPD, MIVD) aangeleverde informatie. De TEC geeft haar advies over het dreigingsniveau en eventueel te nemen maatregelen aan de zogenoemde Grote Evaluatiedriehoek (GED). De GED besluit over de in voorkomend geval te adviseren maatregelen; aldus komt de verantwoordelijkheid van bovengenoemde bewindslieden tot uiting. Voor een meer gedetailleerde behandeling van het onderwerp «bewaking en beveiliging» mogen wij u kortheidshalve verwijzen naar paragraaf 3 in onze brief aan de Tweede Kamer van 10 juni 2002 (Kamerstuk 28 374, nr. 2). Met betrekking tot de bedreiging van mevrouw Ayaan Hirsi Ali is conform bovenstaande uitgangspunten gehandeld. De gebeurtenissen en de door de betrokken verantwoordelijken ondernomen acties in de tijd geplaatst, geven het volgende beeld. Op 16 september 2002 heeft mevrouw Ayaan Hirsi Ali aangifte van bedreiging gedaan bij de politie in haar woonplaats. De betrokken politieregio’s Hollands Midden en Amsterdam-Amstelland hebben direct maatregelen getroffen. Op 18 september heeft de Wiardi Beckman Stichting in haar hoedanigheid van werkgever en op eigen initiatief opdracht gegeven aan een particulier bedrijf om mevrouw Ayaan Hirsi Ali te begeleiden. Er zijn sluitende afspraken gemaakt tussen het particuliere bedrijf en de regiopolitie, onder meer over de alarmopvolging. Betrokkene heeft zelf het initiatief genomen tot het (tijdelijk) veranderen van haar woonadres. Op 19 september heeft het ministerie van BZK contact opgenomen met de werkgever (de Wiardi Beckman Stichting) van mevrouw Ayaan Hirsi Ali over de getroffen maatregelen. Uit het contact met de Wiardi Beckman Stichting komt naar voren dat de contacten met de betrokken regiokorpsen naar tevredenheid verlopen. Op 20 september heeft de AIVD een dreigingsanalyse opgesteld en daarin aangegeven aanleiding te zien voor grote zorg voor haar veiligheid. Deze zorg heeft de AIVD gedeeld met de betrokken bewindslieden via de structuren van TEC en GED en met de betrokken Regionale Inlichtingendiensten, te weten Hollands Midden en Amsterdam-Amstelland. Een en ander heeft geleid tot verscherpte aandacht bij de betrokken politiekorpsen. Op 23 september heeft het ministerie van Binnenlandse Zaken en Koninkrijksrelaties bij de Wiardi Beckman Stichting en bij de betrokken politieregio’s geïnformeerd welke maatregelen worden uitgevoerd en of deze maatregelen een sluitend geheel vormen. Van de zijde van de werkgever wordt aangegeven dat de maatregelen en de samenwerking met de politie naar tevredenheid worden uitgevoerd. Op 27 september heeft het ministerie van BZK opnieuw contact opgenomen met de politieregio’s en de Wiardi Beckman Stichting over de stand van zaken met betrekking tot de uitgevoerde maatregelen. De uitvoering van de maatregelen verloopt nog steeds naar tevredenheid van een ieder. Geconcludeerd kan worden dat alle betrokkenen conform de gebruikelijke lijnen hebben gehandeld, waarbij de afwegingen over de te treffen maatregelen op de daartoe geëigende niveaus hebben plaatsgevonden. Een en ander heeft geleid tot een adequaat pakket van maatregelen. Er is voor de rijksoverheid thans ook geen aanleiding om aanvullende maatregelen te adviseren of zelf te nemen. Wij zullen de situatie met betrekking tot de veiligheid van mevrouw Ayaan Hirsi Ali en de naar aanleiding daarvan getroffen maatregelen nauwgezet blijven monitoren. Indien feiten en omstandigheden anders komen te liggen, zal opnieuw een afweging worden gemaakt op de daartoe geëigende niveaus. Indien die feiten en omstandigheden een andere (sterkere) dreiging opleveren, dan wel dat de werkgever de inspanning van het particuliere bedrijf niet langer kan laten leveren, zal de inzet van de regionale korpsen worden geïntensiveerd. </antwoord>
      <antwoord nummer="2">De AIVD heeft uitsluitend een dreigingsanalyse opgesteld. De status van een persoon speelt geen rol bij de beantwoording van de vraag of een persoon wel of geen beveiliging zou moeten krijgen. </antwoord>
      <antwoord nummer="3">Wij delen deze opvatting en passen die ook toe. </antwoord>
      <antwoord nummer="4">Zoals reeds eerder aangegeven, heeft de AIVD uitsluitend een dreigingsanalyse opgesteld. Door alle verantwoordelijken zijn adequate maatregelen getroffen. </antwoord>
      <antwoord nummer="5">Mensen ten opzichte van wie een dreiging is vastgesteld conform de structuren geschetst in het antwoord op vraag 1, ontvangen beveiligingsmaatregelen. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
