<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vietsch (CDA) aan de minister van Volkshuisvesting, Ruimtelijke Ordening en Milieubeheer over de stralingsprestatienorm (SPN). (Ingezonden 25 juli 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18363
</item>
         <item attribuut="Inhoud">Vragen over de ongerustheid die met name in de bouwwereld is ontstaan over de komende stralingsprestatienorm (SPN) waarbij veel hogere grenswaarden voor radioactiviteit worden gehanteerd dan in de rest van Europa. Gevraagd wordt of de huidige concept-stralingsprestatienorm voor woningen en andere gebouwen wordt ingevoerd, of dat de minister een nieuwe norm gaat opstellen en invoeren.</item>
         <item attribuut="Rubriek">Bouw (Bouwvoorschriften) Milieu (Radioactieve stoffen)</item>
         <item attribuut="Trefwoorden">Bouwvoorschriften Radioactiviteit</item>
         <item attribuut="Vindplaats">Kamervragen met antwoord 2002-2003, nr. 1793, Tweede Kamer</item>
         <item attribuut="Vraagnr_bij_indiening">2020315370</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Vietsch</persoon>
         </item>
         <item attribuut="Datum_reaktie">2003-08-26</item>
         <item attribuut="Datum_indiening">2003-07-25</item>
         <item attribuut="Document-id">KVR18363</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3753" allpagenumbers="3753 3754 3755" vetnummer="2020315370" code="0203tkkvr1793" lopendefooter="Tweede Kamer, vergaderjaar 2002–2003, Aanhangsel" filenaam="KVR18363" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1793" onderwerp="" indiendatum="2003-07-25">
         <vrager partij="CDA" oorsprong="parlement">Vietsch</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-08-26">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Bent u ervan op de hoogte dat de bouwwereld zich ongerust maakt over de komende stralingsprestatienorm omdat onder meer circa 30% van de huidige ontwerpen van woningen niet voldoet aan deze norm? </vraag>
      <vraag nummer="2">Is het waar dat de gebruikelijke rijtjeshuizen in Nederland met betonnen vloeren en scheidingsmuren niet voldoen aan deze stralingsprestatienorm en dat ook de koninklijke paleizen niet aan deze norm voldoen? </vraag>
      <vraag nummer="3">Bent u op de hoogte van het feit dat straling uit de bodem van nature aanwezig is doordat zand, marmer en andere steenachtige materialen altijd gammastraling en straling van Radon afgeven en dat deze straling in Nederland door de bodemgesteldheid veel lager is dan in andere landen zoals Zwitserland of Nepal? </vraag>
      <vraag nummer="4">Acht u de gammastraling en de straling van Radon uit zand (en dus beton), marmer, etc. in huizen en kantoren gevaarlijk of deelt u de mening dat de concept prestatienorm zorgt voor onnodige onrust; mede gezien het feit dat de maximale straling per jaar uit de norm ongeveer overeenkomt met de straling die iemand oploopt bij een gemiddelde Europese vliegtuigvlucht? </vraag>
      <vraag nummer="5">Wat vindt u van het feit dat Groot-Brittannië, Italië en Duitsland formeel protest hebben aangetekend in Brussel tegen het voorgenomen Nederlandse beleid, omdat de grenswaarde die Nederland stelt aanzienlijk lager is dan die in de rest van Europa? </vraag>
      <vraag nummer="6">Acht u het reëel dat in Nederland een norm gehanteerd gaat worden van maximaal 1,1 mSv/jaar terwijl de Europese Commissie een waarde van 7 mSv/jaar als referentie adviseert en Zwitserland de grens stelt bij 17 mSv/jaar? </vraag>
      <vraag nummer="7">Is het juist dat de concept stralingsprestatienorm voor nieuwbouwwoningen die door voormalig minister Pronk was aangekondigd, in de Ministerraad van 14 juni 2002, controversieel verklaard is? </vraag>
      <vraag nummer="8">Gaat u als ministeriële regeling van het Bouwbesluit de huidige concept stralingsprestatienorm invoeren of gaat u een nieuwe stralingsprestatienorm voor woningen en andere gebouwen opstellen en invoeren? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1" voetnoot="1">Ja, ik ben ervan op de hoogte dat de bouwwereld zich ongerust maakt over de komst van de stralingsprestatienorm (SPN). Het Overlegplatform Bouwregelgeving heeft hierover in mei 2001 een advies uitgebracht en in december 2002 heb ik een overleg gehad met de projectgroep Radon van het VNO/NCW. Overigens klopt de in de vraag gewekte indruk niet dat 30% van de huidige ontwerpen niet aan de grenswaarde zou voldoen. Uit de studie «Gevoeligheidsanalyse SPN» <voetnoot nummer="1"/>welke in opdracht van het ministerie van VROM is uitgevoerd door LBP – raadgevende ingenieurs – blijkt dat «slechts zeer incidenteel echte wijzigingen van het bouwplan noodzakelijk zijn» om aan de grenswaarde van de stralingsprestatienorm te voldoen. Deze studie is mede door het VNO/NCW begeleid. Slechts indien alleen de «meest stralende» bouwproducten van de Nederlandse markt worden gebruikt en uitgegaan wordt van een beperkt gebruik van de bestaande ventilatievoorzieningen door de bewoner, voldoet de woning in 30% van de gevallen niet aan de grenswaarde. Dit kan worden opgelost door toepassing van bouwmaterialen met andere stralingsspecificaties of aanpassingen aan de ventilatievoorzieningen dan wel beide. </antwoord>
      <antwoord nummer="2">Zoals blijkt uit antwoord 1 is er geen reden om aan te nemen dat de gebruikelijke rijtjeswoning niet zou kunnen voldoen aan de grenswaarden van de SPN. Voor de duidelijkheid is het goed om op te merken dat de SPN als voorschrift zoals dat thans voor ligt alleen van toepassing is op nieuw te bouwen woningen en woongebouwen en niet geldt voor de utiliteitsbouw en de bestaande woningbouw. Ook de woonfunctie in nieuw te bouwen paleizen zal aan de grenswaarde moeten voldoen. Hoewel van de Nederlandse koninklijke paleizen geen meetgegevens beschikbaar zijn, mag op basis van hetgeen in antwoord 1 is aangegeven worden verwacht, dat ook voor de woonfuncties van nieuwe paleizen de grenswaarde realiseerbaar is. </antwoord>
      <antwoord nummer="3" voetnoot="2 3">Ja, het is mij bekend dat de radonafgifte van de bodem per land sterk varieert en nog veel sterker per regio. In Nederland is de radonafgifte ten opzichte van bepaalde regio’s in het buitenland laag en zijn de variaties doorgaans beperkt. Uit RIVM-onderzoek <voetnoot nummer="2"/>blijkt dat de radonconcentratie in de Nederlandse woning gemiddeld voor 70% wordt bepaald door de gebruikte bouwmaterialen, 15% door de bodem en 15% door de radonconcentratie in de buitenlucht. Vanwege de lage afgifte van de Nederlandse bodem scoort de bijdrage van bouwmaterialen relatief hoog. In de bepalingsmethode van het Nederlands Normalisatie-instituut NEN voor het vaststellen van de stralingsprestatienorm <voetnoot nummer="3"/>wordt de bijdrage vanuit de bodem aan de radonconcentratie in de woning als een constante aangehouden en is dus niet afhankelijk van de locatie. </antwoord>
      <antwoord nummer="4" voetnoot="4 5 6">Volgens de huidige wetenschappelijke inzichten brengt iedere blootstelling aan ioniserende straling een zeker risico met zich mee om dood te gaan aan kanker. De Gezondheidsraad komt in zijn advies nummer 2000/05 <voetnoot nummer="4"/>tot de schatting dat in Nederland 100 tot 1200 gevallen van longkanker per jaar aan radonblootstelling zijn toe te schrijven. De centrale schatting bedraagt 800 extra gevallen. Dit laatste aantal wordt ook door het RIVM in de Milieubalans 2003 <voetnoot nummer="5"/>aangehouden. Eén van de pijlers van het stralingshygiënische beleid is het ALARA-principe volgens welke blootstelling aan ioniserende straling zo laag als redelijkerwijs mogelijk gehouden moet worden. Uit het hiervoor genoemde onderzoek van het RIVM is ook gebleken dat de gemiddelde radonconcentraties in nieuwbouwwoningen in de laatste decennia met 50% is toegenomen. Het RIVM tekent daarbij aan dat dit mogelijk wordt veroorzaakt door een toenemende luchtdichtheid van de bouwschil en veranderingen in het materiaalgebruik. Ook het bewonersgedrag is daarin een belangrijke factor. De stralingsprestatienorm, bedoeld om de stijgende trend in de blootstelling aan radon in nieuwbouwwoningen in redelijkheid te beperken, past binnen het hiervoor genoemde ALARA-beleid. Naar aanleiding van de in de vraag gewekte suggestie over de stralingsdosis van een Europese vliegtuigpassagier merk ik op dat deze voor een passagier van Schiphol naar Barcelona circa 5 microsievert bedraagt. Dit is ongeveer een factor 240 minder dan de gemiddelde dosis die een bewoner van een Nederlandse woning ontvangt (circa 1200 microsievert ofwel 1,2 millisievert per jaar). De totale gemiddelde dosis van een Nederlander voor alle bronnen te samen is circa 2,5 millisievert <voetnoot nummer="6"/>, dus in de woning wordt ongeveer de helft van de totale stralingsdosis opgelopen. </antwoord>
      <antwoord nummer="5">Naar aanleiding van de Europese notificatie van de stralingsprestatienorm hebben het Verenigd Koninkrijk, Duitsland en Italië «met redenen omklede meningen» bij de Europese Commissie ingebracht omdat men veronderstelde dat deze norm handelsbelemmeringen van bouwproducten en dan met name de grondstoffen voor beton zou opleveren. In de beantwoording van deze meningen (kenmerk MJZ2002035040,, 18 april 2002) heeft Nederland aan de Europese Commissie aangegeven dat dit niet het geval is omdat de prestatie (grenswaarde) wordt gesteld aan de woning als geheel, waarbij geen enkel ontwerp, bouwmateriaal en/of voorziening wordt uitgesloten. Door het voorschrift als zodanig te formuleren heeft de ontwerper/bouwer juist alle vrijheid en flexibiliteit om tot een optimum te komen. Het staat de bouwer en ontwerper dus vrij om te kiezen voor de wijze waarop (bouwmaterialen, ventilatievoorzieningen en/of bouwwijze) aan deze grenswaarde wordt voldaan. </antwoord>
      <antwoord nummer="6" voetnoot="7">Zoals aangegeven in de hiervoor gegeven antwoorden variëren de radonbijdragen vanuit de bodem sterk per land en nog veel sterker per regio. De door de Europese Commissie aangegeven waarden voor radonconcentraties betreffen advieswaarden die zich primair richten op de regionale uitschieters naar boven. De lidstaten mogen van deze advieswaarden afwijken. Zwitserland hanteert inderdaad een grenswaarde maar deze heeft alleen betrekking op bestaande woningen. Wanneer deze wordt overschreden dient sanering te volgen. Zoals aangegeven in het antwoord op vraag 4 bedraagt de stralingsdosis die wordt opgelopen in de woning circa de helft van de totale gemiddelde stralingsdosis en heeft radon overeenkomstig de centrale schatting van de Gezondheidsraad op jaarbasis circa 800 extra longkankergevallen ten gevolge. Verder is gebleken dat de radonconcentraties in de nieuwbouwwoningen in de afgelopen decennia met 50% zijn gestegen. Tegen deze achtergrond en de genoemde bezwaren die er leven bij de bouwwereld, heb ik in het hiervoor genoemde gesprek met het VNO-NCW aangegeven dat ik van plan ben om met de Tweede Kamer een meer algemene nuchtere discussie te voeren over de milieurisico’s en de wijze waarop daarmee van overheidswege omgegaan moet of kan worden. De stralingsprestatienorm zal hierbij evenals bijvoorbeeld de casus «hoogspanningslijnen», nader worden uitgewerkt. <voetnoot nummer="7"/>
      </antwoord>
      <antwoord nummer="7">Ja, dit betrof de ministerraad van 14 juni 2001 ten tijde waarin het Kabinet demissionair was en waarbij de zittende bewindslieden de beslissing aan de komende bewindslieden wilden overlaten. </antwoord>
      <antwoord nummer="8">Voor de invoering van de SPN zal het Bouwbesluit worden gewijzigd. De invoering wil ik mede laten afhangen van het resultaat van de hiervoor genoemde «nuchtere discussie» die ik voornemens ben nog dit jaar met u te voeren. </antwoord>
      <noten afkomstig="antwoord">
         <noot nummer="1">Gevoeligheidsanalyse SPN, Onderzoeksopzet, uitvoering en resultaten, november 2001</noot>
         <noot nummer="2">Results of second Dutch national survey on radon in dwellings, RIVM-rapport nr. 610058006</noot>
         <noot nummer="3">NEN 7181</noot>
         <noot nummer="4" titel="BEIR VI">Radon, Toetsing rapport «BEIR VI», Gezondheidsraad rapport nr 2000/05</noot>
         <noot nummer="5">Tweede Kamer, 2002–2003, 28 663, nr. 5</noot>
         <noot nummer="6">Ionising radiation exposure in the Netherlands, RIVM-rapport nr 861020002/2003</noot>
         <noot nummer="7">VROM 030311</noot>
      </noten>
   </antwoorden>
</kvr>
