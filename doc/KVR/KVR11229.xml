<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn en M.B. Vos (beiden GroenLinks) aan de minister van Buitenlandse Zaken over het gebruik van vacuümbommen. (Ingezonden 17 februari 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11229
</item>
         <item attribuut="Inhoud">Vragen over het bericht in Netwerk van 7 februari 2000 over het gebruik van vacuümbommen door Rusland in Tsjetsjenië.</item>
         <item attribuut="Rubriek">Veiligheidsbeleid en defensie (Militair materieel)</item>
         <item attribuut="Trefwoorden">Explosieven Rusland</item>
         <item attribuut="Vindplaats">Kamervragen met antwoord 1999-2000, nr. 860, Tweede Kamer</item>
         <item attribuut="Vraagnr_bij_indiening">2990007120</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">2000-03-07</item>
         <item attribuut="Datum_indiening">2000-02-17</item>
         <item attribuut="Document-id">KVR11229</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1873" allpagenumbers="1873 1874" vetnummer="2990007120" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11229" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="860" onderwerp="" indiendatum="2000-02-17">
         <vrager partij="GroenLinks" oorsprong="parlement">Harrewijn</vrager>
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-03-7">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de berichten dat het Russische leger vacuümbommen in Tsjetsjenië heeft gebruikt? Zo ja, kunt u deze berichten al dan niet bevestigen? <voetnoot nummer="1"/>
      </vraag>
      <vraag nummer="2">Hoe beoordeelt u deze informatie? Kunt u de Kamer nader informatie hierover verstrekken? </vraag>
      <vraag nummer="3">Zijn er internationale reacties geweest op het (eventuele) gebruik van vacuümbommen in Tsjetsjenië? Zo ja, van wie? Wat was de reactie van de Russische regering? </vraag>
      <vraag nummer="4">Kunt u de Kamer nader informeren over de werking van dit soort wapens? </vraag>
      <vraag nummer="5">Weet u welke landen de vacuümbom ontwikkeld hebben en welke landen deze wapens in bezit hebben? Zijn vacuümbommen al eerder in een conflict gebruikt? </vraag>
      <vraag nummer="6">Is het ontwikkelen, produceren en gebruik van vacuümbommen niet in strijd met de Geneefse Conventie of enig ander verdrag? Zo neen, wordt er aan gewerkt om dit soort wapens in een ander verdrag te verbieden? </vraag>
      <noten afkomstig="vraag">
         <noot nummer="1" datum="2000-02-7" bron="Netwerk">Netwerk, 7 februari 2000</noot>
      </noten>
   </vragen>
   <antwoorden aantal="5">
      <antwoord nummer="1 en 2">Ja. Het gebruik van vacuümbommen is niet door onafhankelijke waarnemers bevestigd maar er bestaan sterke aanwijzingen dat deze berichten serieus moeten worden genomen. </antwoord>
      <antwoord nummer="3">In het Forum for Security Cooperation van de OVSE te Wenen zijn de berichten over het gebruik in Tsjetsjenië van FAE’s, of wapens met een zeer grote vernietigende kracht, aan de orde gesteld door de Europese Unie, Zwitserland en Canada. Van de zijde van de Russische Federatie is niet gereageerd op deze interventies. </antwoord>
      <antwoord nummer="4">Een vacuümbom, ook wel aerosolbom of «fuel-air explosive» (FAE) genoemd verspreidt een wolk van zeer licht ontvlambaar materiaal die vervolgens tot ontploffing wordt gebracht. Deze hevige explosie veroorzaakt een enorme luchtdrukverplaatsing in neerwaartse richting, direct gevolgd door een zuiging in opwaartse richting. Het wapen heeft daarom een bereik tot in de ingegraven posities en stellingen, terwijl bij andere typen ontploffingen vooral een zijwaartse luchtdrukverplaatsing ontstaat die grotendeels over ingegraven posities heen gaat. Bij FAE’s is niet zozeer het primaire effect van de bom een bron van zorg; de risico’s voor slachtoffers aan de rand van het werkingsveld zijn echter aanzienlijk. </antwoord>
      <antwoord nummer="5">Zowel de Verenigde Staten als de Russische Federatie beschikken over FAE’s. De Verenigde Staten heeft tijdens de Golfoorlog gebruik gemaakt van deze wapens in Irak. De Russische Federatie heeft FAE’s al eerder gebruikt in Dagestan, bij de aanvang van de strijd tegen in grotten verscholen Tsjetsjeense rebellen. Het is niet bekend welke andere landen dergelijke wapens in het arsenaal hebben. Nederland heeft geen FAE’s. </antwoord>
      <antwoord nummer="6">FAE’s vallen niet onder één van de categorieën wapens die specifiek zijn verboden of die aan bijzondere regels zijn gebonden onder het (humanitaire) oorlogsrecht. Er bestaat thans in de multilaterale ontwapeningsfora onvoldoende draagvlak voor besprekingen over de wenselijkheid van een verbod op deze wapens. Wel is voor alle wapens van toepassing dat de wijze van inzet mede bepalend is voor de rechtmatigheid van het handelen, zoals het verbod op aanvallen op de burgerbevolking op zich of het verbod op niet-onderscheidende aanvallen. Voorts is de vraag aan de orde of het wapen onnodig leed veroorzaakt, met andere woorden of de effecten van het wapen verder strekken dan het geoorloofde militaire doel, zijnde het uitschakelen van de tegenstander. </antwoord>
      <noten afkomstig="antwoord"/>
   </antwoorden>
</kvr>
