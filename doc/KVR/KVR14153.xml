<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra, Weekers en Van den Doel (allen VVD) aan de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer en aan de staatssecretaris van Binnenlandse Zaken en Koninkrijksrelaties over de inzet van ambulance-helikopters. (Ingezonden 17 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14153
</item>
         <item attribuut="Inhoud">Vragen over de belemmeringen voor traumahelikopters, naar aanleiding van het overnemen van het vervoer van een patiënt uit ziekenhuis Meppel door een Duitse traumahelikopter vanwege beperkingen op inzet Nederlandse helikopters (aanvulling op Aanhangsel Handelingen nr. 886, 15 februari 2001).</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Gezondheidszorg (Zorginstellingen) Milieu (Geluidhinder) Verkeer, vervoer en waterstaat (Luchtvaart)</item>
         <item attribuut="Trefwoorden">Ambulancevervoer Geluidhinder Luchtvaart Ziekenhuizen</item>
         <item attribuut="Vindplaats">Kamervragen met antwoord 2000-2001, nr. 1596, Tweede Kamer</item>
         <item attribuut="Vraagnr_bij_indiening">2000113810</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Weekers</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">2001-08-17</item>
         <item attribuut="Datum_indiening">2001-07-17</item>
         <item attribuut="Document-id">KVR14153</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3329" allpagenumbers="3329 3330" vetnummer="2000113810" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14153" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1596" onderwerp="" indiendatum="2001-07-17">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Van den Doel</vrager>
         <vraagt-aan>de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer en aan de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-08-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat op zondag 15 juli 2001 een patiënt vanuit een ziekenhuis in Meppel niet kon worden vervoerd per ambulance-helikopter, omdat dit in strijd zou zijn met de geluidsnormen, terwijl er wel een helikopter beschikbaar was? </vraag>
      <vraag nummer="2">Is het waar dat vervolgens wel een Duitse helikopter, afkomstig uit Rheine, de bedoelde vlucht heeft uitgevoerd? Maken de Duitse helikopters minder geluid? Kan de regering precies aangeven wat er rond deze vlucht is gebeurd en wie voor welke onderdelen verantwoordelijk is en wie welke besluiten binnen welke tijdsperioden hebben genomen? </vraag>
      <vraag nummer="3">Is de regering met de vragenstellers van mening dat het ongewenst is dat bureaucratische regels de nuttige en de noodzakelijk inzet van traumahelikopters onnodig beperken? </vraag>
      <vraag nummer="4">Is het waar dat er inmiddels in noord Nederland een traumahelikopter is gestationeerd, maar dat deze vanwege wederom allerlei regels nog niet mag worden gebruikt? Wanneer wordt deze in gebruik genomen? </vraag>
      <vraag nummer="5">Hoe beoordeelt de regering dit geval in relatie tot de antwoorden van de regering op eerder gestelde vragen over traumahelikopters (ingezonden 15 februari 2001)? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het uitvliegen van de Nijmeegse traumahelikopter werd niet belet door milieuregels. Geluidsregels zijn zelfs niet in de overwegingen betrokken bij de besluitvorming tot het weigeren van de vlucht. In de vergunning van het Radboudziekenhuis zijn, gebaseerd op de aanvrage van het ziekenhuis, 1000 vluchten (= 2000 vliegbewegingen) per jaar toegestaan. Dit aantal was nog lang niet verbruikt. De situatie deed zich voor op zaterdag 14 juli 2001. Het betrof een Duits patiëntje van 8 maanden. Dit patiëntje had vanaf de geboorte ademhalingsproblemen en werd daarvoor behandeld in het ziekenhuis in Wilhelmshafen. Tijdens een vakantie in Nederland ontstonden er opnieuw ademhalingsproblemen bij het patiëntje. De ouders hebben hun kind naar het ziekenhuis in Meppel gebracht. Het patiëntje moest aldaar worden beademd. Vervolgens werd besloten dat het patiëntje op een kinder Intensive Care moest worden opgenomen voor verdere behandeling. Aangezien het patiëntje uitgebreid bekend was in het ziekenhuis in Wilhelmshafen ging de voorkeur uit naar dit ziekenhuis voor een verdere behandeling. De kinderarts van het ziekenhuis in Meppel heeft de Centrale Post Ambulancevervoer van de regio Drenthe verzocht om vervoer per helikopter naar Wilhelmshafen. Meppel ligt in het verzorgingsgebied van het traumacentrum van het Academisch Ziekenhuis Groningen (AZG). Dit traumacentrum beschikt over een traumahelikopter, maar deze kan, vanaf het ziekenhuis, nog niet worden ingezet vanwege het nog ontbreken van een milieuvergunning (zie het antwoord op vraag 4). De traumahelikopter kan echter wel worden ingezet als het ziekenhuis, net zoals het traumacentrum Zuidwest Nederland (Rotterdam) bij vliegveld Zestienhoven, het vliegveld Eelde gebruikt als (voorlopige) thuisbasis voor de helikopter. Door de CPA Drenthe is de traumahelikopter van het Academisch Ziekenhuis Nijmegen (Traumacentrum Oost) benaderd met het verzoek om het kind per traumahelikopter naar een ziekenhuis in Duitsland te vervoeren. Het Traumacentrum Oost heeft dit verzoek niet ingewilligd om de volgende redenen: – Het betrof hier een interklinisch transport. Dit is geen indicatie voor inzet van een traumahelikopter. Traumahelikopters zijn – zoals gesteld in de aanwijzing van de traumacentra door de Minister van Volksgezondheid, Welzijn en Sport – primair bedoeld om een mobiel medisch team (MMT) ter plaatse van een ernstig ongeval te brengen. Indien de traumahelikopter voor dit interklinische transport zou worden ingezet, zou de helikopter enkele uren niet inzetbaar zijn voor de primaire taak. Deze afweging is correct. In veruit de meeste gevallen is vervoer per ambulance te verkiezen boven vervoer per helikopter. Daarom is de primaire taak van traumahelikopters het vervoer van een MMT. – Er is nog onvoldoende bekendheid met het vliegen in Duitsland. </antwoord>
      <antwoord nummer="2">De bedoelde vlucht is uitgevoerd door een Duitse helikopter uit Rheine. De helikopters van het Traumacentrum AZG en van het Traumacentrum Oost (Nijmegen) zijn in hun klasse de stilste die verkrijgbaar zijn. De Nederlandse milieuvergunning voor het Traumacentrum Oost beperkt zich uitsluitend tot het stijgen en dalen bij dit traumacentrum. Voor de uitvoering van vluchten boven Nederlands grondgebied is de Luchtvaartwet van kracht. In het onderhavige geval zou het mogelijk zijn om een Nederlandse helikopter in te huren en de patiënt daarmee te vervoeren. Het betreffende ziekenhuis zou dan zelf voor de medische begeleiding moeten zorgdragen. </antwoord>
      <antwoord nummer="3">Ja. </antwoord>
      <antwoord nummer="4">Het traumacentrum van het AZG beschikt over een traumahelikopter. Het AZG is in 1999 aangewezen als traumacentrum met helikoptervoorziening. Bij die aanwijzing is niet bepaald dat de helikopter op het ziekenhuisterrein zou moeten worden gestationeerd. In de Beleidsvisie Traumazorg (Tweede Kamer 1998–1999, 25 387 nr. 4) is slechts aangegeven dat de vier traumacentra met een MMT/helikoptervoorziening, samen met de reeds bestaande helikopters die in de grensgebieden van België en Duitsland zijn gestationeerd, tot een landelijke dekking moeten komen. Het AZG heeft er voor gekozen om de traumahelikopter op het dak van het ziekenhuis te stationeren om op die manier het personeel van het MMT doelmatiger te kunnen inzetten binnen het ziekenhuis. Het AZG heeft daarom bij de gemeente Groningen een aanvraag ingediend voor een milieuvergunning voor het stationeren van een helikopter op het dak van het ziekenhuis. In de aanvraag van het AZG wordt uitgegaan van een frequentie van gemiddeld 4 vluchten ( = 8 vliegbewegingen) per dag. De gemeente Groningen heeft inmiddels een vergunning verstrekt aan het AZG voor maximaal 3 vluchten ( = 6 vliegbewegingen) per dag. In geval van rampen mag volgens de vergunning maximaal op 12 dagen van de verleende vergunning worden afgeweken. In het totaal van de vliegbewegingen worden ook helikoptervluchten t.b.v. neonaten, orgaantransporten en patiënten van de Waddeneilanden gerekend. Belanghebbenden kunnen nu beroep aantekenen tegen het definitieve besluit en kunnen het beroep tevens vergezeld doen laten gaan van een schorsingsverzoek. De termijn loopt tot 29 augustus 2001. Omwonenden hebben inmiddels aangegeven inderdaad in beroep te gaan bij de Raad van State omdat zij geluidsoverlast en veiligheidsrisico’s vrezen. Naar verwachting zal daarbij ook een schorsingsverzoek worden gedaan. Ingeval van een schorsingsverzoek mag het AZG niet vanaf het dak met de traumahelikopter vliegen tot de Raad van State de schorsingsverzoeken heeft afgewezen. Als de Raad van State de schorsingsverzoeken toewijst kan het AZG geen gebruik maken van de vergunning tot het moment dat de beroepszaken zijn behandeld. Het AZG overweegt ook zelf bij de Raad van State in beroep te gaan tegen de vergunningverlening omdat deze teveel afwijkt van de gevraagde vergunning. </antwoord>
      <antwoord nummer="5">Het uitvliegen van de Nijmeegse traumahelikopter werd niet belet door milieuregels. Inmiddels is de kennelijke onduidelijkheid in de «Handreiking industrielawaai en vergunningen», waar in de beantwoording van bedoelde vragen sprake is, op 15 maart 2001 weggenomen. De wijziging van de handreiking is op die datum verzonden aan alle gemeente- en provinciebesturen. De eveneens in deze beantwoording aangekondigde Algemene maatregel van bestuur zal binnenkort in procedure worden gebracht. </antwoord>
      <noten afkomstig="antwoord"/>
   </antwoorden>
</kvr>
