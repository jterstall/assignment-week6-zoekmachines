<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Haverkamp (CDA), Van der Staaij (SGP) en Huizinga-Heringa (ChristenUnie) aan de minister van Buitenlandse Zaken over rellen in Papoea. (Ingezonden 13 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23216
</item>
         <item attribuut="Inhoud">Vragen over rellen in Papoea naar aanleiding van de eis van vijf jaar gevangenisstraf tegen twee separatisten die de verboden afhankelijkheidsvlag op het eiland hadden gehesen.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Indonesië</item>
         <item attribuut="Vindplaats">Kamervragen met antwoord 2004-2005, nr. 1829, Tweede Kamer</item>
         <item attribuut="Vraagnr_bij_indiening">2040514770</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Haverkamp</persoon>
            <persoon partij="SGP">Van der Staaij</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2005-06-07</item>
         <item attribuut="Datum_indiening">2005-05-13</item>
         <item attribuut="Document-id">KVR23216</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3893" allpagenumbers="3893 3894" vetnummer="2040514770" code="0405tkkvr1829" lopendefooter="Tweede Kamer, vergaderjaar 2004–2005, Aanhangsel" filenaam="KVR23216" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1829" onderwerp="" indiendatum="2005-05-13">
         <vrager partij="CDA" oorsprong="parlement">Haverkamp</vrager>
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-06-7">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht over de rellen in Papoea naar aanleiding van de eis van vijf jaar gevangenisstraf tegen twee separatisten die de verboden onafhankelijkheidsvlag op het eiland hadden gehesen? <voetnoot nummer="1"/>
      </vraag>
      <vraag nummer="2">Kunt u bevestigen dat er inderdaad vijf jaar gevangenisstraf is geëist voor het hijsen van de vlag? Is inmiddels bekend wat de rechterlijke uitspraak is? </vraag>
      <vraag nummer="3">Deelt u de mening dat deze rellen voortkomen uit een niet volledige implementatie van de Speciale Autonomiewet voor Papoea? Zo ja, waarom? Zo neen, waarom niet? </vraag>
      <vraag nummer="4">Kunt u aangeven wat op dit moment de status is van de implementatie van de Speciale Autonomiewet voor Papoea? Ziet u mogelijkheden deze implementatie te bespoedigen? </vraag>
      <vraag nummer="5" voetnoot="2 3">Kunt u aangeven op welke «autoriteiten en andere bronnen» uw uitspraak in uw brief van 21 april jl. aan de Kamer dat na de militaire operatie in het district Puncak Jaya, de meeste bewoners weer zouden zijn teruggekeerd doelt? <voetnoot nummer="2"/>Hoe verhoudt zich dit tot diverse berichten in de media dat de militaire operatie nog doorgaat en dat dorpen nog steeds verlaten zijn? <voetnoot nummer="3"/>
      </vraag>
      <vraag nummer="6">Kunt u aangeven wat de reactie was van de Indonesische regering toen u in gesprekken met uw Indonesische collega de situatie in Papoea, meer in het bijzonder in Puncak Jaya, hebt opgebracht? Bleek uit deze reactie dat de Nederlandse zorgen begrepen werden? </vraag>
      <noten afkomstig="vraag">
         <noot nummer="1" datum="2005-05-10" bron="NOS-teletekst">NOS-teletekst, 10 mei 2005</noot>
         <noot nummer="2" documenttype="Kamervragen" documentnummer="1465" documentjaargang="2004-2005">Aanhangsel Handelingen, nr. 1465, vergaderjaar 2004–2005.</noot>
         <noot nummer="3" datum="2005-04-3" bron="Jakarta Post, 19 maart jl., «Army to station extra division in Papua» en WP News" titel="Deserted Papuan homes reveal fate of villagers">Jakarta Post, 19 maart jl., «Army to station extra division in Papua» en WP News, 3 april 2005: «Deserted Papuan homes reveal fate of villagers»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Inmiddels heeft de rechter straffen van respectievelijk vijftien en tien jaar wegens verraad tegen de staat uitgesproken tegen Philep Karma en Yusak Pakage. Daarbij mag Philep Karma niet meer als ambtenaar werken. Hiermee is de rechterlijke uitspraak zwaarder dan de vijf jaar die was geëist. </antwoord>
      <antwoord nummer="3">In dit specifieke geval lijkt de directe aanleiding voor de rellen te zijn dat beide personen niet werd toegestaan met hun in groten getale opgekomen aanhangers te spreken, waar dit in eerdere situaties wel mogelijk was. In zijn algemeenheid kan worden gesteld dat een effectieve implementatie van de Speciale Autonomiewet (SAL) een belangrijke voorwaarde is voor de ontwikkeling van Papoea. De Nederlandse regering heeft dit standpunt ook herhaaldelijk aan de Indonesische regering kenbaar gemaakt. Overigens is het zeker zo dat de SAL voor sommigen niet ver genoeg gaat en dat men volledige onafhankelijkheid wenst. Het hogergenoemde incident illustreert hoe gevoelig de onderlinge verhoudingen in Papoea nog liggen en hoe gemakkelijk situaties kunnen uitmonden in lokaal geweld. Het voornemen van de Indonesische president Yudhoyono om de situatie in Papoea binnen enkele jaren te normaliseren, is dan ook geen eenvoudige opgave. Het feit dat direct strafmaatregelen genomen zijn tegen de politiefunctionarissen die bij het incident betrokken waren, geeft in ieder geval aan dat ook aan overheidszijde verantwoordelijkheid genomen wordt. </antwoord>
      <antwoord nummer="4">Zoals eerder aan de Kamer gemeld (in: Aanhangsel Handelingen nr. 534, vergaderjaar 2004–2005), is de instelling van een Papoea Volkscongres (MRP) van groot belang voor de effectieve implementatie van de SAL. In december 2004 heeft president Yudhoyono een presidentieel besluit uitgevaardigd inzake de instelling van de MRP. De daadwerkelijke installatie van de MRP stagneert nu echter op het provinciale niveau in Papoea zelf. Zo worden de tweehonderd Papoea-stammen het niet eens over wie de veertig plaatsen in de MRP mogen bezetten. Tegelijkertijd is er scepsis over het feit dat een niet gekozen orgaan als de MRP bijvoorbeeld een veto zou kunnen uitspreken over besluiten van het lokale parlement. </antwoord>
      <antwoord nummer="5 en 6">De informatie over de situatie in Puncak Jaya is gebaseerd op contacten met de Indonesische autoriteiten, zoals het ministerie van Buitenlandse Zaken en het coördinerend ministerie voor Politieke, Juridische en Veiligheidszaken, non-gouvernmentele en religieuze organisaties, media en informatie van ambassades van andere landen. Het blijft echter verre van eenvoudig om een helder en betrouwbaar beeld van de situatie in Puncak Jaya te krijgen. Het gebied is afgelegen en moeilijk bereikbaar. Hierdoor is onafhankelijke verificatie van de berichten moeilijk. De situatie in Puncak Jaya is herhaalde malen onderwerp van gesprek geweest tussen de EU-ambassadeurs te Jakarta en heeft onder andere geleid tot een brief van de Britse ambassadeur aan het Indonesische ministerie van Buitenlandse Zaken met verzoek tot nadere informatie. In het antwoord van Buitenlandse Zaken wordt de troika van EU-ambassadeurs uitgenodigd het gebied te bezoeken op een nader overeen te komen datum. Dit aanbod van Indonesische zijde is door de EU-ambassadeurs geaccepteerd. De Indonesische autoriteiten lijken hiermee de vragen en zorgen van de internationale gemeenschap serieus te nemen. </antwoord>
      <noten afkomstig="antwoord"/>
   </antwoorden>
</kvr>
