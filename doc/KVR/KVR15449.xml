<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duijkers (PvdA) aan de ministers van Justitie en van Sociale Zaken en Werkgelegenheid over de Arbeidstijdenwet in de Penitentiair Inrichting Over-Amstel te Amsterdam. (Ingezonden 9 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15449
</item>
         <item attribuut="Inhoud">Vragen naar aanleiding van een artikel in de Elsevier van 13 februari 2002, over de massale overtreding van de arbeidstijdenwet in de Penitentiair Inrichting Over-Amstel in verband met personeelsgebrek.</item>
         <item attribuut="Rubriek">Arbeid (Arbeidsomstandigheden) Criminaliteit en openbare orde (Gevangeniswezen en penitentiair recht) Inkomen en rechtspositie (Werktijden)</item>
         <item attribuut="Trefwoorden">Arbeidsomstandigheden Gevangeniswezen Werktijden</item>
         <item attribuut="Vindplaats">Kamervragen met antwoord 2001-2002, nr. 960, Tweede Kamer</item>
         <item attribuut="Vraagnr_bij_indiening">2010206360</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Duijkers</persoon>
         </item>
         <item attribuut="Datum_reaktie">2002-04-08</item>
         <item attribuut="Datum_indiening">2002-02-09</item>
         <item attribuut="Document-id">KVR15449</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2027" allpagenumbers="2027 2028" vetnummer="2010206360" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15449" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="960" onderwerp="" indiendatum="2002-02-9">
         <vrager partij="PvdA" oorsprong="parlement">Duijkers</vrager>
         <vraagt-aan>de ministers van Justitie en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-04-8">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de berichten over de massale overtreding van de arbeidstijdenwet in de Penitentiair Inrichting Over-Amstel te Amsterdam? <voetnoot nummer="1"/>
      </vraag>
      <vraag nummer="2">Is het waar dat de Arbeidsinspectie de overtredingen van de arbeidstijdenwet zo ernstig vindt dat het procesverbaal is doorgeleid naar het Openbaar Ministerie? </vraag>
      <vraag nummer="3">Berusten de gegevens over de aard en de omvang van de overtredingen, waar melding van wordt gedaan, op waarheid? </vraag>
      <vraag nummer="4">Op welke wijze verhouden zich de bekendmaking, over het «record overwerken» van een penitentiaire inrichtingswerker van 200 dagen aaneen, waarbij dagen met dubbele diensten zaten en de bekendmaking van het feit dat ongeveer 20 personen dertig tot zestig dagen aaneen hebben gewerkt, met uitspraken van de minister van Justitie van 28 juni, 11 september en 9 oktober 2001 dat de overtreding van de Arbeidstijdenwet slechts incidenten zou betreffen? </vraag>
      <vraag nummer="5">Wordt u geïnformeerd c.q. is met u overleg gevoerd indien de leiding van een inrichting het voornemen heeft om de Arbeidstijdenwet te overtreden? </vraag>
      <vraag nummer="6">Wat voor maatregelen onderneemt u om herhaling van overtredingen van deze omvang te voorkomen? </vraag>
      <vraag nummer="7">Overweegt u disciplinaire straffen te nemen tegen de (afdelings)leiding die kennelijk bewust voor deze overtredingen van de arbeidstijdenwet heeft gekozen? </vraag>
      <vraag nummer="8">Hoe staat u tegenover de uitspraken van de directeur Gevangeniswezen dat het niet is uitgesloten dat ook in de toekomst afdelingen gesloten kunnen worden indien er onvoldoende personeel is? </vraag>
      <vraag nummer="9">Op welke aanpassingen van de Arbeidstijdenwet doelt de directeur Gevangeniswezen? </vraag>
      <noten afkomstig="vraag">
         <noot nummer="1" datum="2002-02-13" bron="Elsevier">Elsevier, 13 februari 2002</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja, op 5 december 2001 is –conform het vigerende handhavingsbeleid Arbeidstijdenwet door de Arbeidsinspectie – proces-verbaal opgemaakt wegens vermoedelijke overtredingen van de Arbeidstijdenwet. Dit proces-verbaal is toegezonden aan de Officier van Justitie te Amsterdam. Naar aanleiding van deze bevindingen zal de Arbeidsinspectie de desbetreffende penitentiaire inrichting binnenkort nogmaals controleren. </antwoord>
      <antwoord nummer="3">Het College van procureurs-generaal heeft mij overeenkomstig de Aanwijzing voor de opsporing en vervolging van overheden geïnformeerd omtrent de vermoedelijke overtredingen van de Arbeidstijdenwet in de penitentiaire inrichting Over-Amstel te Amsterdam. Er heeft een onderzoek door de Arbeidsinspectie plaatsgevonden waarbij vermoedelijke overtredingen zijn geconstateerd van wettelijke voorschriften met betrekking tot de dagelijkse en wekelijkse rust, arbeidstijd per dienst en vierwekelijkse arbeid. Het procesverbaal maakt melding van personen die tientallen dagen achter elkaar hebben gewerkt. Uit het proces-verbaal blijkt voorts van soms zeer extreem overwerk in de inrichting: één persoon heeft in totaal 200 dagen gewerkt zonder dat een rustdag is opgenomen. Overigens heeft het College mij bericht dat strafrechtelijke vervolging niet zal plaatsvinden aangezien vervolging van de Staat blijkens een uitspraak van de Hoge Raad van 25 januari 1994 niet mogelijk is. </antwoord>
      <antwoord nummer="4">Ten tijde van bedoelde uitspraken was ik nog niet op de hoogte van de situatie naar aanleiding waarvan door de Arbeidsinspectie proces-verbaal is opgemaakt. De Arbeidsinspectie zal een groot aantal penitentiaire inrichtingen inspecteren op de naleving van de Arbeidstijdenwet. Na afloop van het project zal de Arbeidsinspectie het projectverslag met de resultaten publiceren. Dit zal aan mij ter beschikking worden gesteld. </antwoord>
      <antwoord nummer="5">Nee. De algemeen directeur van een penitentiaire inrichting heeft de verantwoordelijkheid voor de inzet van het personeel. Mij is overigens niet gebleken dat de Arbeidstijdenwet welbewust op dergelijke wijze is overtreden. </antwoord>
      <antwoord nummer="6">In de desbetreffende penitentiaire inrichting zijn inmiddels maatregelen getroffen. Er is een plan van aanpak gemaakt om aan de vermoedelijke overtredingen van de Arbeidstijdenwet een einde te maken. Tevens is een project gestart ter verbetering van het arbeidsklimaat en is de interne bedrijfsvoering onder de loep genomen. Gelijktijdig wordt door de DJI op verschillende fronten gewerkt aan de uitwerking van de nota «Investeren in personele zorg DJI». Het realiseren hiervan kost evenwel tijd en gedurende die periode kan niet worden uitgesloten dat vaker een beroep wordt gedaan op het personeel om over te werken. Uiteraard is daarbij het uitgangspunt dat overwerk plaatsvindt binnen de grenzen van de Arbeidstijdenwet. </antwoord>
      <antwoord nummer="7">Nee. De desbetreffende leidinggevende functionarissen dragen de verantwoordelijkheid voor de naleving van de Arbeidstijdenwet in de penitentiaire inrichting, maar bleken niet op de hoogte te zijn van de ernst van de vermoedelijke overtredingen. Na de bevindingen van de Arbeidsinspectie zijn door de leiding van de penitentiaire inrichting onmiddellijk maatregelen getroffen om aan de vermoedelijke overtredingen van de Arbeidstijdenwet een eind te maken. </antwoord>
      <antwoord nummer="8">Penitentiaire inrichtingen die met personele problemen kampen, trachten de problemen op te lossen binnen de kaders van de Arbeidstijdenwet. Over de postenbezetting zijn door de algemeen directeuren afspraken gemaakt met de ondernemingsraden. Voor knelpunten worden in overleg met de desbetreffende ondernemingsraden oplossingen gezocht. Indien op lokaal niveau geen oplossing wordt bereikt, vindt overleg plaats met de sectordirecteur Gevangeniswezen die kan besluiten tot verdergaande maatregelen. Daarbij moet gedacht worden aan tijdelijke en selectieve aanpassing van het dagprogramma van de gedetineerden. In het uiterste geval zouden maatregelen kunnen worden getroffen tot beperking of tijdelijke regulering van de instroom van gedetineerden in de inrichting. Met de uitwerking van de nota «Investeren in personele zorg DJI» wordt met alle macht geprobeerd het laatste te voorkomen. </antwoord>
      <antwoord nummer="9">De sectordirecteur Gevangeniswezen doelt in algemene zin op die onderdelen van de Arbeidstijdenwet en nadere regelgeving die een flexibele inzet van personeel in de penitentiaire inrichtingen bemoeilijken, nu is geconstateerd dat in de penitentiaire inrichtingen de Arbeidstijdenwet zowel door de algemeen directeuren als door het personeel als knellend wordt ervaren. </antwoord>
      <noten afkomstig="antwoord"/>
   </antwoorden>
</kvr>
