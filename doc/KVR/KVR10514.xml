<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de veiligheid van de HSL-tunnel onder het Groene Hart. (Ingezonden 25 oktober 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10514
</item>
         <item attribuut="Inhoud">Deze vragen dienen ter aanvulling op de eerdere vragen terzake van het lid Leers (zie Aanh. Hand. II, 1999-2000, nr. 230).</item>
         <item attribuut="Rubriek">Verkeer, vervoer en waterstaat (Bruggen en tunnels) Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Tunnels Verkeersveiligheid</item>
         <item attribuut="Vindplaats">Kamervragen met antwoord 1999-2000, nr. 233, Tweede Kamer</item>
         <item attribuut="Vraagnr_bij_indiening">2990001520</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-11-05</item>
         <item attribuut="Datum_indiening">1999-10-25</item>
         <item attribuut="Document-id">KVR10514</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="485" allpagenumbers="485 486" vetnummer="2990001520" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10514" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="233" onderwerp="" indiendatum="1999-10-25">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-11-5">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Welke normen gelden er voor de veiligheid in de HSL-tunnel onder het Groene Hart? Wijken deze normen af van die in andere tunnels? Wijken de normen af van die op andere plekken langs het spoor? </vraag>
      <vraag nummer="2">In hoeverre wordt de brandweer betrokken bij de beoordeling van de veiligheidsvoorzieningen van het ontwerp van de HSL-tunnel? </vraag>
      <vraag nummer="3">Deelt u de mening van de heer Van Oosten, commandant van de regionale brandweer Rijnland, dat de veiligheidsvoorzieningen onder een aanvaardbaar niveau zijn gezakt? </vraag>
      <vraag nummer="4">Welk deel van de kosten van de HSL-tunnel is bestemd voor veiligheidsmaatregelen? </vraag>
      <vraag nummer="5">Als er meer geld aan veiligheidsvoorzieningen wordt besteed, levert dat dan een grotere veiligheid op? Zo ja, in welke mate? </vraag>
      <vraag nummer="6">Deelt u de mening van Van Oosten dat de beperking op de veiligheidsvoorzieningen een kwestie van geld is? </vraag>
      <vraag nummer="7">Wordt er op de veiligheidsvoorzieningen in de HSL-tunnel bezuinigd, omdat de kosten van de tunnel anders te hoog zullen oplopen? </vraag>
      <noten afkomstig="vraag">
         <noot nummer="1" datum="1999-10-20" bron="Zembla, 19 oktober jl., Metro">Zembla, 19 oktober jl., Metro, 20 oktober 1999</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen terzake van het lid Leers, ingezonden 25 oktober 1999. </toelichting>
   <antwoorden aantal="7">
      <antwoord nummer="1">De normen voor de veiligheid van de HSL als geheel zijn vastgelegd in het Integraal Veiligheidsplan. Deze normen zijn gesteld in termen van maximaal toelaatbaar risico. Dit plan is vastgesteld in het overlegorgaan van de betrokken Ministeries met brandweer, politie en GGD. Van deze overall-normen zijn specifieke normen voor de tunnels afgeleid. Daarnaast is gebruikgemaakt van ontwerpvoorschriften van NS Rail-infrabeheer. Deze voorschriften gelden ook voor andere spoorlijnen. </antwoord>
      <antwoord nummer="2">De brandweer is intensief betrokken bij de beoordeling van de veiligheid: – op landelijk niveau betreffende de gehele HSL – In het Centraal Tunneloverleg dat betrekking heeft op alle HSL-tunnels – In commissies die specifieke aspecten van tunnelveiligheid uitwerken – In lokaal overleg per tunnel – In het centrale overleg over bereikbaarheid van de spoorbaan – In regionaal overleg betreffende bereikbaarheid van baandelen. </antwoord>
      <antwoord nummer="3">Nee. De veiligheidsvoorzieningen in de HSL-tunnels gaan verder dan die in bestaande spoortunnels in Nederland en in de meeste bestaande en geplande spoortunnels in andere Europese landen. Het nog resterende risico is door TNO gekwantificeerd en blijkt te voldoen aan de zeer strenge normen die gehanteerd worden. </antwoord>
      <antwoord nummer="4">Veiligheidsvoorzieningen in het ontwerp zijn voor een deel eenduidig te identificeren. De daarmee gemoeide kosten bedragen circa 15% van de totale kosten van de boortunnel. Daarnaast zijn er veiligheidsaspecten die zo verweven zijn met het gehele ontwerp, dat de kosten ervan niet af te splitsen zijn. </antwoord>
      <antwoord nummer="5">In principe wel. Bij het investeren in veiligheid heeft men echter te maken met de wet van de verminderende meeropbrengst. Het veiligheidsniveau van het huidige ontwerp is reeds zo hoog, dat extra maatregelen veel kosten en relatief weinig effect sorteren. </antwoord>
      <antwoord nummer="6">De veiligheidsaanpak is gestoeld op twee pijlers: – het vervoerssysteem moet voldoende veilig zijn, oftewel de risico’s mogen een van te voren bepaald maximum niet te boven gaan; deze risiconormen zijn bijzonder streng – ook als de veiligheid reeds voldoende is, zal de veiligheid verder vergroot worden als dit redelijkerwijs mogelijk is; dit staat bekend als het ALARA-principe: the risk should be As Low As Reasonably Achievable. Bij het eerste is sprake van een randvoorwaarde. Daarnaast kent het project uiteraard een budgettaire randvoorwaarde. Als bij uitwerking mocht blijken dat beide randvoorwaarden conflicteren, kan niet a priori worden aangegeven welk van beide prevaleert. Bij het tweede speelt de verhouding tussen de veiligheidswinst en de kosten en overige effecten van een maatregel een rol in de besluitvorming. </antwoord>
      <antwoord nummer="7">Het voldoen aan de veiligheidsnormen is een randvoorwaarde. Bij de keuze van veiligheidsmaatregelen wordt gestreefd naar een optimale verhouding tussen kosten en opbrengst. Hoe kan de veiligheidsgulden het beste worden besteed? Het blijkt dat preventie het voorkómen van de situatie brandende trein in de tunnel in dit opzicht het beste scoort. </antwoord>
      <noten afkomstig="antwoord"/>
   </antwoorden>
</kvr>
