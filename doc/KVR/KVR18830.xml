<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over externe veiligheidsnormen, de Wet Luchtvaart en luchthaven Schiphol. (Ingezonden 2 oktober 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18830
</item>
         <item attribuut="Inhoud">Vragen over mogelijke technische problemen bij de in de Wet Luchtvaart voorgeschreven ontwikkeling van het statistisch-causaal model als grondslag voor het groepsrisico voor externe veiligheid. Ook wordt gevraagd welke gegevens beschikbaar zijn over het (groeps)veiligheidsrisico op Schiphol.</item>
         <item attribuut="Rubriek">Verkeer, vervoer en waterstaat (Luchtvaartterreinen) Verkeer, vervoer en waterstaat (Vliegveiligheid)</item>
         <item attribuut="Trefwoorden">Schiphol Vliegveiligheid</item>
         <item attribuut="Vindplaats">Kamervragen met antwoord 2003-2004, nr. 268, Tweede Kamer</item>
         <item attribuut="Vraagnr_bij_indiening">2030400720</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-11-04</item>
         <item attribuut="Datum_indiening">2003-10-02</item>
         <item attribuut="Document-id">KVR18830</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="575" allpagenumbers="575 576" vetnummer="2030400720" code="0304tkkvr268" lopendefooter="Tweede Kamer, vergaderjaar 2003–2004, Aanhangsel" filenaam="KVR18830" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="268" onderwerp="" indiendatum="2003-10-2">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-11-4">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat is de huidige stand van zaken met betrekking tot het opstellen van externe veiligheidsnormen, zoals vastgelegd in de Wet Luchtvaart? </vraag>
      <vraag nummer="2">Zijn er technische problemen bij de, in de Wet Luchtvaart voorgeschreven, ontwikkeling van het statistisch-causaal model als grondslag voor het groepsrisico voor externe veiligheid? Zo ja, wat zijn exact de problemen? </vraag>
      <vraag nummer="3">Welke gegevens zijn op dit moment beschikbaar over het (groeps)veiligheidsrisico op Schiphol? </vraag>
      <vraag nummer="4">Wanneer is voor het laatst het groepsrisico voor Schiphol berekend, bijvoorbeeld aan de hand van de fN-curve? Hoe ontwikkelt het groepsrisico zich op Schiphol volgens deze berekeningen? </vraag>
      <vraag nummer="5">Hoe denkt u de Wet Luchtvaart na te leven, wat betreft het artikel over de implementatie vóór 1 januari 2005 van een statistisch-causaal model als grondslag voor het groepsrisico? </vraag>
      <vraag nummer="6">Kunt u deze vragen beantwoorden vóór het Algemeen Overleg over Schiphol van 28 oktober 2003? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Vliegverkeer veroorzaakt net als andere activiteiten risico’s. Zowel voor de passagiers (interne veiligheid) als de omwonenden van vliegvelden (externe veiligheid). De nieuwe Wet luchtvaart en de Luchthavenbesluiten stellen reeds normen om het externe veiligheidsrisico dat wordt veroorzaakt door het vliegverkeer rond Schiphol te beheersen. Er is een maximum gesteld aan het totale externe veiligheidsrisico dat het vliegverkeer op Schiphol mag veroorzaken, het totaal risicogewicht. Dat risico wordt bepaald door de veiligheid van de vliegtuigen (ongevalkans), het aantal vliegbewegingen en het gemiddelde vliegtuiggewicht. Daarnaast zijn beperkingen gesteld aan het ruimtegebruik rond de luchthaven. Hoe dichter bij de luchthaven, hoe hoger het risico. Daarom is bij elke landingsbaan een sloopzone bepaald. De zones zijn zo gekozen dat daarbuiten het externe veiligheidsrisico lager is dan 10 -5 , dat wil zeggen dat de kans dat iemand overlijdt ten gevolge van een neerstortend vliegtuig kleiner is dan eens per 100 000 jaar. Woningen in de sloopzones worden, als de bewoners dat willen, aangekocht en gesloopt op grond van het Luchthavenindelingbesluit Schiphol. In het gebied tussen de sloopzones en de 10 -6 contour (één op de 1 000 000 per jaar) is alleen zeer kleinschalige nieuwe bedrijvigheid toegestaan. In een nog veel ruimer gebied rond de luchthaven (vergelijkbaar met de oude vrijwaringszone van de PKB) is geen nieuwbouw van woningen toegestaan. Slechts door de afgifte van een verklaring van geen bezwaar kan van deze regels worden afgeweken. Ik verwijs in dit kader naar de brief van de minister van VROM van, 23 november 2001 (Kamerstuk 26 959, nr. 19), Het externe veiligheidsrisico wordt dus beheerst door zowel eisen te stellen aan de bron van het risico, het vliegverkeer, als aan de effectzijde, op de grond, door beperkingen te stellen aan het ruimtegebruik en daarmee de aanwezigheid van mensen te beperken. Met deze regels wordt zowel het plaatsgebonden risico als het risico voor groepen beperkt. </antwoord>
      <antwoord nummer="2">Er zijn inderdaad technisch inhoudelijke problemen bij de ontwikkeling van een «statistisch causaal veiligheidsmodel». Een dergelijk model zal daardoor niet voor 1 januari 2005 gereed zijn. Dit komt vooral voort uit het ontbreken van voldoende casuïstiek (onvoldoende (bijna) ongelukken), nodig om verbanden te leggen, en het als alternatief hiervoor gebruik maken van expertmeningen. Bovendien geldt dat als het model wel beschikbaar zou zijn, de toepassing hiervan om een standstill voor groepsrisico te bereiken, niet uitvoerbaar zal zijn. Om toch het groepsrisico verder te kunnen beheersen, worden daarom andere oplossingen gezocht. Zie ook het antwoord op vraag 5. </antwoord>
      <antwoord nummer="3" voetnoot="2">Net als bij andere activiteiten met risico’s, wordt op dit moment het groepsrisico rond Schiphol nog weergegeven in de zogenaamde «Fn-curve». De F staat hierbij voor de kans op een ongeval, de n (of meer dan n) op het aantal dodelijke slachtoffers dat bij een vliegtuigongeval getroffen kan worden. De curve wordt weergegeven voor een gebied van 55 bij 55 km <voetnoot nummer="2"/>rond Schiphol. De curve geeft geen inzicht in oorzaken of waar in de omgeving het groepsrisico hoog is. De groepsrisicoberekeningen worden tot nog toe gemaakt met het bestaande – door het Nationaal Lucht en Ruimtevaartlaboratorium (NLR) ontwikkelde – statistische rekenmodel Externe Veiligheid. Dit rekenmodel is ook gehanteerd voor de bepaling van de veiligheidszones en de grenswaarde voor het Totaal Risico Gewicht (opgenomen in het MER Schiphol 2003) in de Wet Luchtvaart. Het ministerie van VROM heeft in 2001 het NLR, opdracht gegeven groepsrisicoberekeningen uit te voeren. Het betrof onder meer het doorrekenen van groeiscenario’s voor Schiphol tot 2010, afkomstig uit de MER «Schiphol 2003». Daarnaast zijn er, op grond van aanvullende berekeningen, afspraken gemaakt met de regio over aanvullende ruimtelijke maatregelen ter beheersing van het groepsrisico. Uw Kamer heeft deze berekeningen in april 2002 ontvangen via de rapportage Groepsrisicoberekeningen «Schiphol 2003» (Vrom020507). NLR heeft daarnaast, in opdracht van RIVM voor de Milieubalans, nog groepsrisicoberekeningen (FN-curven) gemaakt van Schiphol over de jaren 1997 t/m 2001. </antwoord>
      <antwoord nummer="4">Zie het antwoord op vraag 3. </antwoord>
      <antwoord nummer="5">Zoals ook al in de beantwoording van vraag 2 is weergegeven, zal het niet mogelijk zijn om voor 1 januari 2005 een statistisch causaal model gereed te hebben. De opleverdatum zal meer tijd vergen dan eerder verwacht Los daarvan zal een handhaafbare wettelijk vastgestelde norm in de vorm van een hard standstill voor groepsrisico, ook als in een later stadium een causaal model wel beschikbaar zou zijn, niet uitvoerbaar zijn. Om toch invulling te geven aan het kabinetsstreven om te komen tot hanteerbaar groepsrisicobeleid cq groepsrisiconormering zal ik onder meer aansluiting zoeken bij het nieuwe denkkader groepsrisico, waar mijn departement in nauwe samenwerking met VROM en andere departementen aan werkt en waar u in de 3e voortgangsbrief Externe Veiligheid onlangs over bent geïnformeerd. Ik zal u binnenkort berichten over de wijze waarop de Wet luchtvaart aangepast kan worden. </antwoord>
      <antwoord nummer="6">Nee, de datum is helaas verstreken. </antwoord>
      <noten afkomstig="antwoord"/>
   </antwoorden>
</kvr>
