<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) aan de minister van Buitenlandse Zaken over Amerikaanse Forward Operating Locations op de Nederlandse Antillen. (Ingezonden 5 augustus 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10054
</item>
         <item attribuut="Inhoud">Vragen over Amerikaanse hulp aan de Colombiaanse regering bij anti-narcotica- en anti-guerilla-activiteiten, en verkenningsvluchten van de VS vanaf locaties (FOL's) op de Nederlandse Antillen.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Colombia Drugsbestrijding Nederlandse Antillen Verenigde Staten</item>
         <item attribuut="Vindplaats">Kamervragen met antwoord 1998-1999, nr. 1889, Tweede Kamer</item>
         <item attribuut="Vraagnr_bij_indiening">2989916720</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1999-08-23</item>
         <item attribuut="Datum_indiening">1999-08-05</item>
         <item attribuut="Document-id">KVR10054</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3793" allpagenumbers="3793 3794" vetnummer="2989916720" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR10054" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1889" onderwerp="" indiendatum="1999-08-5">
         <vrager partij="SP" oorsprong="parlement">Marijnissen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-08-23">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «VS steeds actiever op slagveld Colombia» <voetnoot nummer="1"/>, waarin de VS toegeven sinds kort dagelijks gevoelige militaire informatie over de guerrilla aan de Colombiaanse militairen te leveren? </vraag>
      <vraag nummer="2" voetnoot="2">Kent u het bericht uit de Chicago Tribune <voetnoot nummer="2"/>, waarin een document van het Pentagon wordt geciteerd dat onder andere stelt dat «anti-narcotica- en anti-guerrilla-activiteiten elkaar overlappen op het gebied van inlichtingenvergaring»? </vraag>
      <vraag nummer="3">Kunt u garanderen dat informatie die de VS verkrijgen op vluchten vanaf Antilliaanse Forward Operating Locations (FOL’s) niet gebruikt zal worden in de strijd van Colombiaanse of Amerikaanse militairen tegen de Colombiaanse guerrilla? Zo ja, hoe dan? Zo neen, acht u het dan toelaatbaar dat dergelijke spionagevluchten vanaf het grondgebied van het Koninkrijk worden ondernomen? </vraag>
      <vraag nummer="4">Zou Nederland gecompromitteerd worden als blijkt dat de FOL’s door de VS of Colombia gebruikt worden voor anti-guerrilla activiteiten in Colombia? Zo ja, wat gaat u ondernemen om te voorkomen dat Nederland – indirect betrokken raakt bij VS-inmenging in een binnenlandse oorlog in Colombia? </vraag>
      <vraag nummer="5" voetnoot="3">Is het waar dat op spionagevluchten over Colombia die ondernomen zullen worden vanaf FOL’s op de Nederlandse Antillen, naast Amerikaanse ook Colombiaanse officieren aanwezig zullen zijn om de informatie te beoordelen en door te geleiden naar hun overheid? <voetnoot nummer="3"/>Zo ja, acht u dit een wenselijk gang van zaken en waarom? </vraag>
      <vraag nummer="6" voetnoot="4">Oefenen de VS, door te dreigen met unilaterale handelssancties, grote politieke druk uit op de Nederlandse Antillen om aan de VS-wensen inzake drugsbestrijding te voldoen? <voetnoot nummer="4"/>Zo ja, welke vormen namen deze dreigementen aan en welke rol heeft deze politieke druk gespeeld bij de totstandkoming van het verdrag over de FOL’s? </vraag>
      <vraag nummer="7">Acht u het toelaatbaar dat de VS met unilaterale sancties dreigt om zijn wensen aan andere landen op te dringen? Zo neen, wat onderneemt u of gaat u ondernemen om uw mening hierover bij de VS kenbaar te maken en deze dreigementen te weerstaan? </vraag>
      <vraag nummer="8">Acht u de mogelijke implicaties van het verdrag met de VS over de FOL’s niet ernstig genoeg om alsnog parlementaire goedkeuring hiervoor te vragen? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-07-23" bron="NRC">NRC, 23 juli 1999</noot>
         <noot nummer="2">Chicago Tribune, 15 juli 1998 (zie bijlage)</noot>
         <noot nummer="3">Verslag algemeen overleg 26 200 IV nr. 19 pagina 4</noot>
         <noot nummer="4">Regiobeleidsdocument Caraïbisch Gebied 25 535 nr. 5 pagina’s 25–26 en 33</noot>
      </noten>
   </vragen>
   <antwoorden aantal="5">
      <antwoord nummer="1 en 2">Van beide berichten heb ik kennisgenomen. </antwoord>
      <antwoord nummer="3 en 4">Het verdrag, zoals dat gesloten is tussen de VS en het Koninkrijk, beperkt nadrukkelijk de activiteiten van de VS vanaf de FOL’s tot drugsbestrijdingsoperaties. In militaire operaties voorziet het verdrag niet. Vluchten vanaf de FOL’s in het Colombiaanse luchtruim worden overigens uitgevoerd met toestemming van de Colombiaanse autoriteiten in het kader van de samenwerking bij de bestrijding van de illegale productie en handel in drugs. Guerrillagroepen in Colombia beheersen gebieden waar drugs worden geproduceerd. Informatie over drugshandel vanuit die gebieden kan voor de Colombiaanse autoriteiten mede van belang zijn voor het herstel van de rechtsorde. </antwoord>
      <antwoord nummer="5">Voor de vluchten boven Colombia kunnen Colombiaanse functionarissen meevliegen indien de Colombiaanse autoriteiten dat wensen. Dit is in de bilaterale samenwerking tussen de VS en Colombia reeds jarenlang gebruikelijk. </antwoord>
      <antwoord nummer="6 en 7">Van enige dreiging voorafgaand aan de FOL-onderhandelingen met unilaterale handelssancties is geen sprake geweest. De reden om aan het Amerikaanse verzoek tot vestiging van Forward Operating Locations te voldoen is de wens om de internationale drugshandel te bestrijden. De samenwerking in het kader van de FOL’s sluit aan bij de inspanningen van het Koninkrijk in het Caraïbisch gebied. Daarbij kan met name gedacht worden aan de activiteiten van de Kustwacht voor de Nederlandse Antillen en Aruba. </antwoord>
      <antwoord nummer="8" voetnoot="1">Tijdens de bespreking van het interim verdrag met de vaste commissies voor Buitenlandse Zaken en die voor Nederlands-Antilliaanse en Arubaanse zaken op 9 juni 1999 is bevestigd dat een FOL-verdrag met een langere looptijd, waarover met de VS onderhandeld zal gaan worden, aan de parlementaire goedkeuring zal worden onderworpen. Ik heb die toezegging herhaald in mijn brief aan de Tweede Kamer der Staten Generaal van 14 juni 1999 <voetnoot nummer="1"/>. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 200 V" documentnummer="80">Kamerstuk 26 200 V, nr. 80</noot>
      </noten>
   </antwoorden>
</kvr>
