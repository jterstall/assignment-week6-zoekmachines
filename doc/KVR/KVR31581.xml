<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van de Camp en Koopmans (beiden CDA) aan de staatssecretaris van Justitie over de tijdelijke noodopvang voor asielzoekers. (Ingezonden 1 april 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31581
</item>
         <item attribuut="Inhoud">Vragen naar aanleiding bericht (Limburgs Dagblad, 27 maart 2008) dat de tijdelijke noodopvang voor asielzoekers in korte tijd is volgestroomd ten gevolge van massale aanmeldingen van Chinese asielaanvragers. Indieners vragen naar de oorzaak van deze plotselinge aanmelding. Het COA heeft zonder overleg met het gemeentebestuur van Euverem (L) een overeenkomst afgesloten met een bungalowpark in die plaats om 400 asielzoekers te huisvesten [Aanvulling op eerdere vragen terzake van het lid Fritsma (PVV), ingezonden 31 maart 2008].</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2007-2008, nr. 1981, Tweede Kamer</item>
         <item attribuut="Vraagnr_bij_indiening">2070816130</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van de Camp Koopmans</persoon>
         </item>
         <item attribuut="Datum_reaktie">2008-04-08</item>
         <item attribuut="Datum_indiening">2008-04-01</item>
         <item attribuut="Document-id">KVR31581</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4055" allpagenumbers="4055 4056" vetnummer="2070816130" code="0708tkkvr1981" lopendefooter="Tweede Kamer, vergaderjaar 2007–2008, Aanhangsel" filenaam="KVR31581" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1981" onderwerp="" indiendatum="2008-04-1">
         <vrager partij="CDA" oorsprong="parlement">Van de Camp Koopmans</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2008-04-8">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is de tijdelijke noodopvang voor asielzoekers in korte tijd volgestroomd ten gevolge van massale aanmeldingen van met name Chinese asielaanvragers? <voetnoot nummer="1"/>
      </vraag>
      <vraag nummer="2">Om hoeveel Chinezen gaat het? </vraag>
      <vraag nummer="3">Hoe verhoudt deze recente massale instroom zich tot die van de afgelopen maanden? </vraag>
      <vraag nummer="4">Wat is de verklaring voor deze massale instroom? </vraag>
      <vraag nummer="5">Zijn er soortgelijke recente instroomontwikkelingen te melden betreffende andere nationaliteiten? </vraag>
      <vraag nummer="6">Voor zover de massale Chinese aanmeldingen zouden zijn gebaseerd op geruchten dat men een verblijfsvergunning zou kunnen krijgen (al dan niet verband houdend met een beweerd op handen zijnd nieuwe pardonregeling), wat zou de verklaring voor deze geruchten kunnen zijn? </vraag>
      <vraag nummer="7">Is het waar dat het Centraal Orgaan opvang Asielzoekers (COA) buiten medeweten van het gemeentebestuur van het Limburgse Euverem een overeenkomst heeft afgesloten met een bungalowpark en dat daar 400 asielzoekers zullen worden gehuisvest? </vraag>
      <vraag nummer="8">Waarom is er niet tijdig met de gemeente gecommuniceerd? </vraag>
      <vraag nummer="9">Hoe gaat u voorkomen dat gemeenten in de toekomst niet meer door het COA zullen worden «overvallen» met een dergelijke gang van zaken? </vraag>
      <vraag nummer="10">Is het waar dat de meeste Chinese asielaanvragers al langere tijd in Nederland verblijven en Nederlands spreken? </vraag>
      <vraag nummer="11">Hoe (snel) zullen de Chinese asielaanvragen worden afgehandeld en betrokkenen uit Nederland worden uitgezet? Toelichting Deze vragen dienen ter aanvulling op eerdere vragen terzake van het lid Fritsma (PVV), ingezonden 31 maart 2008 (vraagnummer 2070815990). </vraag>
      <noten afkomstig="vraag">
         <noot nummer="1" datum="2008-03-27" bron="Limburgs Dagblad">Limburgs Dagblad, 27 maart 2008</noot>
      </noten>
   </vragen>
   <antwoorden aantal="10">
      <antwoord nummer="1">Vanaf de zomer van 2007 is de behoefte aan TNV-capaciteit (Tijdelijke Noodvoorziening Vreemdelingen) toegenomen, omdat in die periode de asielinstroom groter was dan de capaciteit van de IND om de asielaanvragen in behandeling te nemen. Hierbij speelde de toenemende instroom van asielzoekers uit Irak en Somalië een belangrijke rol. Deze ontwikkeling heeft zich in 2008 voortgezet. Rondom het Paasweekend bleek sprake van een onverwacht hoge toestroom van Chinese asielaanvragers. Hierdoor is de TNV-capaciteit extra onder druk komen te staan. </antwoord>
      <antwoord nummer="2">Uit de gegevens die zijn verstrekt door de Vreemdelingenpolitie blijkt dat tussen 12 maart 2008 en 3 april 2008 ongeveer 850 Chinezen zich in Ter Apel hebben aangemeld voor het indienen van een asielaanvraag. </antwoord>
      <antwoord nummer="3">Over het afgelopen half jaar bedroeg de gemiddelde instroom circa 20 Chinese asielzoekers per maand. </antwoord>
      <antwoord nummer="4">Vanaf 12 maart 2008 is een grote toestroom van Chinese asielzoekers zichtbaar. Op basis van de eerste onderzoeksgegevens wordt aangenomen dat er geen sprake is van een stijging van de toestroom lijkt vanuit China naar Nederland, maar dat sprake is van Chinezen die al (dan niet) langere tijd in Nederland verbleven. </antwoord>
      <antwoord nummer="5">Nee. </antwoord>
      <antwoord nummer="6">Momenteel worden de achtergronden van de geruchten onderzocht. </antwoord>
      <antwoord nummer="7 en 8">Zoals uit het antwoord op vraag 1 al volgt, is ook het COA geconfronteerd met een extra instroom van vreemdelingen in de TNV. Om al deze vreemdelingen onderdak te kunnen bieden heeft het COA snel moeten handelen. In eerste instantie heeft het COA TNV-plaatsen gezocht binnen de bestaande capaciteit. Toen dat niet meer mogelijk was, heeft het COA naar additionele capaciteit gezocht. Het COA is daarbij uitgekomen bij een exploitant van recreatieparken. Deze partij beschikt over de benodigde vergunningen om logies te kunnen bieden. Door de extra instroom aan vreemdelingen heeft het COA de exploitant van het recreatiepark verzocht de locatie voor zes maanden te mogen gebruiken als TNV-locatie. De gesprekken hierover liepen voortvarend en konden snel worden afgerond. Na het afronden van de gesprekken was directe instroom van vreemdelingen onvermijdelijk. Er was sprake van een acute behoefte aan TNV-plaatsen. </antwoord>
      <antwoord nummer="9">Ik heb mij ervan verzekerd dat het COA zich er terdege van bewust is dat bij een onvoorziene stijging van de asielinstroom niet alleen het tijdig beschikbaar hebben van voldoende opvangcapaciteit vereist is, maar dat daar ook een goede afstemming met betrokken belanghebbenden, zoals gemeenten, bij hoort. </antwoord>
      <antwoord nummer="10">Tijdens contacten van deze groep asielzoekers met Vluchtelingenwerk Nederland, COA, Vreemdelingenpolitie en IND is gebleken dat het merendeel in zeer beperkte mate de Nederlandse taal machtig is. </antwoord>
      <antwoord nummer="11">De asielaanvragen van deze groep Chinezen worden met enige voorrang behandeld in het aanmeldcentrum Ter Apel. Indien het asielrelaas zich daartoe leent, zal de aanvraag binnen de 48-uursprocedure worden afgehandeld. Uitzetting kan aan de orde zijn indien de vreemdeling niet zelfstandig Nederland verlaat binnen de wettelijke vertrektermijn. Indien openbare orde dit vordert, kan de vreemdeling ter fine van uitzetting in bewaring worden gesteld ex artikel 59 van de Vreemdelingenwet 2000. In de gevallen waarin de vreemdeling niet beschikt over de voor uitzetting benodigde reisdocumenten, zal de Dienst Terugkeer en Vertrek ter verkrijging van een vervangend reisdocument een laissez passer-aanvraag bij de diplomatieke vertegenwoordiging van China indienen. Op basis van de door de vreemdeling verstrekte informatie verrichten de Chinese autoriteiten onderzoek naar de identiteit en nationaliteit. De medewerking van de vreemdeling aan dit onderzoek is hierbij van belang. </antwoord>
      <noten afkomstig="antwoord"/>
   </antwoorden>
</kvr>
