<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Wolfsen (beiden PvdA) aan de ministers van Financiën en van Justitie over de verhouding van de Wet toezicht trustkantoren tot de Parmalat-zaak. (Ingezonden 26 januari 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19538
</item>
         <item attribuut="Rubriek">Burgerlijk recht en burgerlijk procesrecht (Vennootschapsrecht) Criminaliteit en openbare orde (Fraude) Geld- en kapitaalmarkt (Beleggingen)</item>
         <item attribuut="Trefwoorden">Fraude Obligaties Vennootschappen</item>
         <item attribuut="Vindplaats">Kamervragen met antwoord 2003-2004, nr. 879, Tweede Kamer</item>
         <item attribuut="Vraagnr_bij_indiening">2030406890</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2004-02-17</item>
         <item attribuut="Datum_indiening">2004-01-26</item>
         <item attribuut="Document-id">KVR19538</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1863" allpagenumbers="1863 1864 1865 1866" vetnummer="2030406890" code="0304tkkvr879" lopendefooter="Tweede Kamer, vergaderjaar 2003–2004, Aanhangsel" filenaam="KVR19538" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="879" onderwerp="" indiendatum="2004-01-26">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="2004-02-17">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Kent u de verschillende berichten rondom de Parmalat-zaak? <voetnoot nummer="1"/>
      </vraag>
      <vraag nummer="2">Kunt u, los van deze concrete zaak, duidelijkheid geven ten aanzien van het toetsingskader dat in het algemeen dient te worden gehanteerd bij het beoordelen van eventuele (mede)aansprakelijkheid van Nederlandse bestuurders van doorstroom-bv’s, a) tegenover die bv’s en b) tegenover derden? </vraag>
      <vraag nummer="3">Wanneer kunnen de resultaten worden verwacht van het onderzoek van de Autoriteit Financiële Markten (AFM) dat op 21 januari 2004 is aangekondigd? Wat zal precies worden onderzocht? </vraag>
      <vraag nummer="4">Zal ook worden onderzocht of de bestuurders van de bewuste Parmalat-dochters voldoende op de hoogte waren van de financiële situatie van deze dochtermaatschappijen en van de moedermaatschappij? </vraag>
      <vraag nummer="5">Hoe verhoudt zich mogelijke (mede-)aansprakelijkheid van bestuurders tot de juistheid van een prospectus? </vraag>
      <vraag nummer="6">Zijn voor de bewuste obligatie-uitgiften prospecti gemaakt op grond van effectenregelgeving? Zijn deze prospecti ook inhoudelijk getoetst door de AFM? </vraag>
      <vraag nummer="7">Deelt u de mening dat prospecti niet alleen ingeleverd moeten worden bij de AFM, maar dat de AFM deze dan ook inhoudelijk moet toetsen binnen een redelijke termijn, liefst nog vóór de emissie? Zo neen, waarom niet? Zo ja, bent u bereid dit te bewerkstelligen? </vraag>
      <vraag nummer="8">Hoe verhoudt de nieuwe Wet toezicht trustkantoren zich tot de Parmalat-zaak? Zijn bij de Parmalat-zaak trustkantoren betrokken die op grond van de nieuwe wet niet voor een vergunning in aanmerking zouden komen? </vraag>
      <vraag nummer="9">Wat is in deze zaak de taakverdeling tussen De Nederlandsche Bank (DNB) als toezichthouder op trustkantoren enerzijds en de AFM met haar specifieke onderzoek anderzijds? </vraag>
      <vraag nummer="10">Sluit u uit dat er in Nederland strafrechtelijk onderzoek plaatsvindt of gaat plaatsvinden in de Parmalat-zaak? Zo ja, waarom? </vraag>
      <vraag nummer="11">Kunt u uitsluiten dat de Parmalat-zaak zal leiden tot negatieve uitstralingseffecten op de Nederlandse trustsector? Zo neen, waarom niet? Zo ja, wat kunt en gaat u daaraan doen? </vraag>
      <vraag nummer="12">Is de Parmalat-zaak naar uw opvatting vergelijkbaar met de Enron- en Worldcomzaken in de VS en die betreffende Vivendi en Ahold in Europa? Zo neen, waarom niet? </vraag>
      <vraag nummer="13">Overweegt u maatregelen te nemen, indien mocht blijken dat het vertrouwen in het Nederlandse financiële stelsel als gevolg van deze zaak daalt? Zo ja, welke? </vraag>
      <noten afkomstig="vraag">
         <noot nummer="1" datum="2004-01-20" bron="Financieel Dagblad, 19 en 20 januari jl., de Volkskrant">Financieel Dagblad, 19 en 20 januari jl., de Volkskrant, 20 januari 2004</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Elke bestuurder van een Nederlandse rechtspersoon is tegenover die rechtspersoon gehouden tot een behoorlijke vervulling van de hem opgedragen taak. Om een bestuurder aansprakelijk te kunnen stellen zal de rechtspersoon moeten aantonen dat aan de bestuurder een ernstig verwijt kan worden gemaakt. Betreft het een werkzaamheid die behoort tot de taak van meerdere bestuurders, dan is ieder voor het geheel aansprakelijk voor de tekortkoming. Een individuele bestuurder kan aan aansprakelijkheid ontkomen door aan te tonen dat de tekortkoming niet aan hem is te wijten en hij niet nalatig is geweest in het treffen van maatregelen om de gevolgen van de tekortkoming af te wenden. De vordering moet worden ingesteld door de rechtspersoon. Ingeval van faillissement is de curator bevoegd tot het instellen van de vordering tegen de bestuurder(s). Bij faillissement van een besloten vennootschap (BV) is het voorts mogelijk dat iedere bestuurder hoofdelijk aansprakelijk is jegens de boedel. Die hoofdelijke aansprakelijkheid bestaat als het bestuur zijn taak kennelijk onbehoorlijk heeft vervuld en het aannemelijk is dat dit een belangrijke oorzaak is van het faillissement. Dit laatste betekent dat de curator een causaal verband zal moeten aantonen tussen de tekortkomingen van de bestuurders en het ontstaan van het faillissement. Hierbij wordt met een bestuurder gelijkgesteld degene die het beleid van de vennootschap heeft bepaald of mede heeft bepaald, als ware hij de bestuurder. Een moedermaatschappij kan, zonder formeel bestuurder te zijn, onder bepaalde omstandigheden als beleidsbepaler van de dochtermaatschappij worden aangemerkt en als gevolg daarvan aansprakelijk zijn jegens de boedel (Kamerstukken II, 16 631, nr. 6, blz. 24). Tegenover een derde kan een bestuurder aansprakelijk zijn op grond van onrechtmatige daad. Hierbij is maatgevend of de bestuurder persoonlijk een verwijt kan worden gemaakt ten aanzien van de bij de derde ontstane schade. In concernverhoudingen hebben de bestuurders van een dochtermaatschappij een eigen verantwoordelijkheid voor hun handelingen. Anderzijds is het zo dat een moedermaatschappij zich niet altijd kan verschuilen achter de dochtermaatschappij. In sommige gevallen zullen activiteiten van een moedervennootschap ertoe leiden dat die moedervennootschap aansprakelijk is tegenover de schuldeisers van de dochtervennootschap. Voorts zijn bestuurders van een BV tegenover derden hoofdelijk aansprakelijk ingeval van misleiding via de jaarrekening. Hiermee worden derden beschermd die schade lijden doordat er in de financiële verslaggeving van de BV een verkeerde voorstelling van de toestand van de vennootschap is gepresenteerd. Een individuele bestuurder kan aan aansprakelijkheid ontkomen door aan te tonen dat de misleiding niet aan hem te wijten is. </antwoord>
      <antwoord nummer="3 en 4">Op dit moment is niet bekend wanneer de AFM haar onderzoek zal afronden. De AFM onderzoekt of de Nederlandse dochtermaatschappijen van Parmalat en daarbij betrokken derden met het uitgeven van de leningen aan de Nederlandse effectenwet- en regelgeving hebben voldaan. Het gaat hierbij onder andere om de naleving van de wetgeving die ziet op het aanbieden van effecten (artikel 3 (prospectusplicht) en 5 (informatieplicht in geval van uitgifte van niet-genoteerde effecten) Wet toezicht effectenverkeer 1995 (Wte 1995)) en of terzake van de uitgegeven leningen een vrijstelling op grond van de Vrijstellingsregeling Wte 1995 van toepassing was (onder andere vrijstelling in geval van uitgifte van zogenoemde Euro-effecten en uitgifte in geval van effecten met een hoge coupure). Verder wordt onder andere onderzocht of de wetgeving die ziet op de melding van transacties door uitgevende instellingen en zogenoemde insiders (artikel 46b en 46d Wte 1995) is nageleefd. De AFM onderzoekt of de Nederlandse financieringsdochtermaatschappijen en betrokken derden bij de uitgifte van de leningen hebben voldaan aan de toepasselijke toezichtwet- en regelgeving. Hierbij wordt onder andere onderzocht of de informatieverstrekking door de Nederlandse financieringsdochtermaatschappijen en betrokken derden heeft voldaan aan de daartoe gestelde eisen. </antwoord>
      <antwoord nummer="5">Er bestaat een aantal mogelijkheden om tot aansprakelijkheid voor de inhoud van een prospectus te komen. In artikel 47 Wte 1995 is het verbod op publieksmisleiding opgenomen, op grond waarvan een ieder die effecten uitgeeft (uitgevende instelling) of belast is met, of zijn medewerking verleent tot het plaatsen van effecten (underwriten) bestuursrechtelijk en strafrechtelijk kan worden aangesproken. Bestuurders zijn in dit artikel niet de normgeadresseerden. Daarnaast is civielrechtelijke aansprakelijkstelling voor het prospectus mogelijk op grond van een onrechtmatige daad (artikel 6:162 BW) of op grond van de artikelen inzake misleidende reclame (6:194 en 6:196 BW). In laatstgenoemde artikelen, ook wel de artikelen inzake de prospectusaansprakelijkheid genoemd, is uitgewerkt dat degene die beroeps- of bedrijfsmatig misleidende mededelingen openbaar maakt of laat maken onrechtmatig handelt. Van misleiding is sprake indien het prospectus een verkeerde voorstelling van zaken geeft en de belegger zijn belegging niet (dan wel op andere voorwaarden) zou hebben gedaan bij een juiste voorstelling van zaken. Onjuistheid van het prospectus kan dus leiden tot aansprakelijkheid. Doorgaans zal een bestuurder van een instelling die effecten aanbiedt niet rechtstreeks op grond van de artikelen inzake de prospectusaansprakelijkheid aansprakelijk kunnen worden gesteld. Bij de meeste aanbiedingen van effecten is het niet de bestuurder die het misleidende prospectus openbaar maakt of laat maken, maar de effectenuitgevende instelling of (de lead manager van) het emissiesyndicaat dat de aanbieding begeleidt. Bestuurders van dergelijke instellingen kunnen wel aansprakelijk zijn uit hoofde van een onrechtmatige daad, ingeval hen persoonlijk een verwijt kan worden gemaakt. Gedacht kan daarbij worden aan de situatie waarin een bestuurder informatie in een prospectus laat opnemen waarvan hij weet of zou behoren te weten dat deze onjuist of onvolledig is. </antwoord>
      <antwoord nummer="6">Terzake van de door de Nederlandse financieringsdochtermaatschappijen van Parmalat uitgegeven leningen zijn geen Nederlandse prospectussen bij de AFM gedeponeerd. Voor twee leningen is een prospectus gedeponeerd met een verklaring van de Luxemburgse toezichthouder dat het prospectus voldoet aan de toepasselijke Europese Richtlijn. De AFM heeft deze prospectussen op grond van de (buitenbeurs) prospectusrichtlijn uit 1989 (richtlijn nr. 89/298/EEG, PbEG L 124) en artikel 3 Besluit toezicht effectenverkeer 1995 (Bte 1995) erkend. Deze prospectussen zijn niet inhoudelijk getoetst door de AFM. </antwoord>
      <antwoord nummer="7">Op grond van de huidige regelgeving (artikel 3 Wte 1995) dient – kort gezegd – voorafgaand aan een aanbieding van effecten buiten een besloten kring, die niet zijn toegelaten tot de notering aan een erkende effectenbeurs, een prospectus algemeen verkrijgbaar te worden gesteld. Deze verplichting geldt niet indien de aanbieding is vrijgesteld van het verbod van artikel 3 Wte 1995 op grond van de Vrijstellingsregeling Wte 1995 (onder andere vrijstelling in geval van uitgifte van zogenoemde Euro-effecten (artikel 6 Vrijstellingsregeling Wte 1995) en uitgifte in geval van effecten met een hoge coupure (artikel 4 Vrijstellingsregeling Wte 1995). Het prospectus dient, op grond van artikel 5 Bte 1995, aan de AFM te worden overlegd vóór de aanbieding van effecten. Deze verplichting vloeit voort uit de (buitenbeurs) prospectusrichtlijn uit 1989 (richtlijn nr. 89/298/EEG, PbEG L 124). Uit dezelfde richtlijn vloeit tevens voort dat de toezichthouder niet toetst of de aan haar overlegde prospecti inhoudelijk juist zijn. Het hierboven beschreven systeem zal op korte termijn veranderen. Op 31 december 2003 is een nieuwe prospectusrichtlijn gepubliceerd die zowel van toepassing is op effecten die aan het publiek worden aangeboden als op effecten die tot de beurshandel worden toegelaten (richtlijnnr. 2003/71/EG, PbEG L 345). Op basis van deze richtlijn dient voorafgaand aan de aanbieding van effecten een prospectus te worden gepubliceerd. Voordat een prospectus gepubliceerd mag worden, dient het door de toezichthouder te zijn goedgekeurd. De goedkeuring, zo volgt uit de nieuwe prospectusrichtlijn, behelst een beoordeling van het prospectus op volledigheid, begrijpelijkheid en consistentie. Deze beoordeling vindt plaats voorafgaand aan de aanbieding van de effecten. Ook in de toekomst zal de AFM echter niet toetsen of het prospectus inhoudelijk juist is. Een dergelijke toets zou verder gaan dan de nieuwe prospectusrichtlijn vereist, bovendien kan niet van de AFM worden verwacht dat zij instaat voor de juistheid van de gegevens in het prospectus. Dit zou een diepgaande analyse van de uitgevende instelling zelf vereisen. De juistheid van een prospectus is en blijft een primaire verantwoordelijkheid van de uitgevende instelling. </antwoord>
      <antwoord nummer="8" voetnoot="1">Op grond van de Wet toezicht trustkantoren, die op 1 maart 2004 in werking zal treden, zijn bestaande bedrijven die trustactiviteiten verrichten verplicht binnen 8 weken na inwerkingtreding van de wet een vergunningverzoek in te dienen bij De Nederlandsche Bank (DNB). Bij de vergunningverlening vindt een betrouwbaarheidstoetsing plaats van de leidinggevenden van het trustkantoor. De toezichthouder beoordeelt de betrouwbaarheid op basis van de beleidsregel betrouwbaarheidstoetsing <voetnoot nummer="1"/>. In deze beoordeling worden onder andere strafrechtelijke antecedenten betrokken. Dit zou bijvoorbeeld ook consequenties kunnen hebben voor bepaalde personen bij een dergelijke vergunningaanvraag, wanneer blijkt dat zij strafrechtelijk verwijtbaar betrokken zijn bij bijvoorbeeld de «Parmalat-zaak». Daar valt nu echter nog niets over te zeggen. Daarnaast wordt een trustkantoor in de toekomst op basis van de nieuwe wet verplicht zich te verdiepen in de concernstructuur waarin de rechtspersoon is opgenomen waarvoor zij als bestuurder optreedt dan wel de rechtspersoon waaraan zij een postadres verleent. Zij dient informatie aan te houden over de uiteindelijk belanghebbenden, de concernstructuur, de herkomst en bestemming van de gelden en het doel van de structuur. DNB ziet er op toe dat deze informatie ook daadwerkelijk aanwezig is. Wanneer dat niet het geval is loopt het trustkantoor het risico van bestuursrechtelijke sancties door de toezichthouder (waaronder intrekking van hun vergunning). Daarnaast lopen zij het risico strafrechtelijk te worden vervolgd op grond van de Wet economische delicten. </antwoord>
      <antwoord nummer="9">De Nederlandsche Bank gaat toezien of het trustkantoor zich houdt aan de eisen die Wet toezicht trustkantoren stelt (zie verder antwoord vraag 8). De AFM onderzoekt of de Nederlandse dochtermaatschappijen van Parmalat en de daarbij betrokken derden zich bij de uitgifte van obligaties hebben gehouden aan het toepasselijke effectenrecht. De toezichthouders kunnen informatie uitwisselen die voor de andere toezichthouder van belang kan zijn. Ook kunnen de toezichthouders gebruik maken van het betrouwbaarheidsonderzoek van de andere toezichthouder. </antwoord>
      <antwoord nummer="10">Een onderzoek door het Openbaar Ministerie is niet uitgesloten. Of een onderzoek ook daadwerkelijk wordt opgestart zal mede afhangen van een mogelijke aangifte. </antwoord>
      <antwoord nummer="11">Nee, dat kan niet worden uitgesloten. Het lijkt echter voorbarig om daar in dit stadium (in de onderzoeksfase) een inschatting van te maken. Wel kunnen mogelijke negatieve uitstralingseffecten worden beperkt door de introductie van het toezicht op trustkantoren. Het doel van de Wet toezicht trustkantoren is het bevorderen van de integriteit van het financiële stelsel door middel van de regulering van de trustsector. Op grond van deze wet wordt het trustkantoor verplicht zich te verdiepen in de concernstructuur waarin de rechtspersoon is opgenomen waarvoor zij als bestuurder optreden dan wel de rechtspersoon waaraan zij een postadres verlenen. Zij dienen informatie aan te houden over de uiteindelijk belanghebbenden, de concernstructuur, de herkomst en bestemming van de gelden en het doel van de structuur. Verder dienen trustkantoren hun bedrijfsvoering zo in te richten dat integriteitrisico’s zo veel mogelijk worden beperkt. De wet levert daarmee een bijdrage aan het tegengaan van witwassen van misdaadgelden (waaronder begrepen gelden verkregen uit corruptie of fiscale fraude) via in Nederland gevestigde rechtspersonen en vennootschappen. Dit is van groot belang ter bescherming van de reputatie van de nationale financiële sector. </antwoord>
      <antwoord nummer="12">Er zijn overeenkomsten en verschillen. Overeenkomsten zijn dat het in alle gevallen gaat om beursgenoteerde vennootschappen met verschillende dochtermaatschappijen, zij een hoge schuldpositie kennen en er twijfels zijn over de juistheid van de financiële verslaggeving en de rol van de externe accountant; Het belangrijkste verschil tussen Parmalat en de ander aangehaalde boekhoudaffaires is, voorzover nu valt te overzien, dat binnen Parmalat op veel grotere schaal en voor langere tijd fraude is gepleegd. Ook in de kabinetsreactie op de Nederlandse corporate governance code van de commissie corporate governance (commissie Tabaksblat) en in de nota modernisering ondernemingsrecht zal aandacht worden besteed aan de verschillende boekhoudaffaires. De kabinetsreactie en de nota zullen binnen afzienbare termijn naar de Tweede Kamer worden gestuurd. </antwoord>
      <antwoord nummer="13">Zowel de overheid als het bedrijfsleven hebben reeds initiatieven ontplooid om het vertrouwen van beleggers en het algemene publiek in het financiële systeem en in het bedrijfsleven terug te winnen. De code van de commissie Tabaksblat is daar onderdeel van, alsmede de aangekondigde wetsvoorstellen betreffende de introductie van onafhankelijk toezicht op de financiële verslaggeving van beursgenoteerde ondernemingen en op de accountantsorganisaties. Een samenhangend overzicht van de initiatieven zult u aantreffen in de eerder aangehaalde kabinetsreactie op de Nederlandse corporate governance code en de nota modernisering ondernemingsrecht. </antwoord>
      <noten afkomstig="antwoord">
         <noot nummer="1">Beleidsregel inzake de betrouwbaarheidstoetsing van (kandidaat)(mede) beleidsbepalers en houders van gekwalificeerde deelnemingen in onder toezicht staande instellingen. (Stcrt. 2000, 78)</noot>
      </noten>
   </antwoorden>
</kvr>
