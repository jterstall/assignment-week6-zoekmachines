<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens (SP) en Bouchibti (PvdA) aan de minister van Justitie over «grooming» op het internet. (Ingezonden 15 februari 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27636
</item>
         <item attribuut="Inhoud">Vragen over 'grooming', waarbij volwassenen in chatrooms vrij eenvoudig online contact kunnen leggen met minderjarige internetgebruikers met het doel seksuele contacten te hebben.</item>
         <item attribuut="Rubriek">Communicatie, media en informatievoorziening (Netwerken) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Internet Jeugdigen Zedendelicten</item>
         <item attribuut="Vindplaats">Kamervragen met antwoord 2006-2007, nr. 1091, Tweede Kamer</item>
         <item attribuut="Vraagnr_bij_indiening">2060707750</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
            <persoon partij="PvdA">Bouchibti</persoon>
         </item>
         <item attribuut="Datum_reaktie">2007-03-27</item>
         <item attribuut="Datum_indiening">2007-02-15</item>
         <item attribuut="Document-id">KVR27636</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2315" allpagenumbers="2315 2316" vetnummer="2060707750" code="0607tkkvr1091" lopendefooter="Tweede Kamer, vergaderjaar 2006–2007, Aanhangsel" filenaam="KVR27636" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1091" onderwerp="" indiendatum="2007-02-15">
         <vrager partij="SP" oorsprong="parlement">Gerkens</vrager>
         <vrager partij="PvdA" oorsprong="parlement">Bouchibti</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 maart 2007), zie ook Aanhangsel Handelingen nr. 1000, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de tv-uitzendingen <voetnoot nummer="1"/>over het principe van «grooming», waarbij volwassenen in chatrooms vrij eenvoudig online contact kunnen leggen met minderjarige internetgebruikers met het doel seksuele contacten te hebben? </vraag>
      <vraag nummer="2" voetnoot="2">Herinnert u zich de eerdere Kamervragen <voetnoot nummer="2"/>? Deelt u nog steeds de mening dat de richtlijnen van de ECP.NL doeltreffend zijn en voldoende toegepast worden? Zo ja, waarop baseert u dit? Zo neen, op welke wijze gaat u er dan voor zorgen dat deze richtlijnen nageleefd worden? </vraag>
      <vraag nummer="3">Hoe kijkt u aan tegen het feit dat diverse landen, waaronder Groot-Brittanië en Canada, het leggen van contacten met minderjarigen met als overduidelijk motief om ontuchtige handelingen te plegen, strafbaar hebben gesteld? </vraag>
      <vraag nummer="4" voetnoot="2">Deelt u de mening dat in Nederland artikel 248a van het Wetboek van Strafrecht (WvSr.) van toepassing kan zijn op het strafbaar zijn van dergelijke handelingen? Zo ja, hoe verhoudt dit zich dan tot uw eerdere beantwoording <voetnoot nummer="2"/>, waarin u aangaf «dat er geen algemene regels voor het benaderen van minderjarigen op internet zijn»? Kunt u nader ingaan op de mogelijkheden om artikel 248a WvSr. van toepassing te laten zijn op de strafbaarstelling van een dergelijke handeling? </vraag>
      <vraag nummer="5">Ziet u mogelijkheden om «grooming» op het internet strafbaar te stellen? Bent u bereid om de mogelijkheden hierbij te onderzoeken en de Kamer hierover spoedig te rapporteren? </vraag>
      <noten afkomstig="vraag">
         <noot nummer="1" datum="2007-02-13" bron="Uitzendingen Netwerk en Bureau Van den Heuvel">Uitzendingen Netwerk en Bureau Van den Heuvel, 13 februari 2007</noot>
         <noot nummer="2" documenttype="Kamervragen" documentnummer="1672" documentjaargang="2005-2006">Aanhangsel Handelingen, nr. 1672, vergaderjaar 2005–2006.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">De richtlijnen zijn een vorm van zelfregulering en hebben eraan bijgedragen dat de aanbieders van chatrooms meer aandacht besteden aan de veiligheid in hun chatroom. Vanuit ECP.NL wordt met enige regelmaat gecontroleerd of de aanbieders van Chatrooms zich houden aan de richtlijnen. Een belangrijk onderdeel van de richtlijnen is dat er door moderators snel ingegrepen en gereageerd wordt bij klachten. De klachten die bij ECP.NL binnenkomen worden altijd besproken met de aanbieder van de desbetreffende chatroom. Een onderdeel van de richtlijnen is dat de chatrooms ernaar streven om permanent (maar in ieder geval 50% van de tijd dat er actief gechat wordt) de chatroom te modereren. Maar zelfs met voldoende moderatoren is het onmogelijk om alle chatgesprekken te controleren. Bovendien is het moeilijk om «grooming» in de praktijk te herkennen in een chatroom, omdat de gesprekken van een «Groomer» niet altijd een expliciet seksueel karakter hebben. «Grooming» begint overigens vaak in een chatroom, maar gaat daarna verder op MSN waarop moderatoren sowieso geen zicht hebben. De richtlijnen zijn niet toepasbaar op MSN, omdat MSN 1-op-1-chatten is, waardoor er geen mogelijkheid is tot modereren. Het is van belang op te merken dat steeds minder jongeren gebruik maken van chatrooms, MSN is de meest gebruikte methode om te chatten <voetnoot nummer="1"/>. </antwoord>
      <antwoord nummer="3">Zie het antwoord op vraag 5. </antwoord>
      <antwoord nummer="4">Artikel 248a Sr stelt de opzettelijke verleiding van een minderjarige tot het plegen van ontucht strafbaar. Daarbij hoeft geen sprake te zijn van dwang. Het minderjarige slachtoffer moet door de verdachte tot het plegen van seksuele handelingen zijn bewogen door giften, beloften of misbruik van uit feitelijke verhoudingen voortvloeiend overwicht. Het laatste laat zich karakteriseren door bijvoorbeeld een verschil in leeftijd. Wanneer de verdachte met zijn gedragingen een sfeer creëert waarin de weerstand van de minderjarige wordt gebroken, kan sprake zijn van seksuele verleiding. Bij de partiële wijziging van de zedelijkheidswetgeving, die op 1 oktober 2002 in werking is getreden, is artikel 248a Sr zodanig gewijzigd dat thans ook strafbaar is het verleiden van een minderjarige tot seksuele handelingen met zichzelf. De fysieke betrokkenheid van een ander is daarmee niet langer vereist. Ingevolge deze wijziging kan artikel 248a Sr onder omstandigheden ook met succes ten laste worden gelegd als een minderjarige door communicatie via chatboxen wordt aangezet tot het verrichten van seksuele handelingen bij zichzelf en dit te zien is op een webcam (zie bijvoorbeeld Rechtbank Zutphen, 1 maart 2006, LJN AV3246). Gedragingen die niet resulteren in het plegen van een feitelijke seksuele handeling door een minderjarige of een begin van uitvoering daartoe, vallen buiten de reikwijdte van artikel 248a Sr. Het benaderen van en communiceren met minderjarigen (op internet) valt als zodanig buiten de strafwetgeving. </antwoord>
      <antwoord nummer="5">Zoals ik in het antwoord op vraag 4 heb aangegeven, kan «grooming» onder omstandigheden onder de delictsomschrijving van artikel 248a Sr worden gebracht. Gelet op het internationale karakter van internet, is het van belang de internationale dimensie te betrekken bij de beantwoording van vragen over de mogelijkheden tot strafbaarstelling. Momenteel vinden in het kader van de Raad van Europa in een ver gevorderd stadium onderhandelingen plaats over een nieuw verdrag ter bescherming van kinderen tegen seksuele exploitatie en seksueel misbruik. In dat kader wordt gesproken over een specifieke strafbaarstelling van «grooming». Nederland stelt zich in deze positief op, maar is waakzaam waar het de formulering en de handhaafbaarheid van een strafbaarstelling betreft. Met name de formulering luistert nauw; het strafbaar gedrag dient voldoende concreet en het oogmerk van de dader voldoende precies te zijn omschreven. Het verdient aanbeveling om eerst deze ontwikkelingen af te wachten alvorens een besluit te nemen over een eventuele aanpassing van de strafwetgeving. Vanzelfsprekend zal uw Kamer over deze ontwikkelingen worden geïnformeerd. </antwoord>
      <noten afkomstig="antwoord">
         <noot nummer="1">Zie Sociaal Cultureel Planbureau, Nieuwe links in het gezin, maart 2007</noot>
      </noten>
   </antwoorden>
</kvr>
