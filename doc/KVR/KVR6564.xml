<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over de dialoog van de Europese Unie met Algerije. (Ingezonden 12 februari 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6564
</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Algerije</item>
         <item attribuut="Vindplaats">Kamervragen met antwoord 1997-1998, nr. 759, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1998-02-24</item>
         <item attribuut="Datum_indiening">1998-02-12</item>
         <item attribuut="Document-id">KVR6564</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1549" allpagenumbers="1549" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6564" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="759" onderwerp="" indiendatum="1998-02-12">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de uitlatingen van de Algerijnse minister van Buitenlandse Zaken Attaf over de Algerijnse betrekkingen met de Europese Unie, namelijk dat de politieke dialoog en samenwerking niet vergezeld moeten gaan «van dreigementen en politieke druk » en dat de EU van zijn land een «experimenteerterrein voor humanitaire inmenging» wil maken? <voetnoot nummer="1"/>
      </vraag>
      <vraag nummer="2" voetnoot="2">Hebt u kennis genomen van de scherpe kritiek van minister Attaf op de Britse minister Cook als zou diens oproep tot meer openheid over de voortdurende moordpartijen «voorbij aan de werkelijkheid» gaan? <voetnoot nummer="2"/>
      </vraag>
      <vraag nummer="3">Acht u dergelijke uitlatingen een bijdrage aan de dialoog tussen Algerije en de Europese Unie en acht u het nog steeds mogelijk om ondanks deze uitlatingen de politieke dialoog met de Algerijnse regering voort te zetten? </vraag>
      <vraag nummer="4" voetnoot="3">Bent u nog steeds van mening dat het bezoek van de Troika aan Algiers «een cruciale stap naar een uitgebreide dialoog met de Algerijnse regering» is geweest? <voetnoot nummer="3"/>
      </vraag>
      <vraag nummer="5">Hoe verhoudt de scherpe kritiek van minister Attaf op minister Cook zich tot uw optimisme over de toekomstige contacten tussen de Algerijnse en Britse minister van Buitenlandse Zaken? </vraag>
      <noten afkomstig="vraag">
         <noot nummer="1" datum="1998-01-30" bron="Telegraaf">Telegraaf, 30 januari 1998</noot>
         <noot nummer="2" datum="1998-01-27" bron="Staatscourant">Staatscourant, 27 januari 1998</noot>
         <noot nummer="3" datum="1998-01-26" bron="Conclusie Algemene Raad">Conclusie Algemene Raad, 26 januari 1998</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">Uitlatingen van een dergelijke strekking zijn mij bekend. Ze zijn niet altijd sfeerverbeterend en in het geval van «experimenteerterrein voor humanitaire inmenging» zelfs apert onjuist. Naar mijn mening behoeven deze evenwel niet een belemmering te vormen voor voortzetting van een dialoog met de Algerijnse regering, waaraan door de EU onverminderd belang wordt gehecht. </antwoord>
      <antwoord nummer="4">Ja. </antwoord>
      <antwoord nummer="5">Zoals kan blijken uit de conclusie dd. 26 januari jl. van de Algemene Raad, wordt er van uitgegaan dat met een nieuwe ontmoeting tussen de Algerijnse minister van Buitenlandse Zaken en het Britse EU-Voorzitterschap, voorzien voor maart/april a.s., een brede dialoog zal kunnen worden voortgezet. Daarbij kunnen alle problemen en voorstellen die de Algerijnse regering of de EU aan de orde zou willen stellen, worden besproken. Wat verdere mogelijkheden voor verdieping en verbreding van de dialoog met Algerije aangaat vermeld ik voorts het recente bezoek van een delegatie uit het Europese Parlement aan Algerije (8-12 februari jl.), dat blijkens het oordeel van de delegatieleider een succes is geweest. De uitnodiging die onlangs van de zijde van de Voorzitters van de beide Kamers der Staten-Generaal is uitgegaan naar het Algerijnse Parlement om met een breed samengestelde delegatie een bezoek te brengen aan Nederland, moet dan ook worden toegejuicht. Hopelijk zullen dergelijke contacten bijdragen tot beter inzicht in de situatie in Algerije en tot versterking van het functioneren van de jonge democratische instituties van dat land. Bovendien is het van wezenlijk belang dat via deze contacten ook aan het Algerijnse Parlement wordt overgebracht, hoezeer ook de Nederlandse volksvertegenwoordiging er aan hecht dat zo spoedig mogelijk een einde komt aan het mateloze geweld en aan de beproevingen van het Algerijnse volk. Uiteraard moet worden beseft dat de mogelijkheden om daar van buitenaf iets aan te doen, slechts zeer beperkt zijn. </antwoord>
      <noten afkomstig="antwoord"/>
   </antwoorden>
</kvr>
