<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gesthuizen (SP) aan de minister van Sociale Zaken en Werkgelegenheid over het ontbreken van controle op wildgroei van oppasbureaus. (Ingezonden 19 januari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27306
</item>
         <item attribuut="Inhoud">Vragen naar aanleiding van bericht op Volkskrant website, 16 januari 2007, dat het toezicht op gastouderbureaus vrijwel ontbreekt. Naar de mening van de Belangenvereniging Ouders in de Kinderopvang (BoinK) zou de service van genoemde bureaus 'niet veel voorstellen'. Indiener vraagt naar een landelijk onderzoek naar de werking en kwaliteit van gastouderbureaus.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2006-2007, nr. 796, Tweede Kamer</item>
         <item attribuut="Vraagnr_bij_indiening">2060705720</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Gesthuizen</persoon>
         </item>
         <item attribuut="Datum_reaktie">2007-02-13</item>
         <item attribuut="Datum_indiening">2007-01-19</item>
         <item attribuut="Document-id">KVR27306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1711" allpagenumbers="1711 1712" vetnummer="2060705720" code="0607tkkvr796" lopendefooter="Tweede Kamer, vergaderjaar 2006–2007, Aanhangsel" filenaam="KVR27306" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="796" onderwerp="" indiendatum="2007-01-19">
         <vrager partij="SP" oorsprong="parlement">Gesthuizen</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-02-13">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over het bericht <voetnoot nummer="1"/>dat het toezicht van gastouderbureaus op gastouders vrijwel ontbreekt? </vraag>
      <vraag nummer="2">Deelt u de mening van Belangenvereniging Ouders in de Kinderopvang (BoinK) dat in veel gevallen de service van de gastouderbureaus niet veel voorstelt? Zo ja, wat is hierover uw oordeel? Zo neen, waarom niet? </vraag>
      <vraag nummer="3">Wat is uw reactie op de mening van de brancheorganisatie dat het gastouderbureau nu verwordt tot een soort administratiekantoor voor oppassubsidie? </vraag>
      <vraag nummer="4">Bent u bereid om een landelijk onderzoek in te stellen naar de werking en kwaliteit van de gastouderbureaus? Zo ja, wanneer? Zo neen, waarom niet? </vraag>
      <vraag nummer="5">Welke maatregelen gaat u treffen om ervoor te zorgen dat gastouderbureaus gaan toezien op de kwaliteit van gastouders? </vraag>
      <vraag nummer="6">Bent u, indien nodig, bereid de vestigingswet aan te passen om ervoor te zorgen dat gastouderbureaus gaan toezien op de kwaliteit van gastouders? Zo ja, wanneer? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-01-16" bron="http://www.volkskrant.nl/binnenland/ article388161.ece/Geen_controle_op_wildgroei_ oppasbureaus">http://www.volkskrant.nl/binnenland/article388161.ece/Geen_controle_op_wildgroei_oppasbureaus, 16 januari 2007</noot>
      </noten>
   </vragen>
   <antwoorden aantal="6">
      <antwoord nummer="1">In de Wet kinderopvang is een aantal specifieke basisvoorwaarden opgenomen waaraan kinderopvang – waaronder gastouderopvang – dient te voldoen. In artikel 49 van de Wet kinderopvang, tweede lid, wordt gesteld dat houders van gastouderbureaus «zorg dragen voor een verantwoorde uitvoering van de werkzaamheden van het bureau, waaronder wordt verstaan het tot stand brengen en begeleiden van gastouderopvang die bijdraagt aan een goede en gezonde ontwikkeling van het kind in een veilige en gezonde omgeving». Het kabinet heeft aan het veld gevraagd nadere eisen voor de kwaliteit op te stellen. De ondernemersorganisaties ( de Branchevereniging ondernemers in de kinderopvang; de MOgroep) en de ouderorganisatie (BOinK) hebben hiertoe afspraken gemaakt in 2004 en hernieuwd in december 2006. Deze zijn vastgelegd in het «Convenant kwaliteit kinderopvang». De basiskwaliteitsnormen uit het convenant zijn één op één overgenomen en vastgesteld in de «Beleidsregels kwaliteit kinderopvang». De beleidsregels vormen het uitgangspunt voor het toetsingskader voor de GGD-inspecteur. Onder de Wet kinderopvang geldt een systeem van melding en registratie. Vóór opening leveren gastouderbureau en kinderdagverblijven gegevens aan bij de gemeente, zoals de vorm van de rechtspersoon en de adresgegevens. De gemeente gaat vervolgens over tot registratie. De opname in het gemeentelijk register is het signaal voor de GGD om binnen 8 weken een inspectie uit te voeren. Daarna komt de GGD ieder jaar langs om te inspecteren of de werking en de kwaliteit van het gastouderbureau in orde is. </antwoord>
      <antwoord nummer="2">Zie het antwoord op vraag 1. Gastouderbureaus dienen tenminste te voldoen aan een basisniveau van dienstverlening, waarbij het hen natuurlijk vrij staat om méér te doen. In iedere gezond functionerende marktsector bestaan er echter verschillen. De GGD ziet erop toe dat het basisniveau gerealiseerd wordt. </antwoord>
      <antwoord nummer="3">Zie het antwoord op vraag 1 en 2. </antwoord>
      <antwoord nummer="4">De werking en kwaliteit van de gastouderbureaus wordt jaarlijks geïnspecteerd door de GGD. De komende maanden worden de wijzigingen van het convenant uit 2006 ten opzichte van de versie uit 2004, omgezet in beleidsregels en daarmee worden ook – waar nodig – de toetsingskaders van de GGD aangepast. Ook gastouderopvang en de rol van de gastouderbureaus zullen hierbij aandacht krijgen. Ik zal daarbij bezien in hoeverre aanpassing van de huidige wijze van GGD-inspectie noodzakelijk is. </antwoord>
      <antwoord nummer="5">Zie het antwoord op vraag 1 en 4. </antwoord>
      <antwoord nummer="6">Zie het antwoord op vraag 1. Voor de opvang van kinderen geldt geen vestigingswet. De Wet kinderopvang kent een systeem van melding en registratie. </antwoord>
      <noten afkomstig="antwoord"/>
   </antwoorden>
</kvr>
