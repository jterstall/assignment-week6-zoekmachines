<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ross-van Dorp (CDA) over stageplaatsen voor PABO-studenten. (Ingezonden 1 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7617
</item>
         <item attribuut="Rubriek">Basisonderwijs (Onderwijspersoneel) Hoger onderwijs (Studenten)</item>
         <item attribuut="Trefwoorden">Hoger pedagogisch onderwijs Onderwijsgevenden basisonderwijs Stages</item>
         <item attribuut="Vindplaats">Kamervragen met antwoord 1997-1998, nr. 1629, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">1998-08-03</item>
         <item attribuut="Datum_indiening">1998-07-01</item>
         <item attribuut="Document-id">KVR7617</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3341" allpagenumbers="3341 3342" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7617" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1629" onderwerp="" indiendatum="1998-07-1">
         <vrager partij="CDA" oorsprong="parlement">Ross-van Dorp</vrager>
         <vraagt-aan/>
      </vraagdata>
      <antwoorddata antwoorddatum="1998-08-3">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het nieuws dat basisscholen de door u wettelijk opgelegde taken ten aanzien van het verzorgen van stageplaatsen voor Pabo-studenten opzettelijk niet ten uitvoer zouden brengen? <voetnoot nummer="1"/>
      </vraag>
      <vraag nummer="2">Bent u bekend met de redenering dat de werkdruk van de basisschoolleerkrachten te groot is om aandacht aan stagering te besteden zodat veel scholen onder het verplichte aantal stageplaatsen blijven? </vraag>
      <vraag nummer="3">Vindt u deze reden te billijken? Zo neen, wat bent u voornemens tegen deze gang van zaken te ondernemen? </vraag>
      <vraag nummer="4">Bent u op de hoogte van andere voorbeelden van opzettelijk negeren of opzettelijk niet ten uitvoer brengen van door u opgelegde taken door basisscholen al dan niet vanwege de reden van overbelasting door onder andere grote klassen, meer moelijke leerlingen en een vol onderwijsprogramma? </vraag>
      <vraag nummer="5">Zo ja, hebt u daarin al actie ondernomen en, indien dat het geval is, kunt u aangeven om welke feiten het gaat? Hebt u maatregelen genomen tot oplossing van de problemen? </vraag>
      <vraag nummer="6">Bent u de mening toegedaan dat de verhouding basisonderwijs–ministerie zo verstoord is dat directies niet meer zo goedwillend zijn? </vraag>
      <vraag nummer="7">Zo ja, welke acties onderneemt u om die verhouding te herstellen? </vraag>
      <noten afkomstig="vraag">
         <noot nummer="1" datum="1998-06-26" bron="NOS-journaal">NOS-journaal, 26 juni 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja, ik heb kennis genomen van wat in het NOS-journaal van 26 juni 1998 over de stageproblematiek is bericht. </antwoord>
      <antwoord nummer="2">Ja, ik ben alleen al op grond van het genoemde NOS-journaal bekend met deze redenering. Verder hebben hogescholen aan de inspectie gezegd dat men met deze reden werd geconfronteerd (telefonische inspectie-enquête eind januari 1998). Deze reden is echter nimmer aangevoerd in het kader van een verzoek om gehele of gedeeltelijke ontheffing van de wettelijke verplichting om gelegenheid te bieden tot het opdoen van praktijkervaring, dwz. het ter beschikking stellen van stageplaatsen. Er is zelfs nooit enig verzoek om ontheffing van die verplichting aan mij voorgelegd, dus ook niet om andere dan wel verwante redenen. Ik heb deze reden dus nooit geadstrueerd gezien. Om mogelijke misverstanden te voorkomen wil ik hier nog ingaan op de zinsnede «onder het verplichte aantal stageplaatsen te blijven». Naar het mij voorkomt, zal hier bedoeld zijn «niet of niet geheel aan de verplichting tot het bieden van gelegenheid tot het opdoen van praktijkervaring voldoen». Zoals ik mondeling bij de beantwoording van vragen van het Kamerlid Lambrechts op 16 juni reeds toelichtte, legt de wet een verplichting op aan de scholen om stageplaatsen te bieden (artikel 22 van de WBO (vanaf 1-8-1998 artikel 36 van de WPO)). Deze verplichting is van een clausule voorzien voor de situaties waarin zich meer stagiairs tegelijkertijd aandienen. Voor die situatie is in de wet het maximum omschreven waartoe de school verplicht is: in dat geval behoeft een school niet verder te gaan dan het plaatsen van een aantal stagiairs gelijk aan de helft van het aantal groepsleraren dat in het desbetreffende schooljaar aan de school is verbonden (maar de school mag dus wel verder gaan). Mij zijn overigens geen signalen bekend die mij doen veronderstellen dat een dergelijke situatie – een aantal stagiairs dat de helft van het aantal groepsleraren benadert – zich regelmatig voordoet. Dat lijkt ook logisch waar in de huidige situatie jaarlijks ruwweg een kwart van de lerarenopleiding-studenten (20 000) stage loopt, dwz. 5000 stageplaatsen in het basisonderwijs vergt, terwijl er ruim 7000 basisscholen zijn. Het aantal groepsleraren aan die basisscholen is ongeveer 100 000. Voorzover met de bovenaangehaalde zinsnede is bedoeld dat een school onder het maximale aantal blijft dat in geval van gelijktijdige aanwezigheid van stagiairs verplicht is (dwz. de helft van het aan de school verbonden aantal groepsleraren), dan neem ik dat voor kennisgeving aan: mij zijn namelijk geen concrete gegevens bekend over het aantal stagiairs op scholen en over de verdeling van de stagiairs over de scholen. </antwoord>
      <antwoord nummer="3">Ik ben van mening dat de bijzondere omstandigheden die tezamen de componenten van «werkdruk» vormen, alleen per school kunnen worden beoordeeld en wil er daarom geen algemene uitspraak over doen. In geval van dergelijke bijzondere omstandigheden gaat het er om om in goed overleg prioriteiten te bepalen. De wet biedt de mogelijkheid om dat eventueel te laten uitmonden in een verzoek tot ontheffing van de verplichting tot het bieden van stageplaatsen, maar er moeten natuurlijk goede gronden zijn om juist deze taak gedeeltelijk of geheel te laten vervallen. Basischolen kunnen overigens via de opleidingen een vergoeding krijgen in het kader van hun werkzaamheden voor stagebegeleiding; de opleidingen ontvangen hiertoe de zgn. stagebegeleidingsvergoeding van f 250,– per student per jaar. Ik heb in mijn brief aan de Kamer van 24 juni </antwoord>
      <antwoord nummer="1998" voetnoot="1">
         <voetnoot nummer="1"/>aangegeven dat ik ervan uitga dat er in beginsel voldoende stageplaatsen in het basisonderwijs aanwezig zijn maar dat de procedure waarmee stageplaatsen beschikbaar komen wellicht verbetering behoeft. Ik heb in dat kader zes initiatieven aangekondigd die mogelijke knelpunten in die procedure beter in kaart brengen of een oplossing voor knelpunten moeten bevorderen. Uitkomst van die procedure moet zijn een goede balans tussen de uitgangspunten «evenredige verdeling» en «last naar draagkracht» van de stagebegeleidingstaak in het basisonderwijs. Daarnaast zal meer inzicht in de problematiek ontstaan door de volgende inspectie- activiteiten: de inspectie wordt eind augustus door de hogescholen op de hoogte gesteld van de concrete situatie met betrekking tot de beschikbaarheid van stageplaatsen en voert daarover zo nodig nader overleg met alle betrokkenen; in het najaar zal de inspectie in het kader van de Evaluatie Bestuurlijke Hantering Visitatie Lerarenopleidingen Basisonderwijs bij elke opleiding deze problematiek bespreken en erover rapporteren, en tenslotte zal in het kader van het Integraal Schooltoezicht 1999 op de basisscholen specifiek aan deze problematiek aandacht worden gegeven. Ik ga er van uit dat de kwestie van het beschikbaar zijn van voldoende stageplaatsen in goed overleg met lerarenopleidingen en basisscholen kan worden opgelost. </antwoord>
      <antwoord nummer="4">Nee. </antwoord>
      <antwoord nummer="5">N.v.t. </antwoord>
      <antwoord nummer="6">Nee. </antwoord>
      <antwoord nummer="7">N.v.t. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 328" documentnummer="38">Kamerstuk 23 328, nr. 38</noot>
      </noten>
   </antwoorden>
</kvr>
