<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Pater-van der Meer en Sterk (beiden CDA) aan de ministers van Justitie en voor Jeugd en Gezin over het biologisch vaderschap van Baby Donna. (Ingezonden 2 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29010
</item>
         <item attribuut="Inhoud">Vragen naar aanleiding van bericht in Algemeen Dagblad (26 april 2007) over de uitslag van een DNA-test over de identiteit van de Belgische vader van 'Baby Donna'. Waarom heeft het zolang geduurd voordat het vaderschap met deze test is komen vast te staan? Indieners willen weten of in Nederland de regelgeving voldoende is om te voorkomen dat een draagmoeder, zoals in het besproken geval, de biologische vader zijn vaderschap onthoudt en het kind aan andere aspirant-ouders ter verzorging of adoptie aanbiedt tegen geldelijke vergoeding. Zijn er vergelijkbare gevallen in Nederland geweest? Wat is de stand van zaken van het overleg, waarover de toenmalige minister van Justitie schreef in zijn antwoorden van 25 november 2005 op Kamervragen (Aanhangsel van de Handelingen 2005-2006, nr. 429)?</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Gezondheidszorg (Zorgverzekeringen) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Kunstmatige inseminatie Zwangerschap</item>
         <item attribuut="Vindplaats">Kamervragen met antwoord 2006-2007, nr. 2340, Tweede Kamer</item>
         <item attribuut="Vraagnr_bij_indiening">2060714030</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">De Pater-van der Meer</persoon>
            <persoon partij="CDA">Sterk</persoon>
         </item>
         <item attribuut="Datum_reaktie">2007-08-14</item>
         <item attribuut="Datum_indiening">2007-05-02</item>
         <item attribuut="Document-id">KVR29010</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4955" allpagenumbers="4955 4956" vetnummer="2060714030" code="0607tkkvr2340" lopendefooter="Tweede Kamer, vergaderjaar 2006–2007, Aanhangsel" filenaam="KVR29010" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2340" onderwerp="" indiendatum="2007-05-2">
         <vrager partij="CDA" oorsprong="parlement">De Pater-van der Meer</vrager>
         <vrager partij="CDA" oorsprong="parlement">Sterk</vrager>
         <vraagt-aan>de ministers van Justitie en voor Jeugd en Gezin</vraagt-aan>
      </vraagdata>
      <antwoorddata antwoorddatum="2007-08-14">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister voor Jeugd en Gezin</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht <voetnoot nummer="1"/>dat uit een DNA-test is gebleken dat de Belgische man die in 2005 claimde de vader van baby Donna te zijn, inderdaad de biologische vader blijkt te zijn? </vraag>
      <vraag nummer="2">Waarom heeft het zo lang geduurd voordat het biologisch vaderschap door deze DNA-test is komen vast te staan? </vraag>
      <vraag nummer="3">Kan alsnog het juridisch ouderschap van de biologische vader volgen? Wat zijn de mogelijkheden voor het kind om alsnog bij haar biologische vader op te groeien? </vraag>
      <vraag nummer="4">Is in Nederland de huidige regelgeving voldoende om in de toekomst te voorkomen dat een draagmoeder, zoals in het geval van baby Donna, de biologische vader zijn vaderschap onthoudt en het kind aan andere aspirant-ouders ter verzorging of adoptie aanbiedt tegen een geldelijke vergoeding? </vraag>
      <vraag nummer="5">Deelt u de mening dat een dergelijke handelswijze kenmerken heeft van kinderhandel? </vraag>
      <vraag nummer="6">Hebt u kennis van vergelijkbare gevallen in Nederland, waarbij eveneens de biologische vaders de dupe zijn geworden? Zo ja, wat is de handelwijze van de betrokken autoriteiten geweest? </vraag>
      <vraag nummer="7" voetnoot="2">In hoeverre is het overleg, waarover uw ambtvoorganger schreef in zijn antwoorden van 25 november 2005 op kamervragen, gevoerd? <voetnoot nummer="2"/>Wat zijn de uitkomsten daarvan? Wordt het antwoord dat in dergelijke gevallen een neutraal pleeggezin wordt gezocht in de praktijk ook gestand gedaan? </vraag>
      <vraag nummer="8">Bent u bereid te bevorderen dat in dergelijke voogdijkwesties, waarbij ook het biologisch ouderschap ter discussie staat, een DNA-test een vast onderdeel van de procedure wordt? </vraag>
      <noten afkomstig="vraag">
         <noot nummer="1" datum="2007-04-26" bron="Algemeen Dagblad">Algemeen Dagblad, 26 april 2007, DNA bewijst: Belg is vader baby Donna</noot>
         <noot nummer="2" documenttype="Kamervragen" documentnummer="429" documentjaargang="2005-2006">Aanhangsel Handelingen, nr. 429, vergaderjaar 2005–2006.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De lange duur van de procedure rond het DNA-onderzoek is veroorzaakt door de complexiteit van de zaak en door het feit dat de betrokkenen gebruik hebben gemaakt van de rechtsmiddelen die hun ter beschikking stonden. Met name het feit dat de voogdij over Donna zowel in Nederland als in België werd aangevochten, heeft de zaak gecompliceerd gemaakt en de nodige tijd gekost. </antwoord>
      <antwoord nummer="3">Een familierechtelijke betrekking tussen de biologische vader en een kind dat al twee juridische ouders heeft, zoals in de situatie als de onderhavige, kan naar Nederlands recht slechts door adoptie tot stand worden gebracht. Als de biologische vader de voogdij over het kind wil, zal hij bij de rechter een gezagsvoorziening moeten verzoeken. Het is aan de beoordeling van de rechter om dit verzoek al dan niet te honoreren. </antwoord>
      <antwoord nummer="4">Een draagmoedercontract is naar Nederlands recht nietig (in strijd met de openbare orde); het beïnvloedt de door geboorte ontstane afstammingsrechtelijke positie van een kind niet. Een dergelijke constructie geniet geen bescherming van de Nederlandse wet. Overigens staat de mogelijkheid om het van rechtswege ontstaan vaderschap van de echtgenoot van de (draag)moeder te ontkennen, voor de biologische vader niet open als deze een ander is dan de echtgenoot (juridische vader) (artikel 1:200 BW). Evenmin kan de biologische vader op grond van artikel 1:207 BW zijn vaderschap gerechtelijk laten vaststellen. De vraag of en zo ja in hoeverre een versterking van de positie van de biologische vader ten opzichte van het kind wenselijk zou zijn wordt nader onderzocht. Er zijn wel mogelijkheden om in te grijpen wanneer een kind door een draagmoeder aan aspirant-adoptiefouders ter verzorging en adoptie wordt gegeven. In dit verband kan worden gewezen op de verplichting van pleegouders om de opneming van een pleegkind bij de gemeente te melden (artikel 5 van de Pleegkinderenwet). Aan die verplichting werd in het geval van Donna voldaan. Naar aanleiding van die melding kan de raad voor de kinderbescherming vervolgens een onderzoek instellen naar het pleegkind en het gezin waarin het is opgenomen. Bij misstanden of dreigende misstanden kan de raad verzoeken het kind onder de voogdij van een instelling te plaatsen of een andere kinderbeschermingsmaatregel verzoeken. </antwoord>
      <antwoord nummer="5">Kenmerken van kinderhandel zullen in een geval als het onderhavige niet snel aan de orde zijn. </antwoord>
      <antwoord nummer="6 en 7">Naar aanleiding van de zaak «baby Donna» is in overleg met betrokken organisaties een aantal maatregelen genomen om dit soort situaties zoveel mogelijk te voorkomen. De raad voor de kinderbescherming is in overleg met de Bureaus Jeugdzorg (MO-groep) en het Interprovinciaal Overleg om te komen tot afspraken over de handelwijze in geval van een niet reguliere opneming van een (buitenlands) kind in een gezin. Daarbij speelt een rol wat het meest in het belang van het kind is. Er wordt bezien in hoeverre in een dergelijk geval uitgangspunt moet zijn dat het betrokken kind met spoed in een neutraal pleeggezin kan worden geplaatst om (met voorkoming van het ontstaan van family life) van daaruit te bezien wat op de lange termijn het beste is. Overigens is mij niet bekend dat een vergelijkbaar geval zich opnieuw heeft voorgedaan, zodat het «in de praktijk» gestand doen van de afspraken, nog niet aan de orde is. </antwoord>
      <antwoord nummer="8">Hierboven heb ik aangegeven dat een draagmoedercontract naar Nederlands recht nietig is en dat een dergelijke constructie geen bescherming geniet van de Nederlandse wet. Ik zie in deze zaak geen aanleiding om een DNA-test als vast onderdeel van een procedure over voogdij op te nemen. </antwoord>
      <noten afkomstig="antwoord"/>
   </antwoorden>
</kvr>
