<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over ongebruikelijke transacties. (Ingezonden 7 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6237
</item>
         <item attribuut="Inhoud">Vragen over ongebruikelijke transacties bij Bank Bangert Pontier.</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Criminaliteitsbestrijding en -preventie) Geld (Betalingsverkeer) Strafrecht en strafprocesrecht (Misdrijven)</item>
         <item attribuut="Trefwoorden">Bankwezen Betalingsverkeer Justitiële documentatie Vermogensdelicten</item>
         <item attribuut="Vindplaats">Kamervragen met antwoord 1997-1998, nr. 485, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1997-12-23</item>
         <item attribuut="Datum_indiening">1997-11-07</item>
         <item attribuut="Document-id">KVR6237</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="991" allpagenumbers="991 992" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6237" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="485" onderwerp="" indiendatum="1997-11-7">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="23 december 1997). Zie ook Aanhangsel Handelingen nr. 362, Vergaderjaar 1997–1998">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Zijn een aantal ongebruikelijke transacties bij Bank Bangert Pontier gemeld bij De Nederlandsche Bank? <voetnoot nummer="1"/>
      </vraag>
      <vraag nummer="2">Heeft De Nederlandsche Bank deze informatie gecontroleerd en de resultaten daarvan kortgesloten met het ministerie van Justitie? </vraag>
      <vraag nummer="3">Heeft een van de rekeninghouders regelmatig forse bedragen contant opgenomen die mogelijkerwijs gebruikt zijn als tipgeld of voor het uitbetalen van koerswinst? </vraag>
      <vraag nummer="4">Wat is de rol van het Centraal Meldpunt te Zoetermeer en op welke wijze functioneert in dit soort gevallen de Wet Melding Ongebruikelijke Transacties? </vraag>
      <vraag nummer="5">Is Eddio S. de spil in een netwerk van rekeningen die lopen via op Curacao gevestigde effectenkantoren? </vraag>
      <vraag nummer="6">Kunt u informatie geven over de relaties tussen de netwerken op de Nederlandse Antillen en de effectenhuizen en banken in Nederland? </vraag>
      <noten afkomstig="vraag">
         <noot nummer="1" datum="1997-11-5" bron="Financieel Dagblad">Financieel Dagblad, 5 november 1997</noot>
      </noten>
   </vragen>
   <antwoorden aantal="4">
      <antwoord nummer="1">Uit inlichtingen van de Nederlandsche Bank (de Bank) is gebleken dat er geen ongebruikelijke transacties in de zin van de Wet melding ongebruikelijke transacties (Wet MOT) bij Bank Bangert Pontier NV (BBP) zijn gemeld bij de Bank. Wel is de Bank eind 1996 met BBP in gesprek geweest in verband met de beperking van het kasverkeer. BBP en de Bank hebben toen geen aanleiding gezien bepaalde kastransacties aan te merken als ongebruikelijke transacties in de zin van de Wet MOT. </antwoord>
      <antwoord nummer="2">De Bank stelt in 1997 in het kader van haar toezichthoudende taak, op grond van de Wet toezicht kredietwezen 1992, een nader onderzoek ingesteld naar kastransacties bij BBP. Zoals bekend, hebben de bevindingen de Bank aanleiding gegeven aangifte te doen bij de officier van justitie onder meer terzake van heling van geld. De Bank heeft tevens het Meldpunt Ongebruikelijke Transacties (Meldpunt) geïnformeerd. </antwoord>
      <antwoord nummer="3, 5 en 6">Gezien het belang van het lopende onderzoek is het niet wenselijk mededeling te doen over namen van personen, hun activiteiten en onderlinge relaties. De omstandigheid dat daarover in de pers informatie is verschenen, maakt dit niet anders. Daarbij dient te worden opgemerkt dat het vertrouwelijke informatie betreft die niet langs officiële weg naar buiten is gebracht en ook niet is bevestigd door het openbaar ministerie, dat juist in dit onderzoek een zeer terughoudend voorlichtingsbeleid voert vanwege de opsporingsbelangen, alsmede om te voorkomen dat financiële instellingen ten onrechte in de media in een negatief daglicht worden gesteld. Niettemin blijkt regelmatig informatie uit het onderzoek bij de pers bekend te zijn. Met instemming is dan ook kennis genomen van de beslissing van de hoofdofficier van justitie te Amsterdam hiernaar door de Rijksrecherche een oriënterend onderzoek te laten instellen. </antwoord>
      <antwoord nummer="4">Op grond van de Wet MOT zijn onder meer financiële instellingen gehouden om aan de hand van objectieve en subjectieve indicatoren ongebruikelijke transacties onverwijld te melden aan het Meldpunt. Het Meldpunt analyseert de gemelde transacties en beoordeelt of deze zijn aan te merken als verdachte transacties. Indien een transactie als verdacht wordt aangemerkt, is het Meldpunt gehouden deze door te melden aan de landelijk officier van justitie (LOvJ). Het Meldpunt geeft voorts aan meldingsplichtige instanties voorlichting over de Wet MOT en de meldingsprocedure. Indien het vermoeden bestaat dat door meldingsplichtige instellingen onbewust ongebruikelijke transacties niet zijn gemeld, zal het Meldpunt uit hoofde van zijn voorlichtende taak nagaan of de betreffende instelling voldoende op de hoogte is van de meldingsplicht. Indien noodzakelijk kan het hoofd van het Meldpunt de LOvJ inschakelen, die de Economische Controledienst (ECD) op basis van diens controlerende bevoegdheid kan vragen om de betreffende meldingsplichtige instelling te bezoeken. De ECD kan dan een grondige doorlichting van de procedures verrichten en schriftelijke aanwijzingen achterlaten, eventueel met een termijnstelling. Indien het vermoeden bestaat dat een meldingsplichtige instelling bewust ongebruikelijke transacties niet heeft gemeld, doet het Meldpunt daarvan aangifte bij de LOvJ. Deze kan de ECD verzoeken om een opsporingsonderzoek in te stellen. Op grond van artikel 21 Wet MOT wordt het niet melden van een ongebruikelijke transactie aangemerkt als een economisch delict. </antwoord>
      <noten afkomstig="antwoord"/>
   </antwoorden>
</kvr>
