<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over vertegenwoordiging van de EU in de G7. (Ingezonden 11 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6652
</item>
         <item attribuut="Rubriek">Geld (Overig) Internationale betrekkingen (Europese Unie)</item>
         <item attribuut="Trefwoorden">EMS EU</item>
         <item attribuut="Vindplaats">Kamervragen met antwoord 1997-1998, nr. 835, Tweede Kamer</item>
         <item attribuut="Afkomstig_van">Financiën (FIN) Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-03-06</item>
         <item attribuut="Datum_indiening">1998-02-11</item>
         <item attribuut="Document-id">KVR6652</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1709" allpagenumbers="1709 1710" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6652" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="835" onderwerp="" indiendatum="1998-02-11">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-03-6">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft Europees Commissaris De Silguy tegenover de economische en monetaire commissie van het Europees Parlement gezegd het logisch te vinden dat de EMU-lidstaten vertegenwoordigd worden in de G7? <voetnoot nummer="1"/>
      </vraag>
      <vraag nummer="2">Vindt het kabinet dat ook logisch? </vraag>
      <vraag nummer="3">Is het niet nog logischer dat de hele EU vertegenwoordigd wordt in de G7, aangezien deze zich niet alleen met monetaire zaken bezighoudt? </vraag>
      <vraag nummer="4">Welke instelling dient naar uw mening de EU te vertegenwoordigen in de G7, de Europese Centrale Bank, de voorzitter van de Ecofin-raad of de Europese Commissie? </vraag>
      <vraag nummer="5">Deelt u onze voorkeur voor vertegenwoordiging van de EU door de Europese Commissie, aangezien daarmee althans een minimum aan parlementaire controle op de Europese inbreng in de G7 mogelijk wordt? </vraag>
      <vraag nummer="6">Verwacht u dat Duitsland, het Verenigd Koninkrijk, Frankrijk en Italië bereid zullen zijn hun plaats in de G7 af te staan ten gunste van een of meer EU-instellingen? </vraag>
      <noten afkomstig="vraag">
         <noot nummer="1" datum="1998-02-4" bron="Staatscourant">Staatscourant, 4 februari 1998</noot>
      </noten>
   </vragen>
   <antwoorden aantal="6">
      <antwoord nummer="1">Op 3 februari heeft De Silguy in een speech gezegd het onvermijdelijk te vinden dat in informeel overleg over economische en monetaire vraagstukken de landen van de euro-zone een gezamenlijk standpunt bepalen en met één stem spreken. </antwoord>
      <antwoord nummer="2" voetnoot="1">Ja, wanneer er onderwerpen aan de orde zijn die de EMU betreffen zal de Raad conform art. 109, lid 4, een besluit moeten nemen over het in te nemen standpunt en wie dat standpunt zal uitdragen. Artikel 109 (4) <voetnoot nummer="1"/>van het EU-verdrag bepaalt dat de Raad met gekwalificeerde meerderheid besluit over het standpunt van de Gemeenschap in internationale fora ten aanzien van onderwerpen die van bijzonder belang zijn voor de EMU, en met eenparigheid van stemmen over de wijze waarop zij wordt vertegenwoordigd, daarbij de in de artikelen 103 en 105 vastgelegde bevoegdheidsverdeling respecterend. Artikel 103 geeft aan dat lidstaten het economisch beleid coördineren en artikel 105 geeft aan dat het monetaire beleid de verantwoordelijkheid is van het ESCB. Art. 13 van de statuten van het Europees Stelsel van Centrale Banken legt vast dat «de president, of de door hem aangewezen persoon, de ECB naar buiten toe vertegenwoordigt». Ten aanzien van het wisselkoersbeleid geldt dat het Verdrag voorziet in een gedeelde verantwoordelijkheid van Raad en ECB. Tijdens de Europese Raad van Luxemburg zijn in een resolutie (bijgevoegd) nadere afspraken vastgelegd over de externe vertegenwoordiging. Bevestigd wordt dat «de Raad op grond van art. 109, lid 4 een besluit neemt over het standpunt dat de Gemeenschap op internationaal niveau zal innemen betreffende aangelegenheden die van bijzonder belang zijn voor de Economische en Monetaire Unie». Het gaat in dit verband om «zowel de bilaterale betrekkingen tussen de Europese Unie en afzonderlijke derde landen als om de besprekingen in internationale organisaties of informele groeperingen van landen». Afgesproken is voorts dat de Raad en de ECB bij het invullen van hun taken bij de vertegenwoordiging van de Gemeenschap op internationaal niveau de in het Verdrag neergelegde bevoegdheidsverdeling zullen eerbiedigen. Ook is afgesproken dat «lidstaten in andere sectoren van het economisch beleid dan het monetair en wisselkoersbeleid hun eigen beleid buiten het Gemeenschapskader dienen te blijven presenteren, daarbij ten volle rekening houdend met de belangen van de Gemeenschap». De G7 is een informeel overlegorgaan, dat bijeen komt op het niveau van staatshoofden en regeringsleiders, dan wel dat van ministers van Financiën en centrale-bankpresidenten. Het is in eerste instantie aan dit orgaan zelf over welke onderwerpen men wenst te spreken en wie men voor de vergaderingen uitnodigt. Het is denkbaar dat de G7 op het niveau van ministers van Financiën en centrale-bankpresidenten op een bepaald moment zal willen spreken over onderwerpen die van bijzonder belang zijn voor de EMU-landen. Conform art. 109 (4) zal de Raad dan een besluit moeten nemen over het in te nemen standpunt en wie dat zal moeten uitdragen. Gezien de in het Verdrag en de resolutie vastgelegde bevoegdheidsverdeling, ligt het in de rede dat, afhankelijk van het onderwerp dat wordt besproken, de EU-Raadsvoorzitter, de Europese Commissie en/of de Europese Centrale Bank bij het overleg betrokken zijn. </antwoord>
      <antwoord nummer="3">In de praktijk nemen de EU-voorzitter (ook wanneer dit geen permanent lid van de G7 is) en de voorzitter van de Europese Commissie al deel aan de besprekingen in de G7 op het niveau van staatshoofden en regeringsleiders. De Commissie en de Raadsvoorzitter nemen niet automatisch deel aan de vergaderingen van de G7 op het niveau van de minister van Financiën en centrale bankpresidenten. </antwoord>
      <antwoord nummer="4">Zoals is aangegeven in het antwoord op vraag 2, is de externe vertegenwoordiging van de Gemeenschap afhankelijk van het onderwerp dat wordt besproken, conform de competentieverdeling bij de verschillende onderwerpen. </antwoord>
      <antwoord nummer="5">Zoals aangegeven, is de Commissie reeds betrokken bij de G7 en is er in het Verdrag geen sprake van exclusieve externe vertegenwoordiging van de EU door de Commissie. In de eerdergenoemde resolutie van de ER van Luxemburg is vastgelegd dat de Commissie bij de externe vertegenwoordiging wordt betrokken voorzover dat nodig is om haar in staat te stellen de rol op zich te nemen die haar krachtens de bepalingen van het Verdrag wordt toegekend. </antwoord>
      <antwoord nummer="6">In zijn algemeenheid ligt dit niet voor de hand, aangezien de G7 over vele onderwerpen spreekt die primair de nationale competentie betreffen. </antwoord>
      <noten afkomstig="antwoord">
         <noot nummer="1">Alleen de lidstaten van de eurozone hebben stemrecht in het kader van art. 109</noot>
      </noten>
   </antwoorden>
</kvr>
