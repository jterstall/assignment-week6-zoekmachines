<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Justitie over het tijdelijke detentiecentrum 't Nieuwe Lloyd te Amsterdam voor de voormalig gedetineerden op het cellencomplex Schiphol-Oost. (Ingezonden 9 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24645
</item>
         <item attribuut="Inhoud">Vragen over de bevindingen van de Inspectie voor de Gezondheidszorg tijdens onderzoeken bij dit detentiecentrum en over de bezettingsgraad in relatie tot de gebruiksvergunning.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden</item>
         <item attribuut="Vindplaats">Kamervragen met antwoord 2005-2006, nr. 653, Tweede Kamer</item>
         <item attribuut="Vraagnr_bij_indiening">2050604760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-01-04</item>
         <item attribuut="Datum_indiening">2005-12-09</item>
         <item attribuut="Document-id">KVR24645</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1393" allpagenumbers="1393 1394" vetnummer="2050604760" code="0506tkkvr653" lopendefooter="Tweede Kamer, vergaderjaar 2005–2006, Aanhangsel" filenaam="KVR24645" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="653" onderwerp="" indiendatum="2005-12-9">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-01-4">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Kunt u aangeven op welke momenten de Inspectie voor de Gezondheidszorg inmiddels het tijdelijk detentiecentrum ’t Nieuwe Lloyd te Amsterdam bezocht heeft? Wat zijn de bevindingen van de Inspectie voor de Gezondheidszorg tijdens die bezoeken geweest? Wat was het oordeel van de Inspectie voor de Gezondheidszorg over de in ’t Nieuwe Lloyd geboden medische en psychologische hulp en begeleiding aan de voormalige gedetineerden van het cellencomplex Schiphol-Oost? </vraag>
      <vraag nummer="2">Wat is de bezettingsgraad van ’t Nieuwe Lloyd op dit moment? Voorziet de gebruiksvergunning voor ’t Nieuwe Lloyd in aanvullend gestelde maatregelen, bijvoorbeeld extra personeel, om de maximale capaciteit van 132 gedetineerden mogelijk te maken? Waarom zou deze maximale bezettingsgraad van 132 gedetineerden niet worden toegepast op de detentie van jeugdigen? Is daarover in interne overleggen voorafgaande aan de sluiting van ’t Nieuwe Lloyd als justitiële jeugdinrichting over gesproken? Zo ja, wat was hiervan de uitkomst? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">De Inspectie voor de Gezondheidszorg heeft DC ’t Nieuwe Lloyd niet bezocht. Wel is er veelvuldig contact geweest met de Inspectie. De medische dienst die werkzaam is in DC ’t Nieuwe Lloyd, is dezelfde als de medische dienst van DC Schiphol. Het hoofd medische dienst is verantwoordelijk en dezelfde zorg wordt geboden. Zij heeft met betrekking tot de in ’t Nieuwe Lloyd verblijvende personen regelmatig contact gehad met de inspectie over de ingezette lijn van hulpverlening. Uit deze contacten komt naar voren dat de inspectie tevreden is met de ingezette koers. Te zijner tijd zal dit worden gecontroleerd en geïnspecteerd. Alle verblijvenden zijn door een psycholoog en psychiater gezien, zowel individueel als in groepsgesprekken. Tevens hebben alle verblijvenden een arts gesproken. Er is vanaf 07.00 uur tot en met 22.00 uur (7 dagen per week) een verpleegkundige aanwezig en er wordt op werkdagen, dagelijks spreekuur gehouden door de arts. Er is 7 dagen in de week 24 uur per dag een arts als achterwacht bereikbaar. </antwoord>
      <antwoord nummer="2">DC ’t Nieuwe Lloyd heeft 6 units van 11 cellen. Momenteel zijn er daarvan 5 units in gebruik. In totaal zitten er momenteel 94 vreemdelingen (art. 6 VW). De gebruiksvergunning die destijds ten behoeve van de jeugdinrichting is afgegeven voorziet in een aantal van 200 personen voor het gehele pand. Dit is het aantal dat geldt voor bewoners, personeel en bezoekers. Er zijn aan de gebruiksvergunning geen aanvullende eisen gesteld. Wel is de luchtbehandelinginstallatie van de cellen op een groter volume gezet, omdat er nu twee personen in overnachten in plaats van één. Dit is in overleg en met instemming van de brandweer gebeurd. Bij de rondgang van de brandweer (voor ingebruikname van het pand) kwamen als gevolg van het een aantal maanden niet in gebruik zijn van het pand, enkele tekortkomingen aan de orde die dezelfde middag nog verholpen zijn. De maximale bezettingsgraad van 132 personen kan alleen worden bereikt door toepassing van 100% dubbele celbezetting (66 x 2). Binnen de justitiële jeugdinrichtingen wordt momenteel onderzocht aan de hand van een drietal pilots in hoeverre meerpersoonskamergebruik in de praktijk binnen dat werkveld werkbaar is en leidt tot het realiseren van goedkopere plaatsen. Afhankelijk van de resultaten van de pilots besluit ik voor de zomer 2006 of meerpersoonskamergebruik gecontinueerd en mogelijk uitgebreid zal worden. Bij de sluiting van ’t Nieuwe Lloyd was dit derhalve geen onderwerp van gesprek. </antwoord>
      <noten afkomstig="antwoord"/>
   </antwoorden>
</kvr>
