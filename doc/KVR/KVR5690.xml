<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over seksuele intimidatie op de Koninklijke Militaire School. (Ingezonden 14 augustus 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5690
</item>
         <item attribuut="Rubriek">Strafrecht en strafprocesrecht (Misdrijven) Veiligheidsbeleid en defensie (Landmacht) Veiligheidsbeleid en defensie (Militairen)</item>
         <item attribuut="Trefwoorden">Marechaussee Ongewenste intimiteiten Zedendelicten</item>
         <item attribuut="Vindplaats">Kamervragen met antwoord 1997-1998, nr. 20, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-09-22</item>
         <item attribuut="Datum_indiening">1997-08-14</item>
         <item attribuut="Document-id">KVR5690</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="39" allpagenumbers="39 40" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5690" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="20" onderwerp="" indiendatum="1997-08-14">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1997-09-22">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Pleegt de marechaussee opnieuw een onderzoek naar seksuele intimidatie van een leerlinge van de Koninklijke Militaire School in Weert? <voetnoot nummer="1"/>
      </vraag>
      <vraag nummer="2">Hoeveel personen zijn als (potentiële) verdachte bij dit onderzoek betrokken? </vraag>
      <vraag nummer="3">Zijn in de rechtspositionele sfeer tegen betrokkenen maatregelen genomen? Zo neen, waarom niet? </vraag>
      <vraag nummer="4">Hoe vaak hebben u inmiddels signalen bereikt van seksuele intimidatie op deze school? </vraag>
      <vraag nummer="5">In hoeverre komen vergelijkbare voorvallen bij andere militaire opleidingsinstellingen voor? </vraag>
      <vraag nummer="6">Hoe beoordeelt u het vrij snel achter elkaar plaatsvinden van twee aangiftes van seksuele intimidatie tegen de achtergrond van het door u gevoerde beleid ter voorkoming van seksuele intimidatie? </vraag>
      <vraag nummer="7">Bent u voornemens aanvullende maatregelen te treffen ter preventie van voorvallen als hier aan de orde? </vraag>
      <noten afkomstig="vraag">
         <noot nummer="1" datum="1997-08-13" bron="Algemeen Dagblad">Algemeen Dagblad, 13 augustus 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. Een leerlinge van de Koninklijke Militaire School in Weert heeft aangifte gedaan wegens seksuele intimidatie. De Koninklijke marechaussee voert in opdracht van het Openbaar Ministerie een onderzoek uit. </antwoord>
      <antwoord nummer="2 en 3">De aangifte is gericht tegen één mannelijke onderofficier, die hangende het onderzoek van de Koninklijke marechaussee is geschorst. </antwoord>
      <antwoord nummer="4">Voorzover valt na te gaan, hebben zich op de Koninklijke Militaire School eerder twee soortgelijke gevallen voorgedaan. Seksuele intimidatie hoort geen plaats te hebben in de Nederlandse krijgsmacht. Daarom zijn maatregelen getroffen om seksuele intimidatie tegen te gaan. In beide gevallen zijn jegens de daders maatregelen genomen die in overeenstemming zijn met de ernst van het vergrijp. </antwoord>
      <antwoord nummer="5, 6 en 7">Seksuele intimidatie acht ik verwerpelijk en kan absoluut niet worden getolereerd. Binnen de krijgsmacht dienen correcte omgangsvormen en -regels, gebaseerd op wederzijds respect, de basis te zijn voor het samen werken en het samen leven van mannen en vrouwen onder alle denkbare omstandigheden. Het spreekt voor zichzelf dat wanneer overtredingen worden vastgesteld, maatregelen zullen worden genomen. Onder seksuele intimidatie wordt verstaan alle uitingen en gedragingen die als seksueel intimiderend worden ervaren. Niet alle gevallen leiden tot een aangifte, omdat niet in alle gevallen sprake is van een misdrijf. In die gevallen wordt seksuele intimidatie meestal door bemiddeling van de vertrouwenspersonen afgedaan. Ongeacht de mate waarin seksuele intimidatie voorkomt, zal ik geen inspanningen nalaten of maatregelen onbeproefd laten om seksuele intimidatie een halt toe te roepen. Een apart onderzoek naar de omvang van seksuele intimidatie op de KMS is dan ook niet zinvol. Er zijn verschillende maatregelen genomen om seksuele intimidatie te bestrijden. De invoering van de klachtenprocedure seksuele intimidatie heeft onder meer ten doel de drempel voor het indienen van een klacht te verlagen. In de gedragscode (Kamerstukken 25 000 X, nr. 19 vergaderjaar 1996/97) en de uitwerking daarvan – waaraan momenteel wordt gewerkt – wordt aangegeven dat correcte omgangsvormen, gebaseerd op wederzijds respect – de basis vormen voor het samen werken en samen leven van mannen en vrouwen in de krijgsmacht. Tenslotte wordt aandacht geschonken aan voorlichting en vorming op alle niveaus in de organisatie. Aan de implementatie van deze maatregelen zal blijvend intensief aandacht worden besteed. </antwoord>
      <noten afkomstig="antwoord"/>
   </antwoorden>
</kvr>
