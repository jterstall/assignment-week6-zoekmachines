<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de staatssecretaris van Sociale Zaken en Werkgelegenheid en aan de ministers van Justitie en van Economische Zaken over bewindvoering bij schuldsanering. (Ingezonden 30 juni 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23573
</item>
         <item attribuut="Inhoud">Vragen naar aanleiding van de artikelen 'Malafide bewindvoerders maken duizenden slachtoffers' (De Telegraaf, 18 juni 2005) en 'Klachtenregen gedupeerde schuldenaren' (De Dordtenaar, 4 juni 2005).</item>
         <item attribuut="Rubriek">Bedrijfsleven en industrie (Juridische dienstverlening) Burgerlijk recht en burgerlijk procesrecht (Faillissementsrecht) Handel en economie (Economische delicten) Inkomen en rechtspositie (Inkomens)</item>
         <item attribuut="Trefwoorden">Commerciële dienstverlening Economische delicten Faillissementen Inkomens Schuldenregeling</item>
         <item attribuut="Vindplaats">Kamervragen met antwoord 2004-2005, nr. 2140, Tweede Kamer</item>
         <item attribuut="Vraagnr_bij_indiening">2040517490</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2005-08-15</item>
         <item attribuut="Datum_indiening">2005-06-30</item>
         <item attribuut="Document-id">KVR23573</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4263" allpagenumbers="4263 4264 4265" vetnummer="2040517490" code="0405tkkvr2140" lopendefooter="Tweede Kamer, vergaderjaar 2004–2005, Aanhangsel" filenaam="KVR23573" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2140" onderwerp="" indiendatum="2005-06-30">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de staatssecretaris van Sociale Zaken en Werkgelegenheid en aan de ministers van Justitie en van Economische Zaken</vraagt-aan>
      </vraagdata>
      <antwoorddata antwoorddatum="2005-08-15">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1 2">Kent u de artikelen «Malafide bewindvoerders maken duizenden slachtoffers» <voetnoot nummer="1"/>en «Klachtenregen gedupeerde schuldenaren»? <voetnoot nummer="2"/>
      </vraag>
      <vraag nummer="2">Bent u verontrust over deze berichten? Bent u bereid onderzoek te doen naar de zorgvuldigheid waarmee schuldenaren door bewindvoerders worden behandeld? </vraag>
      <vraag nummer="3">Kunt u aangeven hoeveel schuldsaneringszaken op grond van de Wet schuldsanering natuurlijke personen (WSNP) de afgelopen vijf jaar tussentijds beëindigd zijn op verzoek van de bewindvoerder in het district Rotterdam? Hoeveel van deze zaken zijn beëindigd in het laatste jaar van de schuldsanering? </vraag>
      <vraag nummer="4">Kunt u aangeven hoeveel schuldenaren in het district Rotterdam in de WSNP zitten? Hoeveel van deze zaken hebben als bewindvoerder het kantoor van C. in Rotterdam? </vraag>
      <vraag nummer="5">Hoeveel van de tussentijds beëindigde WSNP-zaken waren door een beslissing van de rechter toegewezen aan het kantoor van C. in Rotterdam? </vraag>
      <vraag nummer="6">Op welke wijze wordt toezicht uitgeoefend op de kwaliteit van de bewindvoerders? Hoe wordt toezicht uitgeoefend op de tijdigheid van de postbehandeling en de toegankelijkheid van de bewindvoerder? Hoe wordt u daarover gerapporteerd? </vraag>
      <vraag nummer="7">Bent u bereid de toezichtverslagen over bewindvoerders over de jaren 2003 en 2004 aan de Kamer ter beschikking te stellen? </vraag>
      <vraag nummer="8">Waar en op welke manier kunnen schuldenaren hun klachten over een bewindvoerder deponeren? Welke sancties zijn er voor bewindvoerders die schuldenaren benadelen door onzorgvuldig of onrechtmatig handelen? </vraag>
      <vraag nummer="9">Bent u voornemens een verplichte certificering van de bewindvoering op te nemen in het voorstel van wet tot wijziging van de Faillissementswet in verband met herziening van de schuldsaneringsregeling natuurlijke personen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-06-18" bron="De Telegraaf">De Telegraaf, 18 juni 2005</noot>
         <noot nummer="2" datum="2005-06-4" bron="De Dordtenaar">De Dordtenaar, 4 juni 2005</noot>
         <noot nummer="3" documenttype="Kamerstuk" kamerstuk-id="29 942">Kamerstuk 29 942</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Nee. De praktijk wijst uit dat veel klachten samenhangen met het inderdaad niet milde regime, waarbij schuldenaren met het oog op de «schone lei» van artikel 358 Faillissementswet drie jaar lang maximaal moeten aflossen voor hun schuldeisers, en onder streng toezicht en een postblokkade staan. Zoals ik uw Kamer ook reeds antwoordde op vragen van het lid Koomen over deze kwestie moeten via een 06-nummer of het bureau Sociaal Raadslieden in Zwijndrecht geuite klachten van schuldenaren die zich gedupeerd voelen, duidelijk worden onderscheiden van bewindvoering die in een concrete zaak onder de maat blijft. In het laatste geval houdt de rechter-commissaris toezicht op de vervulling door de bewindvoerder van zijn wettelijke taken die mede inhouden dat voldoende acht wordt geslagen op de belangen van de schuldenaar én diens schuldeisers. Een afzonderlijk en algemeen onderzoek naar de zorgvuldigheid waarmee bewindvoerders in de schuldsanering schuldenaren behandelen acht ik dan ook niet nodig. </antwoord>
      <antwoord nummer="3">Sinds 1 juli 2000 zijn volgens de gegevens van de Raad voor Rechtsbijstand ’s-Hertogenbosch in Rotterdam 1.804 Wsnp-zaken tussentijds beëindigd, waarvan 387 Wsnp-zaken in een faillissement zijn omgezet. Daarvan zijn er 141 in het laatste jaar van de looptijd beëindigd. Er zijn geen nadere gegevens bekend van het aantal zaken dat op verzoek van de bewindvoerder is omgezet in een faillissement. Doorgaans gebeurt dit wel op verzoek van de bewindvoerder of op verzoek van de rechter-commissaris op basis van informatie van de bewindvoerder. De wet geeft echter ook de schuldenaar en de schuldeiser de bevoegdheid een beëindiging aan te vragen. </antwoord>
      <antwoord nummer="4">Op 1 juli 2005 had de Raad voor Rechtsbijstand ’s-Hertogenbosch in het arrondissement Rotterdam 3.172 lopende Wsnp-zaken geregistreerd. In 474 gevallen is daarbij een bewindvoerder van de desbetreffende organisatie benoemd. </antwoord>
      <antwoord nummer="5">In 57 van de 387 in een faillissement geëindigde zaken was een bewindvoerder benoemd van de desbetreffende organisatie, waarvan in 17 van deze gevallen een omzetting plaatsvond in het laatste jaar van de schuldsanering. </antwoord>
      <antwoord nummer="6">Het toezicht op een bewindvoerder wordt op dossierniveau uitgeoefend door de rechter-commissaris. Dit doet hij aan de hand van de periodieke verslagen van de bewindvoerder over de stand van de boedel, de verificatievergadering, de salarisvaststelling en de toestemming die de bewindvoerder nodig heeft van een rechter-commissaris voor diverse (rechts)handelingen. Voorts vindt controle door de rechter-commissaris plaats bij incidenten middels het klachtrecht van artikel 317 Faillissementswet waarvan zowel schuldenaren als schuldeisers gebruik kunnen maken. Daarnaast is er het kwaliteitsbeleid van de Raad voor Rechtsbijstand ’s-Hertogenbosch dat er op gericht is de kwaliteit van de bewindvoering te optimaliseren. De Raad voor Rechtsbijstand toetst kandidaat-bewindvoerdersorganisaties op allerlei organisatorische en financiële criteria. Indien daaraan is voldaan, kan een organisatie kandidaat-bewindvoerders inschrijven voor de verplichte bewindvoerdersopleiding die zowel toeziet op theoretische en juridische als op praktische en communicatievaardigheden. Sinds kort moeten kandidaat-bewindvoerders voordat ze tot deze basisopleiding worden toegelaten een speciale toets doorlopen waarbij wordt vastgesteld of zij beschikken over de benodigde persoonlijke eigenschappen uit het zgn. competentieprofiel bewindvoerder. Daarnaast worden de bewindvoerders verplicht aan een jaarlijkse bijscholing onderworpen. Verder zal binnenkort door de Raad voor Rechtsbijstand een systeem van periodieke kwaliteitsaudits worden geïntroduceerd waaraan alle bewindvoerdersorganisaties moeten meewerken. Naar verwachting zullen rond april 2006 alle bewindvoerdersorganisaties geaudit zijn. Wat betreft de postblokkade kan ik opmerken dat in de recent ontwikkelde rechterlijke richtlijnen tot toepassing van de Wsnp als norm is opgenomen dat de post tenminste éénmaal per week aan de schuldenaar wordt doorgezonden, en dat spoedeisende post direct wordt doorgezonden of ter hand gesteld. Diezelfde richtlijnen bevatten ook gedetailleerde voorschriften over bereikbaarheid van de bewindvoerders voor de schuldenaar en de communicatie tussen bewindvoerder en rechtbank. Tijdens bovengenoemde periodieke kwaliteitsaudits zal ook worden vastgesteld of de bewindvoerdersorganisaties de richtlijnen ook consequent uitvoeren en anderszins aan de vastgestelde kwaliteitsstandaard voldoen. </antwoord>
      <antwoord nummer="7">Zoals al gezegd hierboven vindt het toezicht op dossierniveau door de rechter-commissaris plaats. Ik beschik dan ook niet over rapportages over het door de rechter-commissaris uitgeoefende toezicht op bewindvoerders, en kan deze dus niet aan de Kamer beschikbaar stellen. Wel zal in de toekomst aan de hand van periodieke kwaliteitsaudits de kwaliteit van bewindvoerdersorganisaties worden getoetst. Organisaties waarvan blijkt dat zij voldoen aan alle criteria, zullen een auditverklaring ontvangen die drie jaar geldig is. Voldoet een organisatie echter slechts deels aan alle criteria, dan zal de organisatie gedurende een per situatie vast te stellen periode de tijd krijgen om verbeteringen te realiseren en zal daarna een nieuwe audit plaatsvinden. Blijkt een organisatie herhaaldelijk niet aan de kwaliteitsstandaard te voldoen, dan zal de Raad voor Rechtsbijstand de erkenning intrekken. In de openbare jaarverslagen van de Raad voor Rechtsbijstand zullen de resultaten van deze periodieke kwaliteitsaudits worden vermeld. </antwoord>
      <antwoord nummer="8">Eventuele klachten over een bewindvoerder kunnen schuldenaren en schuldeisers indienen bij de behandelend rechter-commissaris (artikel 317 lid 1 Fw). Op een klacht wordt door de rechter-commissaris binnen drie dagen na hoor en wederhoor beslist (artikel 317 lid 2). Indien de bewindvoering onder de maat blijft, kan een aantal maatregelen worden genomen. De rechtbank kan de bewindvoerder ontslaan indien het gewenste vertrouwen van de rechter in een goede afwikkeling van de zaak niet meer bestaat. Daarbij is de rechter niet aan een uitgebreide motivering gebonden (zoals blijkt uit het arrest van de Hoge Raad van 27 juni 2003). Gegeven het kennelijke gebrek aan vertrouwen in de betrokken bewindvoerder ligt het voor de hand dat de rechtbank alsdan die bewindvoerder van verdere benoemingen in zaken, (tijdelijk) zal uitsluiten. Daarnaast kan de rechtbank een lager bewindvoerderssalaris vaststellen bij gebleken onvoldoende kwaliteit, en kan de Raad voor Rechtsbijstand een lagere subsidie vaststellen als de bewindvoerder zijn wettelijke verplichtingen niet nakomt (artikel 4, lid 2 Besluit subsidie bewindvoerder schuldsanering). De Raad voor Rechtsbijstand kan tevens de bewindvoerder schrappen uit het bewindvoerdersregister waaruit de rechtbanken voor benoemingen putten. Ook wordt de Wsnp-subsidie pas uitgekeerd zodra er aan het einde van de schuldsanering rekening en verantwoording is afgelegd door de bewindvoerder aan de rechtbank. Hiermee wordt beoogd de bewindvoerder te prikkelen de administratieve afhandeling van een schuldsanering zo snel mogelijk af te realiseren. </antwoord>
      <antwoord nummer="9">Ik acht een verplichte certificering van de gerechtelijke bewindvoering in het thans aanhangige wetsvoorstel 29 942 niet nodig. De kerntaken van de bewindvoerder zijn duidelijk vastgelegd in de Faillissementswet, en op deze taakuitoefening door de bewindvoerder wordt door de rechter-commissaris op dossierniveau toezicht gehouden. Daarnaast heeft de Raad voor Rechtsbijstand ’s-Hertogenbosch vanaf het moment dat de Wsnp in werking is getreden kwaliteitswaarborgen met betrekking tot de professionaliteit van de bewindvoering in het stelsel verankerd. In de jaren daarna zijn de kwaliteitseisen met betrekking tot de deskundigheid, onafhankelijkheid en organisatie van de bewindvoering door de Raad voor Rechtsbijstand ’s-Hertogenbosch in samenwerking met de werkgroep van rechters-commissarisen in faillissement (Recofa) en andere belanghebbenden verder uitgebouwd. Inschrijving in het bewindvoerdersregister dat wordt beheerd bij de Raad voor Rechtsbijstand én van waaruit een bewindvoerder door de rechtbank wordt benoemd, geschiedt alleen indien de bewindvoerder(sorganisatie) voldoet aan de kwaliteitsstandaard. </antwoord>
      <noten afkomstig="antwoord"/>
   </antwoorden>
</kvr>
