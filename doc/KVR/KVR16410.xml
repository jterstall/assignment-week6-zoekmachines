<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de staatssecretaris van Financiën over het betalen van heffingsrente door de vastgoedsector. (Ingezonden 10 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16410
</item>
         <item attribuut="Inhoud">Vragen over berichten als zou de vastgoedsector slechts zelden heffingsrente in rekening gebracht worden door de Belastingdienst.</item>
         <item attribuut="Rubriek">Belastingen (Algemeen) Geld (Rente) Ruimtelijke ordening en infrastructuur (Overig)</item>
         <item attribuut="Trefwoorden">Belastingen Onroerende zaken Rente</item>
         <item attribuut="Vindplaats">Kamervragen met antwoord 2002-2003, nr. 113, Tweede Kamer</item>
         <item attribuut="Vraagnr_bij_indiening">2010215260</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2002-10-07</item>
         <item attribuut="Datum_indiening">2002-09-10</item>
         <item attribuut="Document-id">KVR16410</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="233" allpagenumbers="233 234" vetnummer="2010215260" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16410" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="113" onderwerp="" indiendatum="2002-09-10">
         <vrager partij="GroenLinks" oorsprong="parlement">Vendrik</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2002-10-7">
         <antwoorder functie="staatssecretaris" ministerie="Financiën">Van Eijck</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van het artikel «Belasting: berekenen rente te veel werk»? <voetnoot nummer="1"/>
      </vraag>
      <vraag nummer="2">Waarom krijgt de vastgoedsector de heffingsrente slechts zelden in rekening gebracht? Ligt daar naar uw opvatting mismanagement bij de Belastingdienst aan ten grondslag? Zo nee, wat is dan de oorzaak? </vraag>
      <vraag nummer="3">Wie heeft op welk moment het besluit genomen om geen heffingsrente in rekening te brengen bij de vastgoedsector? Welke motieven lagen daaraan ten grondslag? </vraag>
      <vraag nummer="4">Heeft de politieke leiding van het departement ooit geweten of expliciet haar fiat gegeven aan het besluit om geen heffingsrente in rekening te brengen bij de vastgoedsector? Zo ja, op welk moment en op grond van welke motieven? </vraag>
      <vraag nummer="5">Waarom is daar niet eerder tegen opgetreden, terwijl de problemen al langer bekend zijn en grote financiële gevolgen hebben? </vraag>
      <vraag nummer="6">Indien aanpassingen in de organisatie van de Belastingdienst noodzakelijk zijn om wel heffingsrente in rekening te kunnen brengen bij de vastgoedsector, waarom hebben deze aanpassingen dan niet eerder plaatsgevonden? </vraag>
      <vraag nummer="7">Deelt u de mening dat ook kostbare aanpassingen in de organisatie of op het terrein van de informatietechnologie zich moeiteloos zouden terugverdienen via hogere belastinginkomsten? </vraag>
      <vraag nummer="8">Deelt u de mening dat het voor een rechtvaardig belastingstelsel met draagvlak onder de bevolking noodzakelijk is dat iedereen de verschuldigde belasting ook daadwerkelijk moet betalen, dus ook de vastgoedsector? </vraag>
      <vraag nummer="9">In hoeverre zijn de problemen met het in rekening brengen van de heffingsrente bij de vastgoedsector nu daadwerkelijk opgelost? Is de stelling van «een ingewijde» juist dat de Belastingdienst nog dagelijks grote bedragen misloopt? Zo nee, tot wanneer was deze stelling wél juist? Zo ja, wanneer komt daar dan wel een einde aan en wat gaat u daaraan doen? </vraag>
      <vraag nummer="10">Hoeveel geld is de schatkist vanaf 1995 misgelopen door het niet in rekening brengen van de heffingsrente bij de vastgoedsector? Is het waar dat dit om tientallen miljoenen gaat? </vraag>
      <noten afkomstig="vraag">
         <noot nummer="1" datum="2002-09-5" bron="De Volkskrant">De Volkskrant, 5 september 2002</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 10">De constatering dat in bepaalde gevallen geen heffingsrente is berekend is juist. Het gaat hierbij overigens alleen om de heffingsrente in de overdrachtsbelasting, waarbij de vastgoedsector vaak betrokken is. Heffingsrente in de overdrachtsbelasting wordt op grond van de geldende wettelijke bepalingen alleen in rekening gebracht bij het opleggen van naheffingsaanslagen en alleen ingeval de naheffingsaanslagen worden opgelegd na afloop van het jaar waarin het belastbare feit zich heeft voorgedaan. Geen heffingsrente wordt berekend indien de naheffingsaanslag het gevolg is van een vrijwillige verbetering die heeft plaatsgevonden binnen drie maanden na afloop van het kalenderjaar waarop de nageheven belasting betrekking heeft. De aan de orde gestelde kwestie heeft geen betrekking op andere heffingen zoals de vennootschapsbelasting. De systemen van de Belastingdienst geven onvoldoende informatie om te kunnen nagaan welk bedrag aan heffingsrente niet in rekening is gebracht. De oorzaken voor het niet in rekening brengen van heffingsrente zijn divers. Een rol kan hebben gespeeld dat de overdrachtsbelasting een relatief dunne werkstroom is en de berekening van heffingsrente op naheffingsaanslagen als een incidentele aangelegenheid werd beschouwd. Daarbij kan het feit dat de heffingsrente op naheffingsaanslagen overdrachtsbelasting tot 1 januari 2001 niet op alle eenheden geautomatiseerd kon worden berekend van invloed zijn geweest. Sindsdien beschikken alle eenheden over een geautomatiseerd systeem voor het berekenen van de heffingsrente. Ook kan de tot 1 januari 2001 geïsoleerde positie van de eenheden registratie en successie worden genoemd. Hieraan is met een reorganisatie per 1 januari 2001 reeds een einde gekomen. Een besluit om heffingsrente op naheffingsaanslagen overdrachtsbelasting achterwege te laten is nimmer genomen. De eerste signalen dat geen heffingsrente in rekening werd gebracht hebben mij pas onlangs bereikt. Wel is door de Belastingdienst intern al in 2001 actie ondernomen. In landelijke overleggen is aandacht besteed aan dit probleem en de eenheden zijn er in de brief van november 2001 op gewezen dat heffingsrente in rekening gebracht moet worden. Ik heb inmiddels nog eens aandacht gevraagd voor deze problematiek. Ik ga er dan ook vanuit dat het achterwege laten van heffingsrente niet meer voor zal komen. Nagegaan wordt of in individuele gevallen alsnog heffingsrente in rekening kan worden gebracht. </antwoord>
      <noten afkomstig="antwoord"/>
   </antwoorden>
</kvr>
