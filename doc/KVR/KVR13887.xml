<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Verkeer en Waterstaat over het afschaffen van gratis voicemail door KPN-Telecom. (Ingezonden 28 mei 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13887
</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Telefonie</item>
         <item attribuut="Vindplaats">Kamervragen met antwoord 2000-2001, nr. 1372, Tweede Kamer</item>
         <item attribuut="Vraagnr_bij_indiening">2000111230</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-06-19</item>
         <item attribuut="Datum_indiening">2001-05-28</item>
         <item attribuut="Document-id">KVR13887</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2861" allpagenumbers="2861 2862" vetnummer="2000111230" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13887" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1372" onderwerp="" indiendatum="2001-05-28">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-06-19">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het antwoord van de Opta op de klacht van de SP over het afschaffen van gratis voicemail door KPN? <voetnoot nummer="1"/>
      </vraag>
      <vraag nummer="2">Wat is uw reactie op de uitspraak van de Opta dat KPN niet voldaan heeft aan de termijn van twee weken die de Opta in het algemeen redelijk acht als termijn waarop tariefswijzigingen moeten worden aangekondigd? Deelt u de mening dat de Opta in dit specifieke geval, gezien de ingrijpendheid van de wijziging, een langere termijn dan twee weken noodzakelijk had moeten achten? </vraag>
      <vraag nummer="3">Deelt u de mening dat het verstandig zou zijn nader vast te leggen in welke gevallen de Opta zou moeten oordelen dat een andere termijn dan twee weken gehanteerd dient te worden? </vraag>
      <vraag nummer="4">Ziet de Opta naar uw mening terecht af van handhaving? Deelt u de mening dat hier mogelijk sprake is van precedentwerking? Indien neen, waarom niet? Indien ja, op welke wijze kan voorkomen worden dat in de toekomst tariefswijzigingen opnieuw te kort van tevoren worden aangekondigd? </vraag>
      <vraag nummer="5">Wat is uw reactie op de uitspraak van de Opta dat het van groot belang is dat consumenten duidelijkheid hebben c.q. kunnen verkrijgen over het uitschakelen van de voicemaildienst? Bent u bereid KPN te verzoeken de code om de voicemail uit te zetten alsnog actief kenbaar te maken? </vraag>
      <noten afkomstig="vraag">
         <noot nummer="1">Bijgevoegd</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">lk heb kennisgenomen van de reactie van OPTA (kenmerk: OPTA/EGM/2001/201366) op uw klacht (jm/brf01035). In deze reactie heeft OPTA aangegeven dat KPN niet heeft voldaan aan artikel 24 van het Besluit ONP huurlijnen en telefonie (BOHT) door deze tariefswijziging niet «op genoegzame wijze bekend te maken». OPTA komt tot dit oordeel omdat zij in een beleidsregel (Stcrt. 2001, nr. 70, p. 26) <voetnoot nummer="1"/>heeft aangegeven dat tariefswijzigingen in de regel op genoegzame wijze bekend zijn gemaakt als zij twee weken van te voren zijn aangekondigd. Aan deze termijn heeft KPN zich niet gehouden. lk ben het met OPTA eens dat een kortere termijn dan twee weken, gezien de ingrijpendheid van de wijziging, niet redelijk is en dat KPN zich aan de in de beleidsregel gestelde gebruikelijke termijn van twee weken had moeten houden. OPTA heeft gemeend te kunnen volstaan met de in haar beleidsregel bepaalde gebruikelijke termijn van twee weken. Achteraf bezien ware het wellicht te overwegen geweest een langere termijn in acht te nemen. </antwoord>
      <antwoord nummer="3">Nee. OPTA heeft in haar beleidsregel aangegeven dat het begrip «op genoegzame wijze bekend gemaakt» in de meeste gevallen betekent dat aanbieders een termijn van twee weken in acht moeten nemen, maar dat OPTA, afhankelijk van de ingrijpendheid van de wijziging, kan beslissen dat een andere termijn redelijk is. Deze invulling van het begrip «op genoegzame wijze bekend gemaakt» biedt mijns inziens voldoende duidelijkheid. </antwoord>
      <antwoord nummer="4">OPTA heeft in haar reactie op uw vraag aangegeven dat zij afziet van handhaving omdat de overtreding niet ongedaan kan worden gemaakt en KPN geen voordeel heeft gehad. Bovendien stelt OPTA dat KPN schade heeft opgelopen als gevolg van de negatieve publiciteit. Dit standpunt kan ik volgen. Ik verwacht niet dat van dit optreden van KPN een precedentwerking zal uitgaan, omdat de handelwijze van KPN een storm van protesten heeft opgeleverd en OPTA niet te kennen heeft gegeven dat zij terugkomt op haar beleidsregel. </antwoord>
      <antwoord nummer="5">OPTA heeft niet alleen uitgesproken dat het van groot belang is dat consumenten duidelijkheid hebben c.q. kunnen krijgen, maar er bij KPN ook op aangedrongen om via de geëigende kanalen (internet, helpdesk, publicaties in landelijke dagbladen) deze informatie voor consumenten beschikbaar te maken. Navraag bij KPN heeft mij geleerd dat de betreffende informatie regulier wordt geboden op verschillende wijzen (telefoongids, voicemail handleidingen, internet en via de helpdesk). Hoewel een iets actievere communicatie richting eindgebruikers mij liever was geweest, stelt KPN dat honderdduizenden klanten de dienst voicemail inmiddels hebben uitgeschakeld. Hieruit leid ik af dat er thans voldoende informatie beschikbaar is voor eindgebruikers met betrekking tot de uitschakeling van de dienst voicemail. </antwoord>
      <noten afkomstig="antwoord">
         <noot nummer="1">Richtsnoeren artikel 24 BOHT</noot>
      </noten>
   </antwoorden>
</kvr>
