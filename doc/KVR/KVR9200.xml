<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eurlings (CDA) en Van Gent (GroenLinks) aan de staatssecretaris van Volksgezondheid, Welzijn en Sport over subsidiekorting voor Plattelands Jongeren (PJN). (Ingezonden 30 maart 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9200
</item>
         <item attribuut="Rubriek">Ruimtelijke ordening en infrastructuur (Overig) Welzijn (Jeugdigen)</item>
         <item attribuut="Trefwoorden">Jeugdwelzijn Landelijke gebieden Maatschappelijk werk Sociaal-cultureel werk Subsidies</item>
         <item attribuut="Vindplaats">Kamervragen met antwoord 1998-1999, nr. 1221, Tweede Kamer</item>
         <item attribuut="Vraagnr_bij_indiening">2989910500</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Eurlings</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1999-04-22</item>
         <item attribuut="Datum_indiening">1999-03-30</item>
         <item attribuut="Document-id">KVR9200</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2405" allpagenumbers="2405 2406 2407" vetnummer="2989910500" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9200" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1221" onderwerp="" indiendatum="1999-03-30">
         <vrager partij="CDA" oorsprong="parlement">Eurlings</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-22">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Welk belang hecht u aan een organisatie als PJN, de koepelorganisatie voor het Nederlands Agrarisch Jongeren Kontakt (NAJK) en het Algemeen Plattelands Jongeren Werk (APJW), in het kader van het positieve jeugdbeleid en de leefbaarheid van het platteland? </vraag>
      <vraag nummer="2">Kunt u een kwantificering geven van de subsidieterugval van de PJN als gevolg van de overgang naar de nieuwe subsidieregeling? </vraag>
      <vraag nummer="3">Wat zijn naar uw inzicht de gevolgen voor de Plattelandsjongeren van deze in uw woorden «grote terugval in subsidie»? </vraag>
      <vraag nummer="4">Bent u ervan op de hoogte dat de PJN al een veranderingsproces naar een meer projectgestuurde organisatie achter de rug heeft? </vraag>
      <vraag nummer="5">In welke mate vindt u het zoeken van extra projectfinancieringen voor de PJN een realistische oplossing om de grote terugval in structurele subsidie op te vangen? </vraag>
      <vraag nummer="6" voetnoot="1">Zijn er redenen om te verwachten dat het ministerie van Landbouw, Natuurbeheer en Visserij bereid is een extra inspanning te leveren, gezien het feit dat dit ministerie alleen specifieke projecten subsidieert? <voetnoot nummer="1"/>
      </vraag>
      <vraag nummer="7" voetnoot="2">Hebt u redenen om aan te nemen dat er bij de provincies ruimte bestaat om de PJN extra te gaan subsidiëren? <voetnoot nummer="2"/>
      </vraag>
      <vraag nummer="8">Bent u het eens met de verwachting van de PJN dat een mogelijke extra subsidie vanuit de provincies, net als dat bij het ministerie van Landbouw, Natuurbeheer en Visserij het geval lijkt, projectgebonden subsidie zal zijn? </vraag>
      <vraag nummer="9">Wat bedoelt u precies met de in uw brief vermelde «heroriëntatie op de toekomstige situatie voor de PJN»? </vraag>
      <vraag nummer="10">Hoe verhouden zich, naar uw mening, de ontstane problemen bij PJN met de grote prioriteit die het kabinet aan plattelandsontwikkeling zegt toe te kennen? </vraag>
      <vraag nummer="11">Erkent u het belang van PJN, dat een zeer uitgebreid netwerk heeft waardoor veel veranderingen en vernieuwingen in de agrarische sector op een adequate wijze worden opgevangen en geïmplementeerd? </vraag>
      <noten afkomstig="vraag">
         <noot nummer="1">In uw reactie, 4 februari 1999 aan de PJN geeft u aan dat de kwestie zal worden aangesneden in het geregelde overleg met het ministerie van Landbouw, Natuurbeheer en Visserij</noot>
         <noot nummer="2">In voornoemde brief van 4 februari 1999 stelt u ook dat de problemen voor de PJN in voorkomende gevallen met provincies zullen worden aangesneden</noot>
      </noten>
   </vragen>
   <antwoorden aantal="8">
      <antwoord nummer="1">De PJN wordt door mij gesubsidieerd op basis van de subsidieregeling voor landelijke jeugdorganisaties. Ik subsidieer een breed scala van jeugdorganisaties, met het doel de maatschappelijke participatie en integratie van kinderen en jongeren te bevorderen. Daarbij heb ik de jeugd in de steden en op het platteland op het oog. De landelijke jeugdorganisaties kunnen voor de jeugd mogelijkheden verschaffen voor zinvolle vrije tijdsbesteding en een kader bieden waarbinnen zij hun sociale vaardigheden kunnen ontplooien. In die zin acht ik de functie van de landelijke jeugdorganisaties in het algemeen en daarmee ook van de PJN van groot belang en zie ik ze als een belangrijk element in het positieve jeugdbeleid in steden en op het platteland. Ik wijs er met nadruk op dat behalve de PJN ook de andere landelijke jeugdorganisaties van belang zijn voor de plattelandsgebieden en daar ook vele leden hebben. </antwoord>
      <antwoord nummer="2">De subsidie voor de landelijke jeugdorganisaties kende tot nu toe een systematiek van tranches. Met deze systematiek heeft de PJN die bij een vorige telling, in 1997, uitkwam op 28 060 leden en daarmee net in de tranche van 25 000–50 000 leden viel, jarenlang geprofiteerd van een gunstige inschaling. Volgens de huidige regeling ontvangt de PJN in 1999 een instellingssubsidie van ongeveer f 1,5 mln. en een jaarlijks budget van f 0,5 mln. te besteden aan (goedgekeurde) projecten. Vanaf 1 januari 2000 geldt een herziene subsidieregeling, die ik al eerder in mijn brief van 17 december 1998 (kenmerk DJB/AJB-985777) aan de Kamer heb aangekondigd en die ik in mei a.s. ter kennisgeving aan de Kamer zal toesturen. De nieuwe regeling gaat ervan uit dat het totaal voor de landelijke jeugdorganisaties beschikbare bedrag op een transparante en eenduidige wijze wordt toegekend. De organisaties krijgen een instellingssubsidie die bestaat uit een basissubsidie en een subsidie per lid; daarbij worden de eerste 5 000 leden niet meegeteld; de subsidie-per-lid geldt tot een maximum van 125 000 leden. Van de beschikbare subsidie wordt 25% gereserveerd voor vernieuwende projecten die met een tendersysteem worden toegewezen. Kwantificering van de subsidieterugval van de PJN is thans slechts bij benadering mogelijk. Er zijn namelijk nog teveel onzekere factoren voor een scherpe calculatie. Zo is bijvoorbeeld de subsidie die de organisaties per lid ontvangen afhankelijk van het totaal aantal leden van de landelijke jeugdorganisaties. Op dit moment zijn nog niet alle ledentellingen (per 31-12-1998) ontvangen en kunnen dus nog geen exacte berekeningen worden gemaakt. Een ruwe benadering wijst uit dat de PJN – bij een gelijkblijvend ledental – kan rekenen op een instellingssubsidie (basissubsidie vermeerderd met subsidie per geregistreerd lid) van ongeveer f 0,7 mln. Voorts heeft de PJN de mogelijkheid om in te schrijven op de projectentender. Overigens heb ik in de nieuwe subsidieregeling een overgangsbepaling opgenomen die onder meer aangeeft dat een subsidieterugval van meer dan 25% als gevolg van de wijziging in de subsidiesystematiek in het eerste jaar slechts voor 50% wordt doorberekend en in het tweede jaar voor 75%. Deze mitigerende maatregel kan een deel van de acute problemen als gevolg van de wijziging in de subsidieregeling opvangen. </antwoord>
      <antwoord nummer="3 en 9">Uit correspondentie en gesprekken met een vertegenwoordiging van het PJN-bestuur heb ik begrepen dat de organisatie zelf met name voorziet dat de regionale infrastructuur zal moeten worden ingekrompen indien geen andere financiële bronnen kunnen worden aangeboord. De organisatie vreest niet alleen een teruggang in de ondersteuning van lokale/regionale activiteiten, maar voorziet ook dat er minder aanvullende projecten, medegefinancierd door andere maatschappelijke organisaties, zullen plaatsvinden. Uiteraard is het in dit geval niet primair aan mij om te bepalen welke gevolgen verbonden zijn aan de subsidieterugval en hoe de daarmee samenhangende problemen dienen te worden opgelost. Wel heb ik mij gerealiseerd dat een en ander van de PJN een aantal afwegingen en taxaties vraagt. Ik heb de PJN aangeboden om – indien er behoefte is aan professionele ondersteuning bij het bepalen van de koers in de zich wijzigende omstandigheden – een beperkte, extra subsidie te verlenen voor de kosten van een dergelijke ondersteuning. De PJN heeft dit aanbod in beraad gehouden. </antwoord>
      <antwoord nummer="4">Ja. </antwoord>
      <antwoord nummer="5">De PJN kan – evenals de andere landelijke jeugdorganisaties – in de nieuwe subsidieregeling plannen voor innoverende projecten indienen. De nieuwe regeling voorziet in een tendersysteem voor projecten van de landelijke jeugdorganisaties. Vooralsnog reserveer ik daarvoor 25% van het totale bedrag dat beschikbaar is op mijn begroting ten behoeve van de landelijke jeugdorganisaties – op de begroting voor 2000 en volgende jaren is in totaal f 17 394 000,– voor de landelijke jeugdorganisaties gereserveerd. Anders dan thans zijn de projectmiddelen per organisatie in de nieuwe regeling niet gerelateerd aan de instellingssubsidie. Het staat de PJN vrij om daarnaast additionele projectsubsidies aan te vragen bij gemeenten en provincies en projecten voor sponsoring voor te dragen bij het bedrijfsleven. Uiteraard zijn dergelijke projectsubsidies en -financieringen van tijdelijke aard en bieden zij geen oplossing voor een terugval in structurele subsidie. </antwoord>
      <antwoord nummer="6">In de nota «Kracht en kwaliteit: het LNV-Beleidsprogramma 1999–2002» meldt de minister van Landbouw, Natuurbeheer en Visserij onder andere dat de regeling Vernieuwing landelijk gebied zal worden aangepast en uitgebreid. Het accent zal verschuiven van «landelijke innovatie» naar het ondersteunen van regionale ontwikkeling in het kader van gebiedsgericht beleid. Hierbij kan gedacht worden aan thema’s als regionale economie, leefbaarheid, landelijk gebied, samenhang tussen stad en land, landschapsontwikkeling, recreatief-toeristische ontwikkelingen en ontwikkeling en beheer van de groene ruimte. Bij de toepassing van de regeling zal nauw samengewerkt worden met de provincies. Dat betekent dat er meer mogelijkheden komen voor projecten binnen het stimuleringskader van LNV. </antwoord>
      <antwoord nummer="7 en 8">Uit de aard der zaak is het niet aan mij, maar bepalen provincies zelf de ruimte die zij beschikbaar willen stellen voor subsidies aan instellingen en projecten. De provincies overwegen dus ook het belang daarvan. In elk geval heb ik ten opzichte van de PJN niet de verwachting gewekt of willen wekken dat er bij provincies ruimte bestaat voor extra subsidies. Het is mij bekend – uit informatie van het IPO – dat diverse provincies ondersteuning bieden aan het (provinciale) plattelandsjongerenwerk. Enkele provincies verlenen structurele subsidie ten behoeve van de provinciale bestuurs- en organisatiekosten van de plattelandsjongerenorganisaties; er zijn ook provincies die uitsluitend of in aansluiting op de structurele subsidie een bijdrage leveren ten behoeve van innovatieve provinciale projecten. Die bijdrage kan bestaan uit subsidie of ondersteuning-in-natura, bijvoorbeeld consulenten-uren. Provincies gaan overigens steeds meer over op output-financiering van projecten. Daarom lijkt mij de verwachting gerechtvaardigd dat eventuele extra subsidies vooral projectgebonden subsidies zullen zijn. </antwoord>
      <antwoord nummer="10 en 11">Ik erken het belang van de PJN als een landelijke jeugdorganisatie met een netwerk en een activiteitenaanbod dat zich vooral richt op de jeugd op het platteland en op jonge agrariërs. In die zin vormt de PJN een belangrijk element in de scala van jeugdorganisaties. Dat is dan ook de reden dat ik de PJN als landelijke jeugdorganisatie blijf subsidiëren zolang de organisatie voldoet aan de criteria die in de bedoelde subsidieregeling gelden voor alle landelijke jeugdorganisaties en over voldoende draagvlak blijft beschikken. Ik ga daarbij uiteraard niet zo ver – en ik heb dat eerder aan de PJN per brief laten weten – dat ik de PJN aanmerk als een bijzondere jeugdorganisatie die vanwege een bijzonder belang een bijzondere subsidiestatus moet krijgen. Ik ben voornemens de PJN te blijven subsidiëren op dezelfde basis als waarop ik de andere landelijke jeugdorganisaties subsidie verleen. Daarbij houd ik het belang en het doel: het bevorderen van de maatschappelijke participatie en integratie van kinderen en jongeren, scherp voor ogen. </antwoord>
      <noten afkomstig="antwoord"/>
   </antwoorden>
</kvr>
