<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister voor Wonen, Wijken en Integratie over de ramkoers van de woningcorporatie Com.wonen in Rotterdam Vreewijk. (Ingezonden 16 januari 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30805
</item>
         <item attribuut="Inhoud">Vragen naar aanleiding van artikel in AD Rotterdams Dagblad van 10 januari 2008 over uitspraak van de directeur van Com.wonen dat 'wat de politiek en de bewoners van de voorgenomen sloop van 1400 woningen vinden niet doorslaggevend is'.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Woningbouwverenigingen</item>
         <item attribuut="Vindplaats">Kamervragen met antwoord 2007-2008, nr. 1264, Tweede Kamer</item>
         <item attribuut="Vraagnr_bij_indiening">2070808480</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-02-08</item>
         <item attribuut="Datum_indiening">2008-01-16</item>
         <item attribuut="Document-id">KVR30805</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2701" allpagenumbers="2701" vetnummer="2070808480" code="0708tkkvr1264" lopendefooter="Tweede Kamer, vergaderjaar 2007–2008, Aanhangsel" filenaam="KVR30805" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1264" onderwerp="" indiendatum="2008-01-16">
         <vrager partij="SP" oorsprong="parlement">Poppe</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2008-02-8">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van het artikel «Corporatie op ramkoers»? <voetnoot nummer="1"/>
      </vraag>
      <vraag nummer="2">Wat is uw mening over de opvatting van de directeur van Com.wonen dat «wat de politiek en de bewoners van de voorgenomen sloop van 1400 woningen vinden niet doorslaggevend is», omdat «een woningcorporatie een zelfstandige organisatie is die zelf beslist wat er gebeurt met het bezit»? </vraag>
      <vraag nummer="3">Is het waar dat een woningcorporatie zich bij de sloop van woningen formeel niets hoeft aan te trekken van de opvattingen van de bewoners en de deel- of gemeenteraad? Zo ja, kunt u dit toelichten? Zo neen, aan welke wet- en regelgeving moet een woningcorporatie zich houden? </vraag>
      <noten afkomstig="vraag">
         <noot nummer="1" datum="2008-01-10" bron="AD Rotterdams Dagblad">AD Rotterdams Dagblad, 10 januari 2008</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">De keuze voor sloop of renovatie van haar woningen is primair de verantwoordelijkheid van de woningcorporatie. Maar het spreekt vanzelf dat de woningcorporatie de (deel)gemeente en haar huurders bij deze keuze betrekt. Het spreekt ook vanzelf dat de corporatie niet zomaar lukraak met plannen komt, maar dat deze plannen passen binnen de kaders die met de (deel)gemeente en de vertegenwoordigers van de huurders zijn afgesproken. Ik heb begrepen dat de voorgenomen sloop van circa 1200 woningen is opgenomen in de door het Dagelijks Bestuur van de deelgemeente Feyenoord opgestelde wijkvisie voor Vreewijk. Wel wil de deelgemeente nog nader onderzoek door TNO laten uitvoeren voordat ze met de sloop instemt. De corporatie heeft laten weten dat ze dat onderzoek met vertrouwen tegemoet ziet maar dat ze een eventuele weigering van de sloopvergunning zal aanvechten. </antwoord>
      <antwoord nummer="3">Zoals ik in mijn antwoord op uw voorgaande vraag al aangaf, is de keuze voor sloop of renovatie van haar woningen primair de verantwoordelijkheid van de corporatie. Wel is de corporatie op grond van de Overlegwet gehouden, de huurdersorganisatie(s) over haar beleid met betrekking tot het slopen van woongelegenheden te informeren en hierover desgewenst met de huurdersorganisaties te overleggen. De huurdersorganisaties kunnen een advies geven, dat de corporatie alleen gemotiveerd naast zich neer mag leggen. Op grond van het Besluit beheer sociale huursector moet de corporatie huurdersorganisaties en individuele huurders de gelegenheid geven, hun zienswijze te geven op een zodanig tijdstip dat die zienswijze van invloed kan zijn op de vaststelling of wijziging van het beleid. Wanneer de individuele huurders vervolgens niet instemmen met het uiteindelijke voorstel van de verhuurder voor renovatie of sloop/nieuwbouw of met de opzegging van de huurovereenkomst in verband met renovatie of sloop, kunnen het voorstel of de opzegging door de verhuurder ter toetsing aan de kantonrechter worden voorgelegd. Het Besluit beheer sociale huursector verplicht de corporatie ook om bij haar werkzaamheden het in de gemeente geldende volkshuisvestingsbeleid in acht te nemen (art. 11f). Bij het weigeren van een sloopvergunning door de gemeente kan de corporatie daartegen bezwaar- en beroep aantekenen. </antwoord>
      <noten afkomstig="antwoord"/>
   </antwoorden>
</kvr>
