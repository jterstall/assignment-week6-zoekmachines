<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens (SP) en Bouchibti (PvdA) aan de minister van Justitie over virtuele kinderporno via het online game Second Life. (Ingezonden 23 februari 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27739
</item>
         <item attribuut="Inhoud">Vragen naar aanleiding van uitzening over onlines games, zoals Second Life, waarin virtuele seks wordt nagebootst met minderjarige (virtuele) jongeren. Indieners zijn bezorgd over de 'delict toewerkende' werking van deze vorm van kinderporno. Ze herinneren de minister aan de beantwoording van eerdere vragen door zijn voorganger over een onderzoek waarin een relatie werd gelegd tussen het downloaden en bekijken van kinderporno en het in een later stadium daadwerkelijk verrichten van ontuchtige handelingen met minderjarigen alsmede diens toezegging om zich te beraden over uitbreiding van deelonderzoek terzake (Aanhangsel van de Handelingen 2005-2006, nr. 1118).</item>
         <item attribuut="Rubriek">Communicatie, media en informatievoorziening (Netwerken) Welzijn (Jeugdigen)</item>
         <item attribuut="Trefwoorden">Internet Jeugdigen Pornografie</item>
         <item attribuut="Vindplaats">Kamervragen met antwoord 2006-2007, nr. 1186, Tweede Kamer</item>
         <item attribuut="Vraagnr_bij_indiening">2060708170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
            <persoon partij="PvdA">Bouchibti</persoon>
         </item>
         <item attribuut="Datum_reaktie">2007-04-05</item>
         <item attribuut="Datum_indiening">2007-02-23</item>
         <item attribuut="Document-id">KVR27739</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2515" allpagenumbers="2515 2516" vetnummer="2060708170" code="0607tkkvr1186" lopendefooter="Tweede Kamer, vergaderjaar 2006–2007, Aanhangsel" filenaam="KVR27739" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1186" onderwerp="" indiendatum="2007-02-23">
         <vrager partij="SP" oorsprong="parlement">Gerkens</vrager>
         <vrager partij="PvdA" oorsprong="parlement">Bouchibti</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw mening over online games, zoals Second Life, waarin virtuele seks wordt nagebootst met minderjarige – virtuele – jongeren? <voetnoot nummer="1"/>
      </vraag>
      <vraag nummer="2">Deelt u de mening, dat van deze vorm van kinderporno een delict toewerkende werking uit kan gaan? Zo neen, waarom niet? </vraag>
      <vraag nummer="3" voetnoot="2">Herinnert u zich uw beantwoording over het onderzoek van de Rijksuniversiteit Groningen (RuG) en de Mesdagkliniek, waarin met een polygraaf een relatie werd gelegd tussen het downloaden en bekijken van kinderporno en het in een later stadium mogelijk daadwerkelijk verrichten van ontuchtige handelingen met minderjarigen? <voetnoot nummer="2"/>
      </vraag>
      <vraag nummer="4">Wat is uw mening over de relatie tussen het bekijken en downloaden van kinderporno en het daadwerkelijk verrichten van hands-on delicten? Bent u bereid nader onderzoek te doen naar deze relatie? Zo neen, waarom niet? </vraag>
      <vraag nummer="5">Deelt u de mening dat mensen, die deelnemen aan een dergelijke virtuele wereld, ook geneigd kunnen zijn om in de echte wereld over te gaan tot strafbare feiten via het verrichten van pedoseksuele handelingen? Zo neen, waarom niet? </vraag>
      <vraag nummer="6" voetnoot="2">Wat is de stand van zaken met betrekking tot uw toezegging <voetnoot nummer="2"/>om u te beraden over uitbreiding van het deelonderzoek van de Mesdagkliniek? Heeft u hierover reeds een besluit genomen? Zo ja, wat is uw besluit? Zo neen, bent u bereid om alsnog te besluiten om dit onderzoek op grotere schaal uit te laten voeren om de representativiteit van de uitkomsten te toetsen? </vraag>
      <vraag nummer="7">Kan deze virtuele kinderporno aangepakt worden met de huidige wetgeving? Zo neen, waarom niet? Bent u bereid om de wet zo aan te passen dat dit voortaan wel kan? Zo ja, welke stappen gaat u ondernemen om dit aan te pakken? </vraag>
      <vraag nummer="8">Bent u bereid om met uw collega in de Verenigde Staten contact op te nemen om Lindenlab, de beheerders van Second Life, te verzoeken virtuele kinderporno uit Second Life te weren? Zo neen, waarom niet? Zo ja, wanneer gaat u dit doen? </vraag>
      <vraag nummer="9">Bent u bereid om een analyse te maken van de te verwachten digitale ontwikkelingen en de bedreigingen die hieruit voort kunnen vloeien, zodat de Kamer in staat is om op tijd op deze ontwikkelingen in te spelen? Zo neen, waarom niet? Zo ja, wanneer wilt u een dergelijke analyse naar de Kamer sturen? </vraag>
      <noten afkomstig="vraag">
         <noot nummer="1" datum="2006-02-13" bron="Netwerk">Netwerk, 13 februari 2006</noot>
         <noot nummer="2" documenttype="Kamervragen" documentjaargang="2005-2006" documentnummer="1118">Aanhangsel Handelingen, vergaderjaar 2005–2006, nr. 1118.</noot>
      </noten>
   </vragen>
   <antwoorden aantal="6">
      <antwoord nummer="1, 2 en 4">Dit is een smakeloze vertoning, waarvan schadelijke effecten kunnen uitgaan. Wat het laatste betreft, ben ik bereid een nader onderzoek te laten uitvoeren. </antwoord>
      <antwoord nummer="5">Het in antwoord 1, 2 en 4 bedoelde onderzoek zal hierop ingaan. Ook afbeeldingen die niet evident levensecht zijn, kunnen seksueel misbruik van kinderen suggereren of deel uitmaken van een subcultuur die seksueel misbruik van kinderen bevordert. </antwoord>
      <antwoord nummer="3 en 6">Ja. De onderzoeker is gevraagd met een vernieuwd wetenschappelijk onderbouwd onderzoeksvoorstel te komen dat afgestemd is met verschillende Forensisch Psychiatrische Centra. </antwoord>
      <antwoord nummer="7">Onlangs heeft het College van procureurs-generaal in een brief aan de hoofden van de parketten naar aanleiding van de richtlijn kinderpornografie aangegeven van oordeel te zijn dat de strafbaarstelling van virtuele kinderpornografie vooral strekt tot een brede strafrechtelijke bescherming van kinderen tegen seksueel misbruik en seksuele exploitatie. Met het College ben ik van oordeel dat die brede beschermingsomvang uitgangspunt dient te zijn voor de beoordeling of in geval van virtuele afbeeldingen sprake is van een strafbaar feit. Op het ogenblik bestaat er nog weinig jurisprudentie ten aanzien van virtuele kinderpornografie. Door de nadruk te leggen op een brede uitleg van de strafbaarstelling van virtuele kinderpornografie wenst het College te bevorderen dat meer zaken van virtuele kinderpornografie aan de rechter worden voorgelegd. </antwoord>
      <antwoord nummer="8">Er zijn inmiddels ambtelijke contacten gelegd met de Amerikaanse ambassade, die zich verstaat met het Amerikaanse Ministerie van Justitie. Ik hoop zo spoedig mogelijk meer duidelijkheid over de uitkomst van de gesprekken te geven. </antwoord>
      <antwoord nummer="9">Aan de Kamer is in 2005 toegezegd om tweejaarlijks een rapport op te stellen over de (on)mogelijkheden van opsporing van kinderpornografie op Internet. De conclusies van het eerste onderzoek zijn op 15 februari 2006 aan uw Kamer gezonden. In 2008 worden de conclusies van het vervolgrapport aan de Kamer gezonden. Digitale ontwikkelingen, ook in de «virtuele wereld», zoals Second Life, kunnen daarin worden meegenomen. </antwoord>
      <noten afkomstig="antwoord"/>
   </antwoorden>
</kvr>
