<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie over de zaak Plooy. (Ingezonden 23 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19799
</item>
         <item attribuut="Inhoud">Vragen naar aanleiding van onder meer een artikel in De Volkskrant van 19 februari 2004, over een mogelijke vertrouwensbreuk binnen het Openbaar Ministerie in verband met de bedreigingen aan het adres van de officier van justitie Plooy en diens overplaatsing.</item>
         <item attribuut="Rubriek">Criminaliteit en openbare orde (Veiligheid) Rechterlijke organisatie (Openbaar ministerie)</item>
         <item attribuut="Trefwoorden">Openbaar ministerie Openbare orde en veiligheid</item>
         <item attribuut="Vindplaats">Kamervragen met antwoord 2003-2004, nr. 1111, Tweede Kamer</item>
         <item attribuut="Vraagnr_bij_indiening">2030408990</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2004-03-22</item>
         <item attribuut="Datum_indiening">2004-02-23</item>
         <item attribuut="Document-id">KVR19799</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2351" allpagenumbers="2351 2352" vetnummer="2030408990" code="0304tkkvr1111" lopendefooter="Tweede Kamer, vergaderjaar 2003–2004, Aanhangsel" filenaam="KVR19799" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1111" onderwerp="" indiendatum="2004-02-23">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-03-22">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de antwoorden op mijn vragen over de mogelijke vertrouwensbreuk binnen het Openbaar Ministerie? <voetnoot nummer="1"/>
      </vraag>
      <vraag nummer="2" voetnoot="2">Bent u nog steeds van mening dat er van een vertrouwenscrisis binnen het OM geen sprake is? Hoe beoordeelt u in dit verband de opmerking van vice-president van de Amsterdamse rechtbank mevrouw Leeser-Gasan, dat «het Openbaar Ministerie te weinig doet aan de gruwelijke situatie van de heer Plooy»? <voetnoot nummer="2"/>
      </vraag>
      <vraag nummer="3">Is het waar dat het College van procureurs-generaal van mening is dat de bedreiging niet ernstiger is dan de bedreiging die de gemiddelde officier van justitie kent? Op basis van welke overwegingen komt het College tot deze opvatting? Hoe verhoudt deze opvatting zich tot de dreigingsinschatting van het parket Amsterdam? Is over deze opvatting vooraf met u gecommuniceerd? Hoe luidt uw inschatting van de ernst van de bedreiging van de heer Plooy? Op grond van welke overwegingen komt u tot die opvatting? </vraag>
      <vraag nummer="4">Wat is de reden voor het aanvragen van een overplaatsing door de heer Plooy? Is dit ingegeven door het feit dat hij bedreigd werd, of is dit het gevolg van het verschil van mening met het College van PG’s over de ernst van de bedreiging waardoor de heer Plooy zich niet gesteund voelde? Bent u van mening dat de heer Plooy voldoende steun ontving van het College van PG’s? Heeft u persoonlijk met de heer Plooy gesproken over de bedreigingen aan zijn adres en zijn zienswijze daarin? </vraag>
      <vraag nummer="5">Hoe beoordeelt u de overplaatsing van de heer Plooy? Bent u van mening dat de rechtstaat in het geding is indien een officier van justitie zijn werk moet neerleggen vanwege een dreiging en intimidatie vanuit het criminele circuit? </vraag>
      <vraag nummer="6">Wilt u de Tweede Kamer de brief van het College van PG’s toezenden over de aard van de bedreiging aan het adres van de heer Plooy? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="729" documentjaargang="2003-2004">Aanhangsel Handelingen, nr. 729, vergaderjaar 2003–2004.</noot>
         <noot nummer="2" datum="2004-02-19" bron="de Volkskrant">de Volkskrant, 19 februari 2004</noot>
      </noten>
   </vragen>
   <antwoorden aantal="5">
      <antwoord nummer="1 en 2">Ja, en ik ben nog steeds van mening dat er geen sprake is van een vertrouwenscrisis binnen het OM. Wanneer collega’s (collega-magistraten in dit geval) horen van bedreigingen jegens een collega, is het op zichzelf te prijzen dat zij voor deze op de bres willen springen. Solidariteit is goed, maar men moet zich wel realiseren dat in dit soort situaties beslissingen genomen moeten worden op basis van grotendeels vertrouwelijke informatie. Het is dus veelal onmogelijk door collega’s volledig beeld van de werkelijke situatie te geven. </antwoord>
      <antwoord nummer="3">Over de ernst van een dreigingsituatie en de overwegingen en inschattingen van de Amsterdamse hoofdofficier, het College en mijzelf in dit verband doe ik geen mededelingen. Wel kan ik U mededelen dat noch over de inschatting van de dreigingsituatie, noch over de daaruit voortvloeiende beveiligingsmaatregelen tussen mijzelf, het College en de Amsterdamse hoofdofficier verschil van mening is geweest. In opdracht van het College is een werkgroep ingesteld die zich buigt over de gevolgen van het stelsel van bewaking en beveiliging, dat met het kabinetsstandpunt over het rapport van de commissie Van den Haak in werking is getreden. Deze werkgroep moet vragen beantwoorden die van strategisch-organisatorisch belang zijn voor de werkzaamheden van officieren en OM medewerkers en daarnaast vragen die het stelsel betreffen. Een tweede werkgroep zal het College adviseren over de integrale aanpak van bedrijfsopvang voor medewerkers die te maken hebben gekregen met bedreigingen of andere vormen van intimidatie. Het gaat daarbij niet alleen om OM-ers die persoonsbeveiliging hebben gekregen, maar ook om de categorieën bedreiging en intimidatie die weliswaar niet tot personeelsbeveiliging hoeven te leiden, maar die wel bedreigend of erg vervelend zijn. Tevens wordt in kaart gebracht op welke manier de parketten deze problematiek het hoofd bieden. </antwoord>
      <antwoord nummer="4">Officier van justitie J. Plooy heeft geen overplaatsing aangevraagd. Hij blijft werkzaam binnen het Amsterdamse parket. Op grond van persoonlijke afwegingen heeft hij ervoor gekozen om, in overleg met zijn parketleiding, zich binnen het Amsterdamse parket met een ander taakveld binnen het gebied van zware georganiseerde criminaliteit te gaan bezighouden en niet over te stappen naar het Landelijk Parket. Wat betreft de steun die de heer Plooy van het College heeft ontvangen: Primair ligt hierin een taak bij de leiding van het parket waar de betreffende officier werkzaam is. Die leiding heeft zich goed van die taak gekweten. De verhouding tussen de heer Plooy en het College werd bemoeilijkt omdat het College in het onderzoek naar bedreigingen jegens de heer Plooy niet heeft ingestemd met het voornemen tot het maken van een afspraak. Het College onderkent dat dit spanningen heeft gegeven en dat dit soort spanningen in de toekomst wederom kunnen optreden. Daarom heeft het College van Procureurs-Generaal dan ook om de in het antwoord op vraag 3 genoemde adviezen verzocht. Ik heb niet persoonlijk met de heer Plooy gesproken over de bedreigingen aan zijn adres en zijn zienswijze daarin. Mijn directe bemoeienis daarin zou de zaak onnodig compliceren, daar het de arbeidsrelatie tussen de heer Plooy en de hoofdofficier betreft. </antwoord>
      <antwoord nummer="5">Ik heb geen oordeel over het feit dat de heer Plooy geen functie gaat vervullen op het Landelijk parket. De opvatting dat de heer Plooy zijn werk moest neerleggen vanwege dreiging en intimidatie in het criminele circuit deel ik niet. Met alle waardering voor het werk van de heer Plooy, ben ik in het algemeen van oordeel dat de criminaliteitsbestrijding pas in gevaar komt als het Openbaar Ministerie als geheel niet (langer) in staat is lopende onderzoeken af te ronden en nieuwe te starten. Van zulk gevaar is geen sprake. Wel onderschrijf ik het belang van de maatregelen die het Openbaar Ministerie zal treffen om beveiliging een duidelijker plaats te geven in de organisatie. </antwoord>
      <antwoord nummer="6">Nee, het is en blijft een vertrouwelijke brief. </antwoord>
      <noten afkomstig="antwoord"/>
   </antwoorden>
</kvr>
