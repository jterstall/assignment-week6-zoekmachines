<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bierman inzake: kiesrecht van jongeren. (Ingezonden 23 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5061
</item>
         <item attribuut="Inhoud">Vragen naar aanleiding van het feit dat in de Duitse deelstaat Nedersaksen 16- en 17-jarige jongeren stemrecht hebben bij gemeenteraadsverkiezingen.</item>
         <item attribuut="Rubriek">Staats- en bestuursrecht (Kiesrecht)</item>
         <item attribuut="Trefwoorden">Kiesrecht</item>
         <item attribuut="Vindplaats">Kamervragen met antwoord 1996-1997, nr. 20, Eerste Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="Fractie-Bierman">Bierman</persoon>
         </item>
         <item attribuut="Datum_reaktie">1997-06-10</item>
         <item attribuut="Datum_indiening">1997-05-23</item>
         <item attribuut="Document-id">KVR5061</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="39" allpagenumbers="39 40" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="20" onderwerp="" indiendatum="1997-05-23">
         <vrager partij="Fractie-Bierman" oorsprong="parlement">Bierman</vrager>
         <vraagt-aan/>
      </vraagdata>
      <antwoorddata antwoorddatum="1997-06-10">
         <antwoorder functie="staatssecretaris" ministerie="Binnenlandse Zaken">Kohnstamm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat in de Duitse deelstaat Nedersaksen 16- en 17-jarige jongeren stemrecht hebben bij gemeenteraadsverkiezingen? </vraag>
      <vraag nummer="2">Op grond van welke argumenten wordt in Nederland stemrecht aan 16- en 17-jarigen onthouden en in Nedersaksen toegekend? </vraag>
      <vraag nummer="3">Wat is uw oordeel over de stelling dat ook jongeren onder de 18 jaar zich bewust kunnen zijn van maatschappelijke problemen juist als het gaat om de directe leefomgeving in de eigen gemeente? </vraag>
      <vraag nummer="4">Hoe luidt uw mening over de stelling dat het toekennen van stemrecht aan 16- en 17-jarigen bij gemeenteraadsverkiezingen kan bijdragen aan meer maatschappelijke betrokkenheid van jongeren? </vraag>
      <vraag nummer="5">Bent u bereid om te experimenteren met stemrecht voor 16- en 17-jarigen in een aantal gemeenten bij de gemeenteraadsverkiezingen volgend jaar maart? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, ik ben ervan op de hoogte dat in de Duitse deelstaat Nedersaksen zestien- en zeventienjarige jongeren actief kiesgerechtigd zijn voor de gemeenteraadsverkiezingen. </antwoord>
      <antwoord nummer="2">Naar ik van ambtelijke zijde van de deelstaat Nedersaksen heb begrepen, hebben de volgende motieven ten grondslag gelegen aan de verlaging van de leeftijd voor het actief kiesrecht voor gemeenteraadsverkiezingen van achttien naar zestien jaar. Jongeren zijn eerder dan voorheen rijp om aan gemeenteraadsverkiezingen deel te nemen; zij bewegen zich eerder dan vroeger zelfstandig in het maatschappelijk verkeer en een deel van de besluitvorming door de gemeenteraad is direct voor jongeren van belang. Bij de herziening van de Grondwet in 1983 is de leeftijdsgrens van achttien jaar voor het actief kiesrecht nadrukkelijk aan de orde geweest, naar aanleiding van vragen en opmerkingen hierover door de PSP-fractie. In reactie op die vragen en opmerkingen is, samengevat, het volgende overwogen. Voor de uitoefening van het actief kiesrecht is vereist dat men ten minste een globaal inzicht heeft in de politieke verhoudingen in Nederland en de doeleinden die politieke partijen nastreven. Er is een betrekkelijk eenvoudig te hanteren maatstaf nodig om uit te maken wanneer aan dit vereiste is voldaan. Alleen het stellen van een leeftijdsgrens kan als zodanig dienen. De leeftijd van achttien jaar moet het meest juist worden geacht, want niet kan worden gesteld dat in algemene zin zestienjarigen in staat moeten worden geacht weloverwogen een stem te kunnen uitbrengen. Pas in de jaren na het lager onderwijs pleegt zich geleidelijk de interesse in het politieke leven en het vermogen daarin inzicht te krijgen te ontwikkelen. Het lijkt daarom juist dat er een periode van ongeveer zes jaar ligt tussen het verlaten van de lagere school en het verkrijgen van het kiesrecht (Kamerstukken II 1978–1979, 14 233, nr. 6, blz. 8). Daarnaast is er op gewezen dat het verlenen van het actief kiesrecht op achttienjarige leeftijd goed past in het systeem van getrapte volwassenwording. (Men groeit geleidelijk van kind tot volwassene en krijgt geleidelijk aan de rechten en plichten die bij een volwassene horen). (Kamerstukken II 1979–1980, 14 233, nr. 9, blz. 5.) Sinds 1983 en heden zijn er geen ontwikkelingen die de gedachten en beslissing van toen nu radicaal anders doen wezen. Volledigheidshalve verwijs ik nog naar het rapport over leeftijdsgrenzen in wet- en regelgeving van de Ministeries van Binnenlandse Zaken en Justitie waarin ook aan de leeftijdsgrens voor het kiesrecht aandacht wordt besteed. </antwoord>
      <antwoord nummer="3">Deze stelling onderschrijf ik. Ik verbind daaraan echter niet de conclusie dat het actief kiesrecht moet worden toegekend aan zestien- en zeventienjarige jongeren. Jongeren in het algemeen of een deel daarvan kunnen zich zeer wel bewust zijn van bepaalde maatschappelijke problemen zonder dat dat in zijn algemeenheid betekent dat zij in staat zijn weloverwogen een stem uit te brengen voor de verkiezingen. </antwoord>
      <antwoord nummer="4">Het kiesrecht betreft een recht op participatie in de publieke zaak. Het feit dat men invloed kan uitoefenen op de samenstelling van vertegenwoordigende organen zal de maatschappelijke betrokkenheid kunnen vergroten. Toekennen van het kiesrecht aan zestien- en zeventienjarige jongeren kan in mijn ogen dus inderdaad bijdragen aan vergroting van hun maatschappelijke betrokkenheid. Dit betekent niet dat ik van mening ben dat hen daarom het kiesrecht moet worden toegekend. Het stellen van een leeftijdsgrens is reëel, omdat men beneden een bepaalde leeftijd in het algemeen gesproken dit recht niet goed zal kunnen uitoefenen. Over de noodzaak van een leeftijdsgrens zal ook geen meningsverschil bestaan. De huidige grens van achttien jaar acht ik goed verdedigbaar om de onder 2 genoemde redenen. Overigens is het niet zo dat jongeren uitsluitend via hun stemrecht maatschappelijk of politiek betrokken kunnen zijn. Ik wijs op de mogelijkheid reeds voor hun achttiende verjaardag lid te worden van een politieke jongerenorganisatie of deel te nemen aan inspraakavonden. </antwoord>
      <antwoord nummer="5">Daartoe ben ik niet bereid, omdat ik er geen voorstander van ben de leeftijd voor het actief kiesrecht voor gemeenteraden te verlagen tot achttien jaar. Overigens is dit ook niet mogelijk zonder wijziging van de Grondwet. Artikel 129, eerste lid, juncto artikel 54, eerste lid, bepaalt dat men ten minste achttien jaar moet zijn om de leden van de gemeenteraad te kunnen kiezen. Ik wijs er voorts op dat het in strijd met het gelijkheidsbeginsel is om de ene Nederlander het recht om te kiezen op eerdere leeftijd toe te kennen dan de andere Nederlander, ook als dit bij wijze van experiment gebeurt. </antwoord>
      <noten afkomstig="antwoord"/>
   </antwoorden>
</kvr>
