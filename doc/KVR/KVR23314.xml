<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Dijsselbloem (beiden PvdA) aan de ministers van Economische Zaken en van Financiën over het verdwijnen van het postagentschap in de Tarthorst in Wageningen. (Ingezonden 26 mei 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23314
</item>
         <item attribuut="Inhoud">Gevraagd wordt hoe deze sluiting zich verhoudt met het Besluit algemene richtlijnen post (Barp).</item>
         <item attribuut="Rubriek">Communicatie, media en informatievoorziening (Post)</item>
         <item attribuut="Trefwoorden">Posterijen</item>
         <item attribuut="Vindplaats">Kamervragen met antwoord 2004-2005, nr. 1914, Tweede Kamer</item>
         <item attribuut="Vraagnr_bij_indiening">2040515400</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2005-06-23</item>
         <item attribuut="Datum_indiening">2005-05-26</item>
         <item attribuut="Document-id">KVR23314</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4071" allpagenumbers="4071 4072" vetnummer="2040515400" code="0405tkkvr1914" lopendefooter="Tweede Kamer, vergaderjaar 2004–2005, Aanhangsel" filenaam="KVR23314" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1914" onderwerp="" indiendatum="2005-05-26">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Economische Zaken en van Financiën</vraagt-aan>
      </vraagdata>
      <antwoorddata antwoorddatum="2005-06-23">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de gang van zaken rondom het verdwijnen van het postagentschap en de geldservice van de Postbank in de wijk de Tarthorst in Wageningen? </vraag>
      <vraag nummer="2">Hoe verhoudt dit zich met het wettelijke kader, zoals vastgelegd in het Besluit algemene richtlijnen post (Barp), dat bepaalt dat 2102 dienstverleningspunten moeten worden opengehouden en dat in iedere kern van 5000 inwoners binnen een straal van 5 km een dienstverleningspunt moet zijn met een extra dienstverleningspunt per 50.000 inwoners? </vraag>
      <vraag nummer="3">Hoe kunt u bevorderen dat het desbetreffende postagentschap en de geldservice open blijven? </vraag>
      <vraag nummer="4">Kunt u TPG en de Postbank hierop aanspreken en van dit overleg zo spoedig mogelijk verslag doen aan de Kamer? </vraag>
      <vraag nummer="5">Hoe kunt u in zijn algemeenheid bevorderen dat postkantoren en bankkantoren open blijven? </vraag>
      <vraag nummer="6">Deelt u de mening dat de duidelijke landelijke norm die de wetgever heeft gesteld voor de postale dienstverlening (Barp) ook van toepassing kan worden verklaard op de bancaire dienstverlening? Zo ja, hoe gaat u dit bevorderen? Zo neen, waarom niet, en waarin ziet u hier een verschil? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Naar aanleiding van uw vraag heb ik informatie ingewonnen bij TPG Post. Daaruit is naar voren gekomen dat het postagentschap in de wijk Tarthorst in Wageningen niet is verdwenen, maar omgezet in een TPG Post Servicepunt </antwoord>
      <antwoord nummer="2">De omzetting in een TPG Post Servicepunt is in overeenstemming met het Barp.Het aantal postvestigingen is door deze omzetting niet verminderd.In de woonkern Wageningen waren en zijn in totaal 4 postvestigingen, waarvan 1 postkantoor met het volledige postconcessieassortiment.Dit postkantoor dekt de woonkern volledig af, zodat alle inwoners van Wageningen binnen 5 kilometer een dienstverleningspunt met het volledige postconcessieassortiment hebben. Wageningen heeft ongeveer 35.000 inwoners.Derhalve zijn de Barp-eisen voor een extra dienstverleningspunt per 50.000 inwoners niet van toepassing. </antwoord>
      <antwoord nummer="3 en 4">In Wageningen is zoals gezegd de Postagent omgezet naar een TPG Post Servicepunt.Dat betekent dat op postgebied er een nagenoeg volledig postassortiment wordt aangeboden. Ook de bereikbaarheid en toegankelijkheid van betaaldiensten is in de nieuwe situatie gewaarborgd. De bancaire dienstverlening aan het loket is weliswaar ingeperkt, maar in plaats daarvan heeft de Postbank een geldautomaat geplaatst, zodat klanten 24 uur per dag geld kunnen opnemen.Bovendien is met de exploitant een contract afgesloten ten behoeve van de cash back-functie.Dit betekent dat voor de opname van beperkte bedragen klanten nog steeds aan de balie terecht kunnen. De afstand naar de dichtstbijzijnde vestiging met volledig Postbankassortiment is circa 1.500 meter. TPG Post voldoet daarmee aan de vereisten uit het Barp en zie ik dan ook geen reden om met TNT in overleg te treden.Ten aanzien van de bancaire dienstverlening verwijs ik naar de antwoorden op vraag 5 en 6. </antwoord>
      <antwoord nummer="5 en 6">In het Besluit algemene richtlijn post (Barp) zijn de eisen voor het aantal en de spreiding van postvestigingen opgenomen.Daarin is vastgelegd dat er 902 dienstverleningspunten met een volledig assortiment en 1200 met een nagenoeg volledig assortiment moeten zijn met een ondergrens van 2000 postvestigingen.De spreiding van dienstverleningspunten met een volledig assortiment van diensten dient te resulteren in een beschikbaarheid van een volledig assortiment van diensten binnen een straal van vijf kilometer voor ten minste 95% van de inwoners in Nederland.Hiermee wordt zeker gesteld dat er een basisdienstverlening voor post is (de universele dienst), waarbij iedere Nederlander tegen een betaalbare prijs en een goede kwaliteit zijn post kan versturen. Voor banken is de dienstverlening anders geregeld.Met de verzelfstandiging van de Postbank in 1985 heeft de overheid zich bewust teruggetrokken uit de markt van betalingsverkeer.Daarmee is het aanbieden van betaaldiensten voor een belangrijk deel in handen van de private sector gekomen.De reden hiervoor is evident: commerciële aanbieders zijn beter dan de overheid in staat te bepalen welke de meest optimale schaalgrootte is voor het aanbieden van betaaldiensten en concurrentie tussen marktpartijen garandeert op de lange termijn een goede aansluiting van het aanbod op de vraag en tevens de toepassing van innovaties.Overigens hebben banken wel een maatschappelijke plicht om te zorgen voor een doelmatig, toegankelijk en betaalbaar stelsel. De geografische spreiding van bankfilialen en geldautomaten in Nederland is uiteengezet in het rapport «Bereikbaarheid bancaire dienstverlening – analyse en inventarisatie van oplossingen en best practices» van het Maatschappelijk Overleg Betalingsverkeer (MOB).Het rapport concludeert onder meer dat in macro-economsiche zin de bereikbaarheidsproblematiek van banken in Nederland meevalt.Dit betekent niet dat de bereikbaarheid en toegankelijkheid hiermee voor iedereen voldoende gewaarborgd is. Zoals eerder aan uw Kamer gemeld kunnen, met name op het platteland en in bepaalde wijken van grote steden, ouderen gehandicapten en winkeliers hinder ondervinden van het teruglopende aantal bankkantoren.De introductie van wettelijke eisen voor het aantal en de spreiding van bankkantoren zou echter diep ingrijpen in het vrije ondernemerschap van banken en daardoor inefficiënties met zich brengen.Hierbij dient te worden opgemerkt dat uiteindelijk de consument – door middel van hogere tarieven – op zal draaien voor eventuele inefficiënties.Voorts zou een dergelijke maatregel disproportioneel zijn in verhouding tot de problematiek die specifiek is van karakter.Ten slotte ontneemt een wettelijke eis aan de spreiding de banken zowel de mogelijkheid als de prikkels tot het ontwikkelen van innovatieve substituten die een efficiënter oplossing voor het bereikbaarheidsprobleem kunnen bieden. Dit neemt niet weg dat het van belang is om serieus aandacht te besteden aan de problematiek van specifieke doelgroepen.Ter bevordering van de maatschappelijke efficiëntie in het Nederlandse retailbetalingsverkeer is op verzoek van het Ministerie van Financiën in 2002 het MOB opgericht. Het MOB is breed samengesteld uit instanties die aanbieders en gebruikers van het betalingsverkeer vertegenwoordigen en opereert vanuit de filosofie dat oplossingen voor specifieke knelpunten in het betalingsverkeer veelal in overleg tussen de belanghebbenden tot stand gebracht kunnen worden. </antwoord>
      <noten afkomstig="antwoord"/>
   </antwoorden>
</kvr>
