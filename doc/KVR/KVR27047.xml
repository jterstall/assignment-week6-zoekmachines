<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers voor Vreemdelingenzaken en Integratie en van Binnenlandse Zaken en Koninkrijksrelaties over de controleerbaarheid van AIVD-informatie bij het vreemdelingenbeleid. (Ingezonden 21 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27047
</item>
         <item attribuut="Inhoud">Iemand die tot ongewenst vreemdeling is verklaard kan zich niet goed verdedigen omdat de informatie van de AIVD niet te controleren is. Worden AIVD berichten gemaakt om als bewijs in bestuursrechtelijke of strafrechtelijke zaken te dienen en wat zijn de eisen die gesteld worden aan deze ambtsberichten.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Welzijn (Vreemdelingen en asielzoekers)</item>
         <item attribuut="Trefwoorden">Inlichtingen- en veiligheidsdiensten Vreemdelingen</item>
         <item attribuut="Vindplaats">Kamervragen met antwoord 2006-2007, nr. 573, Tweede Kamer</item>
         <item attribuut="Vraagnr_bij_indiening">2060703340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-01-09</item>
         <item attribuut="Datum_indiening">2006-11-21</item>
         <item attribuut="Document-id">KVR27047</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1231" allpagenumbers="1231 1232" vetnummer="2060703340" code="0607tkkvr573" lopendefooter="Tweede Kamer, vergaderjaar 2006–2007, Aanhangsel" filenaam="KVR27047" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="573" onderwerp="" indiendatum="2006-11-21">
         <vrager partij="SP" oorsprong="parlement">De Wit</vrager>
         <vraagt-aan>de ministers voor Vreemdelingenzaken en Integratie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-01-9">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Deelt u de mening dat iemand die op grond van niet te controleren AIVD-informatie tot ongewenst vreemdeling wordt verklaard zich adequaat kan verdedigen tegen deze aanklacht? Zo ja, hoe dan? <voetnoot nummer="1"/>
      </vraag>
      <vraag nummer="2">Zijn ambtsberichten van de AIVD gemaakt om als bewijs in bestuursrechtelijke of strafrechtelijke zaken te dienen? Of zijn ze met een ander doel opgeschreven? Kunt u in uw antwoord toelichten welke implicatie de beoogde functie van AIVD-rapporten heeft voor de manier waarin wordt gerapporteerd? </vraag>
      <vraag nummer="3">Bent u bereid om de eisen te verhogen voor AIVD-rapporten die gebruikt worden voor bestuursrechtelijke en strafrechtelijke zaken, en de mogelijkheden om de informatie die in deze rapporten staat te controleren of uit te breiden? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2006-07-12" bron="NRC Handelsblad">NRC Handelsblad, 12 juli 2006</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">De veronderstelling dat AIVD-informatie niet valt te controleren is onjuist. In casu gaat het om een besluit om een vreemdeling op basis van artikel 67 van de Vreemdelingenwet 2000 ongewenst te verklaren. Tegen een dergelijk besluit kan bezwaar worden gemaakt. Hierna kan beroep worden ingesteld bij de vreemdelingenkamer van de rechtbank tegen de beslissing op bezwaar. In het geval, zoals in de voorliggende situatie, dat aan het bestreden besluit een ambtsbericht van de AIVD ten grondslag ligt, bestaat voor de rechter de mogelijkheid (op grond van artikel 8:29 van de Algemene wet bestuursrecht in combinatie met artikel 87 van de Wet op de inlichtingenen veiligheidsdiensten 2002) vertrouwelijk inzage te krijgen in de onderliggende operationele gegevens. Zoals uit jurisprudentie van de Afdeling bestuursrechtspraak van de Raad van State <voetnoot nummer="1"/>blijkt, vindt in zo’n geval rechterlijke toetsing plaats waarbij de vreemdeling hetgeen in het ambtsbericht wordt gesteld, gemotiveerd kan bestrijden. Voor een toelichting verwijs ik naar het antwoord op vraag 2. </antwoord>
      <antwoord nummer="2" voetnoot="2 3 4">De ambtsberichten van de AIVD worden niet gemaakt om als bewijs te dienen in bestuursrechtelijke of strafrechtelijke zaken. Een ambtsbericht is erop gericht om de bevoegde instanties in staat te stellen hun verantwoordelijkheid te dragen met betrekking tot de gewichtige belangen die de AIVD mede dient te beschermen. Ter toelichting diene het volgende. De Wet op de inlichtingen- en veiligheidsdiensten 2002 (WIV 2002) kent een gesloten verstrekkingensysteem. Dat houdt in dat de diensten aan derden alleen gegevens kunnen verstrekken als de WIV 2002 daarin voorziet. Ingevolge artikel 40, eerste lid, van de WIV 2002 worden persoonsgegevens schriftelijk medegedeeld aan de instantie die bevoegd is maatregelen te treffen jegens de persoon op wie de mededeling betrekking heeft. Een dergelijke mededeling wordt aangeduid als ambtsbericht. Het is vervolgens aan de ontvangende instantie om te bepalen of, en zo ja, welke preventieve of repressieve maatregelen zijn geïndiceerd. Op grond van het derde lid van genoemd artikel kan – onder het beding van geheimhouding – aan de instantie in kwestie inzage worden verleend in de aan het ambtsbericht ten grondslag liggende gegevens. Tegen een door een overheidsinstantie, op basis van een ambtsbericht, genomen besluit kan achtereenvolgens bezwaar worden gemaakt bij deze instantie en beroep worden ingesteld bij de bestuursrechter. In dit laatste geval bestaat bovendien de mogelijkheid dat uitsluitend de bestuursrechter kennis neemt van de geheime achterliggende stukken, indien de wederpartij daarmee instemt. In de praktijk gebeurt dit ook regelmatig (zie bijvoorbeeld uitspraak van de Rechtbank ’s-Gravenhage, zittingsplaats Zwolle, 1 februari 2006, LJN: AX2932 en zittingsplaats Amsterdam, 10 maart 2006, LJN: AX6537). Met betrekking tot de verstrekking van gegevens die van belang kunnen zijn voor de opsporing en vervolging van strafbare feiten, voorziet artikel 38, derde lid, van de WIV 2002 in een verplichting om op een daartoe strekkend verzoek van het daartoe aangewezen lid van het Openbaar Ministerie – onder het beding van geheimhouding – inzage te geven in alle aan de mededeling ten grondslag liggende gegevens die voor de beoordeling van de juistheid van de mededeling noodzakelijk zijn. Voor de de beoordeling door de Hoge Raad van de controleerbaarheid van AIVD-gegevens verwijs ik kortheidshalve naar zijn uitspraak van 5 september 2006 <voetnoot nummer="2"/>. De Hoge Raad oordeelt dat – met inachtneming van wat in het arrest is overwogen – geen rechtsregel zich verzet tegen het gebruik van informatie van de BVD/AIVD als bewijs in een strafproces. De justitiële autoriteiten mogen volgens de Hoge Raad alsdan uitgaan van de rechtmatige verkrijging van de door de BVD/AIVD verstrekte informatie. Recentelijk heeft de wetgever in de Wet afgeschermde getuigen (Stb. 2006, 461) bepaald dat een ambtsbericht van de AIVD als bewijsmiddel kan worden gebezigd, ook als het niet bestemd is om tot bewijs van enig feit of van enige omstandigheid te dienen <voetnoot nummer="3"/>. Er geldt, mede met het oog op de soms verstrekkende gevolgen van een ambtsbericht, daarom een zorgvuldige, interne procedure. De commissie van toezicht betreffende de inlichtingen- en veiligheidsdiensten heeft in haar toezichtsrapport van 31 mei 2006 <voetnoot nummer="4"/>vastgesteld dat de door haar onderzochte ambtsberichten in overeenstemming zijn met de wet en op behoorlijke en zorgvuldige wijze tot stand zijn gekomen. </antwoord>
      <antwoord nummer="3">Uit het voorgaande blijkt dat er een specifiek wettelijk kader is voor de verstrekking van gegevens door de diensten waarbij is voorzien in de noodzakelijke waarborgen. Mede gezien de uitkomsten van het recente onderzoek van de commissie van toezicht betreffende de inlichtingen- en veiligheidsdiensten inzake ambtsberichten doet zich geen aanleiding voor om de eisen voor het opstellen en uitbrengen van ambtsberichten te verhogen. Wel blijven wij, met de dienstleiding van de AIVD, voortdurend alert op de kwaliteit van de uit te brengen ambtsberichten. </antwoord>
      <noten afkomstig="antwoord">
         <noot nummer="1" datum="2006-07-4" bron="Afdeling bestuursrechtspraak van de Raad van State">Afdeling bestuursrechtspraak van de Raad van State, 4 juli 2006, LJN: AY3839</noot>
         <noot nummer="2">Hoge Raad 01422/05, LJN: AV4122</noot>
         <noot nummer="3">2003–2004, 29 743, nr. 3, p. 14</noot>
         <noot nummer="4">CTIVD nr. 9a, Inzake het onderzoek van de Commissie van Toezicht naar de door de AIVD uitgebrachte ambtsberichten in de periode van januari 2004 tot oktober 2005</noot>
      </noten>
   </antwoorden>
</kvr>
