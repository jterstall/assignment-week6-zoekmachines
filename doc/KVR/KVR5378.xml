<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over continuering Thuiszorgproject West. (Ingezonden 30 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5378
</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Thuiszorg</item>
         <item attribuut="Vindplaats">Kamervragen met antwoord 1996-1997, nr. 1611, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1997-07-15</item>
         <item attribuut="Datum_indiening">1997-06-30</item>
         <item attribuut="Document-id">KVR5378</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3295" allpagenumbers="3295 3296" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1611" onderwerp="" indiendatum="1997-06-30">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1997-07-15">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Herinnert u zich de inhoud van uw brief van 3 december 1996 aan de Onderlinge Waarborgmaatschappij Zorgverzekeraar DSW met betrekking tot het thuiszorgproject West? </vraag>
      <vraag nummer="2">Kunt u bevestigen, dat in de Regeling Ziekenfondsraad subsidiëring zorg op maat verstandelijk gehandicaptenzorg 1996 ook een bepaling (artikel 10) is opgenomen «die garandeert, dat de hulpverlening aan personen die reeds zorg ontvingen, bekostigd uit de vrije margeregeling, niet op onverantwoorde wijze kan worden beëindigd»? </vraag>
      <vraag nummer="3">Is de genoemde subsidieregeling ook voor het jaar 1997 gecontinueerd? </vraag>
      <vraag nummer="4">Bent u nog steeds «van mening dat deze bepaling (artikel 10 van meergenoemde subsidieregeling) onverkort van toepassing is op de cliënten die tot dusver geholpen werden door het project Thuiszorg West»? </vraag>
      <vraag nummer="5">Bent u bekend met de inhoud van een aan u gericht schrijven van 4 juni 1997 van de Stichting Regionaal Orgaan Zorg voor Mensen Met Een Verstandelijke Handicap Delft (ROZ), waarin wordt meegedeeld dat «onvoldoende geld beschikbaar is voor continuering van Project West»? </vraag>
      <vraag nummer="6">Indien het antwoord op de volgende vraag bevestigend is, hoe verhoudt zulks zich dan tot uw standpunt, zoals verwoord in genoemde brief van 3 december 1996 aan de Onderlinge Waarborgmaatschappij Zorgverzekeraar DSW, «dat de hulpverlening aan personen die reeds zorg ontvingen, bekostigd uit de vrije marge-regeling, niet op onverantwoorde wijze kan worden beëindigd» en dat «deze bepaling onverkort van toepassing is op de cliënten die tot dusver geholpen worden door het project Thuiszorg West»? </vraag>
      <vraag nummer="7">Bent u bereid om op korte termijn stappen te nemen ter continuering van het Thuiszorgproject West? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Inmiddels luidt de letterlijke tekst van het bewuste artikel 10: «Bij het toekennen van gelden houdt het verbindingskantoor zo veel mogelijk rekening met de zorgcontinuïteit voor verzekerden die in het kader van de Regeling Ziekenfondsraad subsidiëring zorg op maat verstandelijk gehandicaptenzorg 1996 hulp ontvingen. Voor zover deze hulp is voortgekomen uit de Regeling vrije marge erkenningen zwakzinnigeninrichtingen, verpleeginrichtingen en gezinsvervangende tehuizen geldt daarbij niet de beperking voor het zorgonderdeel verblijf volgens artikel 8, eerste lid.» Deze laatste zin is in relatie tot het Project West niet relevant, aangezien het betrekking heeft op residentiële zorg. Residentiële zorg valt niet onder de vigerende regeling, maar wel onder de regelingen die tot en met 1995 er aan vooraf gingen. De toelichting op het hierboven geciteerde artikel stelt het volgende: «Dit artikel is opgenomen om zeker te stellen dat de hulpverlening aan verzekerden die in 1996 in het kader van een substitutieproject of een subsidieregeling van de Ziekenfondsraad hulp ontvingen niet op onverantwoorde wijze wordt beëindigd.» </antwoord>
      <antwoord nummer="3">Ja. </antwoord>
      <antwoord nummer="4">Ja. </antwoord>
      <antwoord nummer="5">Ja. </antwoord>
      <antwoord nummer="6 en 7">Uiteraard beoogt het hierboven geciteerde artikel 10 van deze regeling vooral de belangen van de cliënten te waarborgen. Het gaat derhalve niet om de behartiging van de belangen van aanbieders van een project. De interesse van de Kamer, met name mevrouw Vliegenthart, is reeds lang bekend. In mijn bovengenoemde brief van 3 december 1996 aan de Onderlinge Waarborgmaatschappij Zorgverzekeraar DSW, waarop in vraag 1 wordt gedoeld, heb ik al uiteengezet dat op het terrein van de zorgvernieuwing gekozen is voor een systematiek, welke inhoudt dat het verbindingskantoor, na overleg met betrokken personen en instellingen in de regio, bepaalt welke zorgvernieuwingsprojecten voor financiering in aanmerking komen. De zorg-op-maat-regelingen van de Ziekenfondsraad gaan van dat principe uit. Het voorgaande betekent dat de regio er voor dient zorg te dragen dat de cliënten niet in de problemen komen. Het verbindingskantoor dient er voor zorg te dragen dat bij het toekennen van gelden zoveel mogelijk rekening wordt gehouden met de continuïteit van zorg. Het probleem is, dat de verdeling van de middelen ingevolge de Regeling Ziekenfondsraad subsidiëring zorg op maat verstandelijk gehandicaptenzorg 1997 uitgaat, evenals de gelijknamige regeling voor 1996, van een verdeling van de gelden over de regio’s op basis van inwonersaantal, terwijl dat bij de regelingen die er aan vooraf gingen niet het geval was. Voor de desbetreffende regio pakte dat negatief uit. Desalniettemin kan ik mij niet goed voorstellen op grond waarvan er onvoldoende middelen zouden zijn voor het project Thuiszorg West. Immers welke projecten in aanmerking komen voor financiering wordt bepaald door het verbindingskantoor; uitgangspunt is voorts dat de cliënten en de regionale aanbieders daarbij zoveel mogelijk worden betrokken. Ik kan mij dan ook niet aan de indruk onttrekken dat blijkbaar in de desbetreffende regio de prioriteit op het terrein van de zorgvernieuwing gelegd is bij een of meer andere projecten, c.q. dat is nagelaten om een deel van de in het kader van de zorg in te passen in de reguliere zorg en/of de persoonsgebonden budgetfinanciering, daar waar dat op een verantwoorde wijze mogelijk zou zijn geweest. Gelet op de evidente mogelijkheid van precedentwerking ben ik niet bereid in het overleg tussen het verbindingskantoor en de (toezichthoudende) Ziekenfondsraad over deze zaak te interveniëren. Daar voeg ik aan toe dat de problematiek incidenteel van aard is en daarom beperkt kan blijven tot de jaren 1996 en 1997. Immers, afgezien van een betere prioritering binnen de regio en het gebruik maken van het verschijnsel «natuurlijk verloop», kan in beginsel ook een deel van de uitbreidingen in de zorg voor mensen met een verstandelijke handicap die ik voor 1998 en volgende jaren heb aangekondigd (omvang en besteding worden opgenomen in het JaarOverzicht Zorg 1998) worden ingezet om tot oplossingen te geraken. </antwoord>
      <noten afkomstig="antwoord"/>
   </antwoorden>
</kvr>
