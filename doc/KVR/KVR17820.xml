<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de herkomstcheck van Soedanese asielzoekers en verblijfsgerechtigden. (Ingezonden 20 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17820
</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 1319, Tweede Kamer</item>
         <item attribuut="Vraagnr_bij_indiening">2020309050</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-05-22</item>
         <item attribuut="Datum_indiening">2003-03-20</item>
         <item attribuut="Document-id">KVR17820</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2751" allpagenumbers="2751 2752" vetnummer="2020309050" code="0203tkkvr1319" lopendefooter="Tweede Kamer, vergaderjaar 2002–2003, Aanhangsel" filenaam="KVR17820" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1319" onderwerp="" indiendatum="2003-03-20">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="22 mei 2003), zie ook Aanhangsel Handelingen nr. 1096, vergaderjaar 2002–2003">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Klopt het dat de IND begonnen is met een algemene herkomstcheck van Soedanese asielzoekers en verblijfsgerechtigden? Zo ja, waarom vinden deze onderzoeken plaats? </vraag>
      <vraag nummer="2">Klopt het dat zelfs Soedanezen met een verblijfsvergunning voor onbepaalde tijd worden onderworpen aan een herkomstcheck en dat, bij het niet meewerken aan de herkomstbepaling, de verblijfstitel wordt ingetrokken of strafvervolging volgt? </vraag>
      <vraag nummer="3">Op welke rechtsgrondslag vindt de algemene herkomstcheck plaats? Acht u het geïndiceerd zonder enige concrete verdenkingen van het achterhouden van informatie en/of liegen over persoonsgerelateerde gegevens een gehele groep asielzoekers en verblijfsgerechtigden te onderwerpen aan een herkomstbepaling? </vraag>
      <vraag nummer="4">Wat verstaat u onder de algemene herkomstcheck? Welke vragen stelt de IND aan de ondervraagden? Bestaat er een protocol voor deze algemene herkomstcheck? Zo ja, bent u bereid dit protocol aan de Kamer toe te zenden? Hoe wordt voorzien in rechtsbijstand in deze procedure? Welke criteria hanteert de IND om de verstrekte gegevens over identiteit, herkomst, nationaliteit en etniciteit op juistheid te beoordelen? </vraag>
      <vraag nummer="5">Bent u van plan ook voor andere groepen asielzoekers en verblijfsgerechtigden een algemene herkomstcheck toe te passen? Zo ja, waarom? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Met betrekking tot de door u gestelde vragen is van belang dat in zijn algemeenheid de verklaringen van een asielzoeker omtrent zijn herkomst door de IND worden gecontroleerd. Dit is een onderdeel van het onderzoek naar de inwilligbaarheid van de asielaanvraag, waarbij de identiteit, nationaliteit en reisroute van de asielzoeker worden gecontroleerd. Dit geldt voor alle asielzoekers, derhalve ook voor asielzoekers die aangeven uit Soedan afkomstig te zijn. De IND is in toenemende mate in staat om op grond van meer en betere informatie over verschillende herkomstlanden de door de asielzoeker aangegeven herkomst te controleren. Uitgangspunt bij het onderzoek naar de inwilligbaarheid van de aanvraag is dat de asielzoeker controleerbare gegevens over zijn directe en persoonlijke leefomgeving in het land van herkomst moet kunnen verschaffen om zijn (gestelde) herkomst geloofwaardig te maken. Naar aanleiding van meer en betere informatie over verschillende landen van herkomst is door middel van een onderzoek van beperkte reikwijdte bezien of en zo ja op welke basis verblijfsgerechtigden kunnen worden onderworpen aan een herkomstcheck. Aan de hand van deze verbeterde herkomstcheck zou kunnen worden vastgesteld of de verblijfsgerechtigde tijdens het onderzoek naar zijn oorspronkelijke asielaanvraag onjuiste gegevens heeft verstrekt omtrent zijn identiteit, herkomst, nationaliteit en etniciteit. Het verstrekken van onjuiste gegevens, terwijl die gegevens tot afwijzing van de oorspronkelijke aanvraag zouden hebben geleid als deze bekend zouden zijn geweest, is immers een grond voor intrekking van de verleende verblijfsvergunning. Om te bezien of de verbetering van onderzoeksmethoden ook betekenis kan hebben voor de vreemdelingen die reeds in het bezit zijn gesteld van een verblijfsvergunning voor onbepaalde tijd, is in maart 2003 een aantal Soedanezen met een verblijfsvergunning voor onbepaalde tijd onderworpen aan een herkomstcheck. De resultaten van dit onderzoek van beperkte aard bevestigen de kwalitatieve verbetering van de onderzoeksmethoden. De randvoorwaarden waaraan een algemene aanpak dient te voldoen, zijn thans onderwerp van studie. Het onderzoek was bedoeld om inzicht te krijgen in het mogelijke effect van verbeterde onderzoeksmethoden. Daarom is besloten voor individuele gevallen geen gevolgen te verbinden aan mogelijke resultaten van het onderzoek. Verblijfsvergunningen van de in het onderzoek betrokken Soedanezen zullen niet worden ingetrokken en in deze zaken zal evenmin sprake zijn van strafvervolging. </antwoord>
      <antwoord nummer="3">Zoals reeds blijkt uit het antwoord op de vorige vragen vormt een herkomstcheck onderdeel van het onderzoek naar de identiteit van de asielzoeker en naar de inwilligbaarheid van de asielaanvraag. Een dergelijk onderzoek kan zich pas uitstrekken tot de categorie verblijfsgerechtigden, indien er concrete aanwijzingen zijn dat een verblijfsgerechtigde tijdens het onderzoek naar zijn oorspronkelijke asielaanvraag onjuiste gegevens heeft verstrekt. Dergelijke aanwijzingen kunnen blijken uit het dossier van betrokkene. </antwoord>
      <antwoord nummer="4">Onder een herkomstcheck wordt verstaan het onderzoek naar de opgegeven identiteit, nationaliteit en reisroute, waarbij ook de elementen taal, etniciteit en geografische herkomst onderdeel uitmaken van het onderzoek naar de door betrokkene gestelde identiteit. De vragen, die met name bij de herkomstcheck worden gesteld, betreffen het verstrekken van informatie met betrekking tot de directe en persoonlijke leefomgeving van de vreemdeling. Er bestaat geen IND-breed protocol dat specifiek bij de herkomstcheck dient te worden gevolgd. De informatie die de asielzoeker in het kader van de herkomstcheck naarvoren brengt, wordt verkregen en beoordeeld op vergelijkbare wijze als de andere informatie inzake identiteit, nationaliteit en reisroute die in de AC-procedure in het eerste gehoor aan de orde komt. De rol van rechtsbijstand in de procedure, waarbij is ingegaan op de herkomst van de betreffende vreemdeling, is dezelfde als in alle andere onderdelen van de asielprocedure. De criteria die de IND hanteert om de door de vreemdeling verstrekte gegevens omtrent identiteit, herkomst, nationaliteit en etniciteit te beoordelen, vloeien voort uit de openbare informatievoorzieningen die de IND tot zijn beschikking heeft. </antwoord>
      <antwoord nummer="5">Gedurende iedere asielprocedure vindt er een herkomstcheck plaats, in de zin dat de verklaringen van de asielzoeker omtrent zijn herkomst door de IND worden gecontroleerd. Een herkomstcheck voor verblijfsgerechtigden kan pas plaatsvinden indien er aanwijzingen zijn dat de verblijfsgerechtigde tijdens het onderzoek naar zijn asielaanvraag onjuiste gegevens heeft verstrekt. </antwoord>
      <noten afkomstig="antwoord"/>
   </antwoorden>
</kvr>
