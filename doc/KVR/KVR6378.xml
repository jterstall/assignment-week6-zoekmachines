<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra en Van Heemst (beiden (PvdA) over het verstrekken van milieuvergunningen. (Ingezonden 10 december 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6378
</item>
         <item attribuut="Inhoud">Vragen naar aanleiding van het feit dat een transport- en distributiebedrijf in chemicaliën in Son en Breughel nog steeds niet beschikt over een adequate milieuvergunning.</item>
         <item attribuut="Rubriek">Milieu (Overig)</item>
         <item attribuut="Trefwoorden">Milieuvergunningen</item>
         <item attribuut="Vindplaats">Kamervragen met antwoord 1997-1998, nr. 602, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Feenstra(</persoon>
            <persoon partij="PvdA">Van Heemst(</persoon>
         </item>
         <item attribuut="Datum_reaktie">1998-01-28</item>
         <item attribuut="Datum_indiening">1997-12-10</item>
         <item attribuut="Document-id">KVR6378</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1227" allpagenumbers="1227 1228 1229" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6378" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="602" onderwerp="" indiendatum="1997-12-10">
         <vrager partij="PvdA" oorsprong="parlement">Feenstra(</vrager>
         <vrager partij="PvdA" oorsprong="parlement">Van Heemst(</vrager>
         <vraagt-aan/>
      </vraagdata>
      <antwoorddata antwoorddatum="28 januari 1998), zie ook Aanhangsel Handelingen nr. 568, vergaderjaar 1997–1998">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de situatie, dat in de gemeente Son en Breughel een transport- en distributiebedrijf in chemicaliën nog steeds niet beschikt over een adequate milieuvergunning? <voetnoot nummer="1"/>
      </vraag>
      <vraag nummer="2">Op basis van welke overwegingen heeft de Raad van State de eerste en de tweede milieuvergunning vernietigd? Mag worden verwacht dat de nu in procedure zijnde derde milieuvergunning aan alle gestelde eisen voldoet? </vraag>
      <vraag nummer="3">Kan de milieuvergunning worden verstrekt, alvorens het regionaal rampenplan in maart of april 1998 is vastgesteld, en zo neen, hoe zal in de tussenliggende periode worden gehandeld? </vraag>
      <vraag nummer="4" voetnoot="2">Is eerder besloten niet op te treden tegen de uitbreiding van de inrichting, hoewel de vereiste bouw- en milieuvergunning niet was verstrekt, en, zo ja is er toen een gedoogverklaring afgegeven? <voetnoot nummer="2"/>
      </vraag>
      <vraag nummer="5">Zou Justitie, bij het blijven ontberen van de vereiste vergunningen, tot strafvervolging overgaan op het moment dat de bouwactiviteiten worden beëindigd en de bedrijfsvoering wordt gestart, en, zo ja, wanneer vond deze overschakeling plaats en waarom is Justitie op dat moment niet tot strafvervolging overgegaan? </vraag>
      <vraag nummer="6">Tot welke omvang wordt de chemicaliënopslag gecontroleerd? Wat is de formele basis voor deze handhavingsinspanning? </vraag>
      <vraag nummer="7">Welke regelingen gelden voor de routering van het chemicaliëntransport door de bebouwde kom en – uit oogpunt van de externe veiligheid – voor het parkeren van vrachtwagens, direct buiten het bedrijfsterrein? Wordt hieraan voldaan en hierop toegezien? </vraag>
      <vraag nummer="8">Hoe beoordeelt u deze gang van zaken, die zich inmiddels over een periode van enkele jaren uitstrekt, met betrekking tot de positie van het bevoegd gezag, het bedrijf en de omwonenden? </vraag>
      <noten afkomstig="vraag">
         <noot nummer="1" datum="1997-12-6" bron="PvdA-Vlugschrift">PvdA-Vlugschrift, 6 december 1997</noot>
         <noot nummer="2" datum="1995-06-5" bron="Idem, brief van Officier van Justitie">Idem, brief van Officier van Justitie, 5 juni 1995</noot>
      </noten>
   </vragen>
   <antwoorden aantal="8">
      <antwoord nummer="1">Het betreffende bedrijf beschikt op dit moment over een vergunning die naar de mening van het bevoegd gezag, de gemeente Son en Breugel, adequaat is. Omdat tegen deze vergunning nog een beroepsprocedure loopt, is deze vergunning nog niet definitief. </antwoord>
      <antwoord nummer="2">Het gaat om een bedrijf waar gevaarlijke stoffen liggen opgeslagen. Op basis van bijlage III van het Besluit risico’s zware ongevallen (Brzo) is het bedrijf verplicht tot het opstellen van een extern veiligheidsrapport (EVR). De eerste oprichtingsvergunning, door de gemeente verleend op 9 juni 1992, is vernietigd op grond van het feit dat geen EVR aanwezig was bij de aanvraag. Hierop heeft het bedrijf een nieuwe aanvraag, nu met extern veiligheidsrapport, ingediend. De tweede oprichtingsvergunning door de gemeente verleend op 12 november 1995, is vernietigd op grond van het feit dat het EVR onvolledig was. Hierop heeft het bedrijf wederom een nieuwe aanvraag ingediend, met een nieuw EVR. Tegen de derde oprichtingsvergunning, verleend op 18 december 1996, is beroep ingesteld en een verzoek om voorlopige voorziening gedaan. Het verzoek om een voorlopige voorziening is op 2 juni 1997 niet ontvankelijk verklaard, wegens het niet betalen van de verschuldigde kosten door de verzoeker. Hierna is de vergunning van kracht geworden. </antwoord>
      <antwoord nummer="3">Ja. In een regionaal rampenplan worden allerlei soorten rampen van diverse bronnen besproken en niet specifiek voor dit bedrijf en deze gemeente. Op basis van het Brzo moet de gemeente een rampenbestrijdingsplan specifiek voor dit bedrijf opstellen, een dergelijk plan is in ontwikkeling en zal voorjaar 1998 verschijnen. Een eventuele ramp zal tot aan die tijd mede op basis van het gemeentelijke rampenplan dat in 1993 is vastgesteld, worden bestreden. Ook moet de gemeente op basis van het Brzo voorlichting geven aan de omwonenden over gevaren van dit bedrijf. Hiertoe is de gemeente bezig om binnen de regio een brochure op te stellen waarin bronnen van mogelijk gevaar zijn beschreven en de te verrichten handelingen bij calamiteiten. Het onderhavige bedrijf zal in de brochure beschreven worden. </antwoord>
      <antwoord nummer="4">De gemeente Son en Breugel is bevoegd gezag voor dit bedrijf en treedt als zodanig op. Voor twee uitbreidingen bij het bedrijf heeft de gemeente gedoogbeschikkingen afgegeven ten behoeve van het bouwen. De toen vigerende milieuvergunningen waren, ten tijde van de afgifte van de gedoogbeschikkingen voor het bouwen, in behandeling bij de Raad van State. Vernietiging van de milieuvergunningen was niet voorzien. Gedoogbeschikkingen voor de Wet milieubeheer zijn niet afgegeven. </antwoord>
      <antwoord nummer="5">Neen. De officier van justitie te Den Bosch heeft in zijn brief van 6 juni 1995, gericht aan de kerngroep milieudefensie Son en Breugel, aangegeven dat het betreffende bedrijf bezig was met een uitbreiding van de inrichting zonder vergunning ingevolge de Wet Milieubeheer dan wel een bouwvergunning. De gemeente Son en Breugel had voor de bouwactiviteiten een gedoogbeschikking afgegeven. Om die reden en ook gelet op het feit dat er op dat moment nog slechts sprake was van bouwactiviteiten en nog niet van bedrijfsvoering, heeft de officier van justitie geen aanleiding gezien om tot strafvervolging over te gaan. Het openbaar ministerie is niet gebleken dat het bedrijf gedurende de periode dat er sprake was van een gedoogsituatie gehandeld heeft in strijd met de verleende vergunning. Per 18 december 1996 heeft het bedrijf een vergunning op grond van de Wet Milieubeheer gekregen. Daarna hebben regelmatig controles plaatsgevonden door het bevoegd gezag. Een aantal daarvan zijn, namens de gemeente uitgevoerd door de Milieudienst van het Samenwerkingsverband Eindhoven. Tijdens deze controles is niet gebleken dat er sprake is van overtreding van de vergunningvoorschriften op basis waarvan strafrechtelijk optreden geïndiceerd zou zijn. </antwoord>
      <antwoord nummer="6">De opslag wordt door de gemeente gecontroleerd op basis van de milieuvergunning van 18 december 96. Deze vergunning geeft het bedrijf de mogelijkheid 16 000 ton stoffen op te slaan, waarvan 2000 ton gevaarlijke stoffen conform de categorieën uit de Wet milieugevaarlijke stoffen «zeer vergiftig», «vergiftig», «oxiderend» of «ontplofbaar». Eind 1997 is het bedrijf door de gemeente gecontroleerd. Het bedrijf bleek 30–40 ton categorie 1 stoffen (zij bijlage III Brzo) in opslag te hebben en 200–300 ton categorie 2 stoffen en overschrijdt daarmee niet de vergunde maxima. De controle bracht wel een overtreding met betrekking tot de scheiding van de opslag van gevaarlijke stoffen aan het licht. Daartegen zijn terstond maatregelen genomen door de aangetroffen stoffen te compartimenteren. </antwoord>
      <antwoord nummer="7">Op grond van de Regeling vervoer over land van gevaarlijke stoffen 1997 (VLG), welke is gebaseerd op de Wet vervoer gevaarlijke stoffen, dienen transporteenheden met gevaarlijke stoffen een zodanige route te volgen, dat bebouwde komen zoveel mogelijk worden vermeden. Gemeenten kunnen bij plaatselijk voorschrift wegen of weggedeelten aanwijzen waarover de routeringsplichtige gevaarlijke stoffen moeten worden vervoerd, indien de in het VLG genoemde hoeveelheden worden overschreden. Het VLG schrijft eveneens voor dat voertuigen met gevaarlijke stoffen onder toezicht moeten staan. Zij mogen echter zonder toezicht op een beveiligde plaats op een fabrieksterrein worden geparkeerd. Indien deze parkeermogelijkheden niet bestaan, mag het voertuig worden geparkeerd op een parkeerterrein dat onder toezicht staat, of op een openbaar of particulier parkeerterrein worden gezet waar de kans dat het voertuig door andere voertuigen wordt beschadigd vrijwel uitgesloten moet worden geacht. Indien een dergelijk parkeerterrein niet aanwezig is, mag worden geparkeerd op een passende vrije ruimte gelegen op enige afstand van grote openbare wegen en bebouwde wijken en die gewoonlijk niet worden gebruikt als plaats van doorgang of van openbare bijeenkomsten voor het publiek. Op grond van de verkeerswetgeving kan de gemeente een parkeerverbod instellen op de openbare weg voor het gebied gelegen direct buiten het bedrijfsterrein. Voorts is het mogelijk op grond van de Algemene Plaatselijke Verordening speciale plaatsen aan te wijzen voor het parkeren van voertuigen met gevaarlijke stoffen. Een dergelijk parkeerterrein is in het Inrichtingen- en vergunningenbesluit milieubeheer aangewezen als inrichting, voor zover het terrein bestemd is voor het parkeren van 3 of meer voor het vervoer van goederen over de weg bestemde motorvoertuigen, aanhangwagens of opleggers met een massa van meer dan 3500 kg. Hieronder vallen dan weer niet parkeerterreinen die deel uitmaken van openbare wegen of weggedeeltes en parkeerterreinen die voor het openbaar verkeer openstaan. Bij het betreffende bedrijf parkeren voertuigen met gevaarlijke stoffen uitsluitend op het eigen bedrijfsterrein. </antwoord>
      <antwoord nummer="8">Als gevolg van herhaalde onvolledige aanvragen voor een milieuvergunning door het betreffende bedrijf is dit een slepende kwestie geworden. Het bedrijf heeft hieruit lering getrokken het EVR bij haar laatste aanvraag te laten opstellen door een ander bureau. De eerste twee aanvragen hadden door de gemeente niet in behandeling genomen mogen worden of de gemeente had ten minste aanvullende gegevens moeten eisen. De gemeente heeft hieruit lering getrokken door deze laatste EVR niet alleen zelf te beoordelen, maar bij de beoordeling ook op dit terrein ervaren milieudiensten te betrekken. De omwonenden zijn terecht verontrust over de gang van zaken en hebben tegen de verleende vergunningen beroep ingesteld. Het is aan de gemeente en het bedrijf om het geschonden vertrouwen van de omgeving in een goede gang van zaken bij het bedrijf te herstellen. </antwoord>
      <noten afkomstig="antwoord"/>
   </antwoorden>
</kvr>
