<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over Melkert I banen. (Ingezonden 8 juli 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5564
</item>
         <item attribuut="Inhoud">Betreft het voor de Melkert I banen ingevoerde detacheringsverbod en de imkrimping van de functie van stadswachten.</item>
         <item attribuut="Rubriek">Arbeid (Werkloosheidsbestrijding)</item>
         <item attribuut="Trefwoorden">Werkloosheidsbestrijding</item>
         <item attribuut="Vindplaats">Kamervragen met antwoord 1996-1997, nr. 1772, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-09-02</item>
         <item attribuut="Datum_indiening">1997-07-08</item>
         <item attribuut="Document-id">KVR5564</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3627" allpagenumbers="3627 3628" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1772" onderwerp="" indiendatum="1997-07-8">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-09-2">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Leidt het door u voor de Melkert I banen per 1 juli 1997 ingevoerde detacheringsverbod ertoe, dat uit de functie van de stadswachten een essentieel onderdeel – te weten het communiceren met het publiek – moet verdwijnen omdat dit onderdeel te hoog scoort bij de functiewaardering en daardoor de 120%-grens wordt overschreden? <voetnoot nummer="1"/>
      </vraag>
      <vraag nummer="2" voetnoot="1">Onderschrijft u de mening van Stadswacht Nederland, dat in dat geval de functie van stadswacht verwordt tot «gesubsidieerd wandelen» en dat dit de doodsteek is voor de functie van stadswacht? <voetnoot nummer="1"/>
      </vraag>
      <vraag nummer="3">Kunt u bevestigen, dat ditzelfde probleem zal gaan spelen bij de Melkert I’ers die bij de gemeenten en in de zorg werken? </vraag>
      <vraag nummer="4">Hoe gaat u dit probleem oplossen? Wordt optrekking van het salaris van de Melkert I’ers niet onvermijdelijk? Hoever zijn uw onderhandelingen met minister Zalm over dit punt gevorderd? </vraag>
      <noten afkomstig="vraag">
         <noot nummer="1" datum="1997-06-27" bron="Binnenlands Bestuur">Binnenlands Bestuur, 27 juni 1997</noot>
      </noten>
   </vragen>
   <antwoorden aantal="4">
      <antwoord nummer="1">Het detacheringsverbod in de regeling Extra werkgelegenheid langdurig werklozen strekt ertoe te voorkomen dat werknemers in het kader van de regeling hun dagelijkse werkzaamheden moeten verrichten onder het gezag en het toezicht van een andere instantie dan de werkgever tot wie zij in dienstbetrekking staan. Voor stadswachten die in dienst zijn van de gemeente of een stichting betekent dit, dat zij niet onder het feitelijk gezag van de politieorganisatie mogen worden geplaatst. Het detacheringsverbod als zodanig leidt dus niet tot enigerlei uitholling van de functie van stadswacht. Voorzover het op lokaal niveau wenselijk wordt geacht stadswachten in het kader van de regeling Extra Werkgelegenheid Langdurig Werklozen wel onder rechtstreeks gezag van de politieorganisatie te plaatsen is in verband met het detacheringsverbod indiensttreding van stadswachten bij de politie aan de orde. Van het overleg dat hierover is gevoerd met de korpsbeheerders en met de politiebonden heeft de minister van Binnenlandse Zaken verslag gedaan in zijn brief aan de Tweede Kamer van 16 mei jl. (Kamerstukken II, 1996–1997, 24 225, nr. 13). </antwoord>
      <antwoord nummer="2">Zoals in het antwoord op de voorgaande vraag is aangegeven hoeft de functie van stadswacht niet in de politieorganisatie te worden ingepast. Voorzover dat in gemeenten wel wenselijk wordt geacht kan een andere invulling van de functie van stadswacht aan de orde komen. Het overleg van de Minister van Binnenlandse Zaken met de korpsbeheerders en met de politiebonden over de modaliteiten waaronder deze inpassing zou kunnen geschieden, is nog niet afgerond. </antwoord>
      <antwoord nummer="3">Neen. De daar van toepassing zijnde collectieve arbeidsvoorwaardenregelingen bieden inmiddels voldoende ruimte voor creatie van werkgelegenheid in het onderste segment van het loongebouw. </antwoord>
      <antwoord nummer="4">a. Zie het antwoord op vraag 1 en 2. b. Met betrekking tot de beloning van werknemers in het kader van de regeling Extra Werkgelegenheid Langdurig Werklozen heeft het kabinet recent besloten tot een verruiming van de mogelijkheden. Toeslagen voor werken op inconveniënte uren – mits vastgelegd in een collectieve arbeidsvoorwaardenregeling – kunnen met ingang van 1 juli 1997 worden gegeven, ook als de beloning daardoor boven de grens van 120% van het wettelijk minimumloon uitkomt. </antwoord>
      <noten afkomstig="antwoord"/>
   </antwoorden>
</kvr>
