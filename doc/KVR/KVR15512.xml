<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bolhuis (PvdA) aan de minister van Economische Zaken over de Nma en Interpay. (Ingezonden 21 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15512
</item>
         <item attribuut="Inhoud">Vragen naar aanleiding van het bericht 'Nma treuzelt met onderzoek naar misbruik Interpay' in De Volkskrant van 20 maart 2002, waarin staat dat de Nma het onderzoek naar mogelijk machtsmisbruik bij de betalingsorganisatie Interpay op de lange baan heeft geschoven vanwege de introductie van de euro.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld (Betalingsverkeer) Handel en economie (Mededinging)</item>
         <item attribuut="Trefwoorden">Bankwezen Elektronisch betalingsverkeer Mededinging</item>
         <item attribuut="Vindplaats">Kamervragen met antwoord 2001-2002, nr. 1015, Tweede Kamer</item>
         <item attribuut="Vraagnr_bij_indiening">2010208220</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Bolhuis</persoon>
         </item>
         <item attribuut="Datum_reaktie">2002-04-15</item>
         <item attribuut="Datum_indiening">2002-03-21</item>
         <item attribuut="Document-id">KVR15512</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2141" allpagenumbers="2141 2142" vetnummer="2010208220" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15512" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1015" onderwerp="" indiendatum="2002-03-21">
         <vrager partij="PvdA" oorsprong="parlement">Bolhuis</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2002-04-15">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het krantenbericht «Nma treuzelt met onderzoek naar misbruik Interpay»? <voetnoot nummer="1"/>
      </vraag>
      <vraag nummer="2">Is het waar dat, zoals het artikel meldt op basis van bronnen bij uw ministerie, de Nederlandse Mededingingsautoriteit (Nma) het onderzoek naar mogelijk machtsmisbruik bij de betalingsorganisatie Interpay vanwege de introductie van de euro vorig jaar op de lange baan heeft geschoven? </vraag>
      <vraag nummer="3">Wat vindt u hiervan? </vraag>
      <vraag nummer="4">Acht u de kennelijke reden voor dit uitstel – het onderzoek mocht een geruisloze introductie van de euro niet verstoren – gegrond? </vraag>
      <vraag nummer="5">Is het waar dat de Nma tot het uitstel heeft besloten na overleg met uw ministerie? Zo ja, wat was uw inzet bij dat overleg? Heeft u over deze kwestie contact gehad met de directeur-generaal van de Nma? Is met hem wellicht afgesproken de banksector bij het mededingingstoezicht voorlopig buiten schot te houden? </vraag>
      <vraag nummer="6">Op welke wijze houdt u toezicht op de voortgang van onderzoeken waarmee de NMa is belast? Bent u bereid de Nma aan te spreken op de voortgang van het onderzoek naar Interpay? Bent u tevreden over de snelheid en de voortvarendheid waarmee dit onderzoek verloopt? Wanneer zal de Nma naar verwachting de uitkomsten van het onderzoek presenteren? </vraag>
      <vraag nummer="7">Bent u voornemens andere initiatieven te ontplooien, teneinde mogelijk mededingingsbeperkend gedrag in de banksector op te sporen en te bestraffen, zoals ook is toegezegd aan de Kamer? </vraag>
      <vraag nummer="8">Kunt u concreet aangeven welke onderzoeken naar aanleiding van uw toezeggingen zijn opgestart in de banksector en wat de omvang en de voortgang hiervan is? </vraag>
      <noten afkomstig="vraag">
         <noot nummer="1" datum="2002-03-20" bron="De Volkskrant">De Volkskrant, 20 maart 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee, dit is niet waar. </antwoord>
      <antwoord nummer="3, 4 en 5">Gezien het antwoord op vraag 2 zijn deze vragen verder niet van toepassing. </antwoord>
      <antwoord nummer="6" voetnoot="1">In de eerste plaats heeft de DG NMa de wettelijke verplichting om mij jaarlijks middels het jaarverslag op de hoogte te brengen van haar werkzaamheden. Daarnaast is in het informatiestatuut, dat de DG NMa en ik op 21 september 1998 hebben gesloten, bepaald dat de DG Nma mij – voor zover noodzakelijk voor de ontwikkeling en uitvoering van beleid en regelgeving, de politieke besluitvoering en de effectuering van mijn ministeriële verantwoordelijkheid – op de hoogte houdt van ontwikkelingen op het gebied van de uitvoering van de Mededingingswet. Dit betekent dat ik gedurende het jaar op de hoogte word gehouden van relevante ontwikkelingen. Hierbij valt te denken aan afschriften van belangrijke besluiten en overzichten van ingediende aanvragen. Zo blijf ik op de hoogte van de voortgang van zaken en zie ik in welke economische sectoren de wet vooral wordt toegepast. In het informatiestatuut is vastgelegd dat de DG NMa mij in beginsel geen informatie verstrekt over voorgenomen besluiten. Ik kan hier echter wel om verzoeken, maar zoals ik ook al tijdens de kamerbehandeling van het voorstel tot wijziging van de Mededingingswet in verband met het omvormen van het bestuursorgaan van de Nederlandse mededingingsautoriteit tot zelfstandig bestuursorgaan heb aangegeven <voetnoot nummer="1"/>, heb ik tot nu toe nog nooit inhoudelijk met de DG NMa over een individuele zaak gesproken in de fase waarin hij bezig was met een onderzoek of de voorbereiding van een besluit. Ik ben en blijf van mening dat dit ook niet zou moeten. De DG NMa heeft mij mede naar aanleiding van uw vragen bericht dat het onderzoek naar Interpay volgens planning verloopt. Het onderzoek naar Interpay is onlangs uitgebreid. Hiertoe is besloten op basis van vooronderzoek dat de NMa heeft verricht en signalen die uit de markt zijn ontvangen. De tarieven die Interpay berekent voor pinfaciliteiten zijn mede onderwerp van dit onderzoek. Ook de relatie tussen Interpay en de deelnemende banken zal bij dit onderzoek worden betrokken. De eerste (tussen)uitkomsten kunnen binnen enkele maanden worden verwacht. </antwoord>
      <antwoord nummer="7">De DG NMa geeft op dit moment de hoogste prioriteit aan onderzoek in de bankensector. Daarnaast heeft mijn collega Zalm van Financiën in april vorig jaar de president van De Nederlandsche Bank verzocht om in het licht van de maatschappelijke efficiëntie, de concurrentiekracht en het innoverend vermogen van het Nederlandse betalingsverkeer, de leiding op zich te willen nemen van een onderzoek naar de tariefstructuren en infrastructuur in het massale girale betalingsverkeer voor particuliere en zakelijke gebruikers in ons land. In deze werkgroep hebben de voorzitters van de raden van bestuur van de banken zitting en de directievoorzitter van Interpay. Daarnaast heeft overleg plaats gevonden met de betrokken koepelorganisaties van de detailhandel, het MKB, de petroleumindustrie, Horeca Nederland, alsook met het Gebruikersplatform Betalingsverkeer en de Consumentenbond. Het ministerie van Financiën en mijn ministerie waren hierbij als waarnemer betrokken. De uitkomsten van dit onderzoek, vergezeld van de opvattingen van minister Zalm, zullen naar verwachting half april door hem naar uw Kamer worden gestuurd. </antwoord>
      <antwoord nummer="8">De NMa heeft uitvoering gegeven aan de toezegging dat prioriteit wordt gegeven aan de financiële sector door enerzijds zo voortvarend mogelijk de thans voorliggende ontheffingsverzoeken over incasso’s en gastgebruik van geldautomaten te onderzoeken. Voorts geeft de NMa hier invulling aan doordat het onderzoek naar Interpay, zoals hierboven gemeld, is uitgebreid. Gelet op de omvang van het onderzoek heeft de NMa hiervoor een speciaal projectteam ingesteld. Het onderzoek naar aanleiding van de klacht van MKB-Nederland met betrekking tot de kosten van aanpassing van pinapparatuur (deze zouden te hoog zijn) is op dit moment in een afrondende fase. Het ontheffingsverzoek met betrekking tot acceptgiro’s is in de zomer van 2001 afgerond. Hierbij zijn op aandringen van de NMa enkele belangrijke aanpassingen aangebracht teneinde te verzekeren dat de concurrentie tussen de banken met betrekking tot de afwikkeling van acceptgiro’s niet onnodig wordt beperkt. Voor de afspraak omtrent de hoogte van de interbancaire verrekening werd geoordeeld dat deze voldoet aan de ontheffingscriteria en is ontheffing verleend voor een periode van vijf jaar. De hierbij uitgezette lijn geeft het kader bij het onderzoek naar en de beoordeling van de ontheffingsverzoeken omtrent incassomachtigingen en gastgebruik van geldautomaten. Naar verwachting zal over enkele maanden op deze ontheffingsverzoeken kunnen worden beslist. Met betrekking tot de mogelijke prijsverhogingen in verband met de introductie van de euro heeft de NMa onder meer de informatie die de Consumentenbond in het kader van de europrijzenmonitor verzamelt, opgevraagd en recentelijk ontvangen. Deze informatie wordt thans bestudeerd teneinde vast te stellen of er aanknopingspunten bestaan voor een vermoeden van verboden prijsafspraken. Voor wat betreft andere onderzoeken in de financiële sector, hetzij naar aanleiding van klachten, hetzij ambtshalve kan en wil ik, ook in het belang van deze onderzoeken, zoals ik ook al in vraag 6 aangaf geen uitspraak doen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 639" documentnummer="33">Kamerstuk 27 639, nr. 33</noot>
      </noten>
   </antwoorden>
</kvr>
