<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Apostolou (PvdA) aan de staatssecretaris van Justitie over de naturalisatietoets. (Ingezonden 22 maart 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13572
</item>
         <item attribuut="Inhoud">Vragen over de eisen van de naturalisatietoets en de kosten die met naturalisatie gemoeid zijn.</item>
         <item attribuut="Rubriek">Welzijn (Immigratie)</item>
         <item attribuut="Trefwoorden">Naturalisaties Overheidstarieven Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1095, Tweede Kamer</item>
         <item attribuut="Vraagnr_bij_indiening">2000108340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Apostolou</persoon>
         </item>
         <item attribuut="Datum_reaktie">2001-04-24</item>
         <item attribuut="Datum_indiening">2001-03-22</item>
         <item attribuut="Document-id">KVR13572</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2275" allpagenumbers="2275 2276" vetnummer="2000108340" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13572" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1095" onderwerp="" indiendatum="2001-03-22">
         <vrager partij="PvdA" oorsprong="parlement">Apostolou</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-04-24">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wordt in de voorlichtingsberichten van uw ministerie en het ministerie van Buitenlandse Zaken over de inwerkingtreding van de gewijzigde Rijkswet op het Nederlanderschap gesteld dat voor de naturalisatietoets betrokkenen geacht worden o.a. in staat te zijn korte, informele brieven te schrijven? <voetnoot nummer="1"/>
      </vraag>
      <vraag nummer="2">Loopt u hiermee niet vooruit op het overleg dat met de Kamer plaats dient te vinden over de algemene maatregel van bestuur met betrekking tot de inburgeringstoets en de modaliteiten omtrent de kennis van de Nederlandse taal? </vraag>
      <vraag nummer="3">Bent u bereid de berichtgeving over de naturalisatietoets te corrigeren in afwachting van uw nadere voorstellen ter zake en het overleg daarover met de Kamer? </vraag>
      <vraag nummer="4">Kunt u de Kamer informeren over de uitkomsten van uw overleg met de Vereniging van Nederlandse Gemeenten betreffende de kosten van de inburgeringstoets en de leges voor naturalisatie? </vraag>
      <noten afkomstig="vraag">
         <noot nummer="1">Nederlands Juristenblad, 12 januari 2001 afl. 2 pag. 106</noot>
      </noten>
   </vragen>
   <antwoorden aantal="3">
      <antwoord nummer="1 en 2">Op dit moment wordt er nog geen gerichte voorlichting gegeven over de nieuwe Rijkswet als zodanig. De voorlichting beperkt zich tot nog toe tot het verschaffen van informatie over het per 1 februari jl. in werking getreden artikel V lid 2 dat betrekking heeft op diegenen die door de werking van artikel 15c, eerste lid aanhef en onder c hun Nederlanderschap hebben verloren, maar die niet geacht worden het Nederlanderschap te hebben verloren mits aan hen na 1 januari 1990 een verklaring omtrent het bezit van het Nederlanderschap dan wel een reisdocument in de zin van de Paspoortwet is verstrekt. Wel is in het persbericht dat is uitgegeven naar aanleiding van de aanvaarding door de Eerste Kamer van het wetsvoorstel tot wijziging van de Rijkswet op het Nederlanderschap gesteld dat de naturalisandus, als voorbeeld van hetgeen verstaan moet worden onder voldoende schriftelijke kennis van de Nederlandse taal, in staat moet zijn een korte informele brief te schrijven. Het persbericht is op dit punt wat stellig geformuleerd. In de factsheet over de wijzigingen van de Rijkswet die is gepubliceerd op de website van het ministerie van Justitie, waarnaar de website van het ministerie van Buitenlandse Zaken verwijst, is evenwel de mededeling opgenomen dat na de inwerkingtreding van de wijzigingen van de Rijkswet «een naturalisandus om in aanmerking te kunnen komen voor naturalisatie tot Nederlander, een naturalisatietoets moet afleggen. Hierbij wordt getoetst of betrokkene voldoende kennis heeft van de Nederlandse taal om te kunnen functioneren in de maatschappij.» Zoals in artikel 8 lid 6 van de gewijzigde Rijkswet is opgenomen zullen de Eerste en Tweede Kamer in de gelegenheid worden gesteld om hun mening kenbaar te maken over de algemene maatregel van rijksbestuur betreffende de naturalisatietoets. De uiteindelijke invulling van de naturalisatietoets is mede afhankelijk van de discussie in het Parlement. </antwoord>
      <antwoord nummer="3">Gelet op het vorenstaande ontbreekt hiertoe m.i. de noodzaak. </antwoord>
      <antwoord nummer="4">Bij de behandeling van het wetsvoorstel Goedkeuring van het op 6 november 1997 te Straatsburg tot stand gekomen Europees Verdrag inzake nationaliteit, en voornemen tot opzegging van de op 13 september 1973 te Bern tot stand gekomen overeenkomst inzake beperking van het aantal gevallen van staatloosheid (Kamerstukken 26 990, R 1647) op 9 november 2000 heeft mijn ambtsvoorganger uw Kamer aangegeven zich te beraden op de wijze waarop de kosten voor naturalisatie zoveel mogelijk gedekt kunnen worden zonder daarbij het belang van de naturalisandus uit het oog te verliezen. Het overleg met de Vereniging van Nederlandse Gemeenten over de hoogte van de gemeentelijke component van de naturalisatieleges loopt nog zodat ik over het uiteindelijke bedrag nog geen uitspraak kan doen. Voor wat betreft de kosten van de naturalisatietoets moet ik u berichten dat ik nog in overleg ben met verschillende instanties over de wijze waarop het best uitvoering gegeven kan worden aan de wens van de Kamer naast mondelinge vaardigheden en kennis van samenleving en staatsinrichting voortaan ook schriftelijke taalkennis te verlangen. Van de gemaakte keuze die ook met uw Kamer besproken zal worden ter gelegenheid van de bespreking van de algemene maatregel van rijksbestuur hangt af hoe hoog de kosten uiteindelijk zullen zijn. </antwoord>
      <noten afkomstig="antwoord"/>
   </antwoorden>
</kvr>
