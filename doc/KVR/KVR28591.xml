<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schippers en Aptroot (beiden VVD) aan de ministers van Volksgezondheid, Welzijn en Sport en van Economische Zaken over tijdelijke toelating van innovaties tot het zorgverzekeringspakket. (Ingezonden 31 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28591
</item>
         <item attribuut="Inhoud">Vragen over innovatieve medische hulpmiddelen die niet vergoed worden via de Zorgverzekeringswet. Vragenstellers zijn van mening dat deze middelen bij uitstek vallen onder de werking van de motie-Schippers/Agema over een regeling van tijdelijke toelating tot het (zorgverzekerings)pakket van veelbelovende innovaties (kamerstuk 30800 XVI, nr. 92) en verzoeken de minister dan ook haast te maken met de uitvoering hiervan.</item>
         <item attribuut="Rubriek">Gezondheidszorg (Medische hulpmiddelen) Gezondheidszorg (Zorgverzekeringen)</item>
         <item attribuut="Trefwoorden">Innovatie Medische hulpmiddelen Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 1968, Tweede Kamer</item>
         <item attribuut="Vraagnr_bij_indiening">2060716730</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2007-06-26</item>
         <item attribuut="Datum_indiening">2007-05-31</item>
         <item attribuut="Document-id">KVR28591</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4165" allpagenumbers="4165 4166" vetnummer="2060716730" code="0607tkkvr1968" lopendefooter="Tweede Kamer, vergaderjaar 2006–2007, Aanhangsel" filenaam="KVR28591" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1968" onderwerp="" indiendatum="2007-05-31">
         <vrager partij="VVD" oorsprong="parlement">Schippers</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Volksgezondheid, Welzijn en Sport en van Economische Zaken</vraagt-aan>
      </vraagdata>
      <antwoorddata antwoorddatum="2007-06-26">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Bent u op de hoogte van het bestaan van de Ness Handmaster <voetnoot nummer="1"/>en de Berkel Bike <voetnoot nummer="2"/>, twee uitgelezen voorbeelden van innovatie, die ondanks een enorme positieve ontvangst door onder andere het College voor zorgverzekeringen (CVZ) en het ministerie van Economische Zaken niet vergoed worden via de Zorgverzekeringswet? </vraag>
      <vraag nummer="2" voetnoot="3">Deelt u de mening dat de voornoemde voorbeelden bij uitstek vallen onder de werking van de motie-Schippers/Agema over tijdelijke toelating tot het collectief verzekerde pakket van innovatieve hulpmiddelen <voetnoot nummer="3"/>, en derhalve in aanmerking zouden moeten komen voor tijdelijke toelating? </vraag>
      <vraag nummer="3" voetnoot="4">Bent u op de hoogte van het feit dat het CVZ in zijn rapport over de Ness Handmaster <voetnoot nummer="4"/>aangeeft dat «veelbelovende zorgvormen bij het ontbreken van onderzoek kansloos zijn voor toelating tot het te verzekeren pakket», maar daarbij verzuimt de criteria aan te geven waaraan dit onderzoek zou moeten voldoen? Bent u voornemens zelf deze criteria op te stellen, op basis waarvan innovatieve producten tijdelijk kunnen worden toegelaten tot het pakket? </vraag>
      <vraag nummer="4">Deelt u de mening dat het voor innovatieve bedrijven op deze wijze onmogelijk wordt in te schatten welke onderzoeksinvesteringen relevant zijn, en welke onderzoeken gegevens zouden kunnen opleveren die opneming in het verzekerde pakket zouden kunnen rechtvaardigen? </vraag>
      <vraag nummer="5">Kunt u zich voorstellen dat fabrikanten door deze drempels, en door het feit dat deze innovatieve hulpmiddelen niet worden vergoed, in financiële problemen kunnen komen, en de verdere ontwikkeling c.q. productie van deze hulpmiddelen kunnen staken, wat ten koste gaat van de patiënten? Zo ja, wat betekent dat voor de kwaliteit van zorg? </vraag>
      <vraag nummer="6">Is er een kans dat fabrikanten hun productie en verdere ontwikkeling buiten Nederland voortzetten, of verdwijnt deze kennis gewoon? </vraag>
      <vraag nummer="7">Wat gaat u doen om dit te voorkomen? </vraag>
      <vraag nummer="8">Kunt u toezeggen haast te maken met de uitvoering van eerder genoemde motie? </vraag>
      <noten afkomstig="vraag">
         <noot nummer="1" titel="Best of Category Equipment">bekroond in 2004 door Industrial Design Magazine en Business Week als «Best of Category Equipment»; diverse innovatie vouchers van EZ voor verder onderzoek</noot>
         <noot nummer="2">Millennumprijs, steun van het nationaal revalidatiefonds en Economische zaken, aanmoedigingsprijs van de Herman Wijffels innovatieprijs</noot>
         <noot nummer="3" documenttype="Kamerstuk" kamerstuk-id="30 800 XVI" documentnummer="92" documentjaargang="2006-2007">Kamerstuk 30 800 XVI, nr. 92, vergaderjaar 2006–2007</noot>
         <noot nummer="4">Nr. 246, december 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja, het gaat echter te ver om van een «enorme» positieve ontvangst te spreken. De Ness Handmaster en de Berkel Bike hebben beide een innovatievoucher van het Ministerie van Economische Zaken ontvangen. De innovatievoucher is een laagdrempelig instrument om MKB-ondernemers in contact te brengen met kennisinstellingen, ze kennen daarom geen selectie. Het CVZ heeft in het Signaleringsrapport hulpmiddelen 2006 beoordeeld of hulpmiddelen met elektrostimulatie (ES) zouden moeten worden toegelaten tot de te verzekeren prestaties van de Zorgverzekeringswet. Het CVZ constateerde op grond van onderzoek dat de toepassing van ES in de revalidatiezorg een veelbelovende ontwikkeling lijkt, maar dat het hier gaat om hulpmiddelen die nog in de experimentele fase verkeren. Er zijn nog onvoldoende onderzoeksgegevens over de precieze werking van ES, de (lange termijn) effecten, het indicatiegebied en de optimale behandelmethode. Daarnaast is meer inzicht nodig in wat de effecten zijn in vergelijking met andere behandelmethoden, de kosteneffectiviteit en hoeveel besparing deze hulpmiddelen genereren op andere zorgvlakken. Zowel de NESS Handmaster als de Berkelbike vallen onder de hulpmiddelen die gebruik maken van ES. </antwoord>
      <antwoord nummer="2">Ik kan niet vooruit lopen op het onderzoek van CVZ en ZonMw (zie mijn antwoord op vraag 3) in het kader van de motie Schippers/Agema. </antwoord>
      <antwoord nummer="3">Ja, ik ben op de hoogte van het feit dat het CVZ in zijn rapport over de Ness Handmaster 4) aangeeft dat «veelbelovende zorgvormen bij het ontbreken van onderzoek kansloos zijn voor toelating tot het te verzekeren pakket». Ik ben echter van mening dat het CVZ in de signaleringsrapporten over hulpmiddelenzorg wel criteria aangeeft waaraan onderzoek voor toelating tot het te verzekeren pakket moet voldoen. Naar aanleiding van de motie-Schippers/Agema heb ik het CVZ en ZonMw gevraagd a) gezamenlijk te onderzoeken of een tijdelijke toelating tot het pakket van veelbelovende innovaties, als voorgesteld in de motie, mogelijk is en b) te komen met een gezamenlijk voorstel op basis waarvan het Kabinet de consequenties daarvan, waaronder de financiële, kan beoordelen en een beslissing kan nemen. Ik wil daarop nu niet vooruitlopen. </antwoord>
      <antwoord nummer="4 en 5">Nee. Zoals aangegeven in mijn antwoord op vraag 3, geeft het CVZ wel degelijk in de signaleringsrapporten over hulpmiddelenzorg criteria aan waaraan onderzoek voor toelating tot het te verzekeren pakket moet voldoen. Wanneer een hulpmiddel niet binnen het verzekerde pakket valt maar zorgconsumenten wel grote voordelen biedt, zal hiervoor ongetwijfeld een markt ontstaan. Voorts laat ik inderdaad onderzoeken of tijdelijke toelating tot het pakket (van veelbelovende innovaties) mogelijk is, mede met het oog op de stimulans die daarvan op innovaties kan uitgaan. </antwoord>
      <antwoord nummer="6 en 7">Deze verantwoordelijkheid ligt bij het bedrijfsleven. Er is altijd de kans dat een fabrikant de mogelijkheden om investeringen terug te verdienen in het buitenland groter acht dan in Nederland en zich om die reden richt op een andere dan de Nederlandse markt. </antwoord>
      <antwoord nummer="8">Zoals aangegeven bij mijn antwoord op vraag 3, heb ik het CVZ en ZonMw gevraagd te komen met een gezamenlijk voorstel. Ik verwacht u in september hierover nader te kunnen informeren. </antwoord>
      <noten afkomstig="antwoord"/>
   </antwoorden>
</kvr>
