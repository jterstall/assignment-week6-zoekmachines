<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boekestijn (VVD) aan de minister voor Ontwikkelingssamenwerking over het overtreden van regels door mevrouw Herfkens. (Ingezonden 11 januari 2008);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30727
</item>
         <item attribuut="Inhoud">Vragen naar aanleiding bericht (Vrij Nederland, 12 januari 2008) over onduidelijkheden bij het naleven van interne regels van de VN door Eveline Herfkens, werkzaam bij de Ontwikkelingsorganisatie van de VN (UNDP). De onduidelijkheid zou samenhangen met een verzoek om een permanente verblijfsvergunning in de VS en het kennelijke feit dat het Ministerie van Buitenlandse Zaken onder meer de verhuizing van Herfkens naar Maryland zou hebben bekostigd.</item>
         <item attribuut="Rubriek">Criminaliteit en openbare orde (Fraude) Inkomen en rechtspositie (Arbeidsovereenkomsten en CAO's) Internationale betrekkingen (Verenigde Naties)</item>
         <item attribuut="Trefwoorden">Ambtsmisdrijven Arbeidsvoorwaarden VN</item>
         <item attribuut="Vindplaats">Kamervragen met antwoord 2007-2008, nr. 1193, Tweede Kamer</item>
         <item attribuut="Vraagnr_bij_indiening">2070808130</item>
         <item attribuut="Afkomstig_van">Buitenlandse Zaken (BUZA) Ontwikkelingssamenwerking (OS)</item>
         <item attribuut="Indiener">
            <persoon partij="VVD">Boekestijn</persoon>
         </item>
         <item attribuut="Datum_reaktie">2008-01-30</item>
         <item attribuut="Datum_indiening">2008-01-11</item>
         <item attribuut="Document-id">KVR30727</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2549" allpagenumbers="2549 2550" vetnummer="2070808130" code="0708tkkvr1193" lopendefooter="Tweede Kamer, vergaderjaar 2007–2008, Aanhangsel" filenaam="KVR30727" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1193" onderwerp="" indiendatum="2008-01-11">
         <vrager partij="VVD" oorsprong="parlement">Boekestijn</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2008-01-30">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kunt u bevestigen dat Eveline Herfkens, die eerder een hoge functie had bij de Ontwikkelingsorganisatie van de VN UNDP, waarbij het promoten van de «millennium development goals» haar belangrijkste taak was, op dit moment onbetaald en zonder contract in haar huis in Maryland verblijft? <voetnoot nummer="1"/>
      </vraag>
      <vraag nummer="2">Heeft mevrouw Herfkens, tegen bestaande regels in, als hoge ambtenaar van een internationale organisatie, een verzoek ingediend bij de Amerikaanse overheid om een permanente verblijfsvergunning voor de VS te verkrijgen, en heeft zij uiteindelijk, om die verblijfsvergunning te verkrijgen, haar contract omgezet in een zgn. SSA-contract, dat van toepassing is op consultants die een enkele opdracht uitvoeren? Wat is uw oordeel daarover? </vraag>
      <vraag nummer="3">Heeft mevrouw Herfkens daarbij wel verlangd dat haar salaris op hetzelfde niveau blijft, dat zij haar «gold ground pass» behoudt en dat zij business class kan blijven vliegen zowel als het gaat om lange als om kortere vluchten? Wat is uw oordeel daarover? </vraag>
      <vraag nummer="4">Hebben deze wensen geleid tot een conflict tussen mevrouw Herfkens en de personeelsafdeling van de UNDP en is daarbij besloten dat een andere afdeling de campagne voor de «millennium development goals» gaat leiden? Zo ja, hoe beoordeelt u deze wijziging van taken van mevrouw Herfkens? </vraag>
      <vraag nummer="5">In hoeverre is aan de arbeidsvoorwaardelijke wensen van mevrouw Herfkens voldaan en wat is uw oordeel daarover? </vraag>
      <vraag nummer="6">Is mevrouw Herfkens bovendien op parttime-basis gaan werken en heeft zij een behuizing gekozen die op aanzienlijke afstand ligt van haar feitelijke werkkring? Leidt dit tot klachten bij de medewerkers van de betreffende afdeling? Wat is uw oordeel daarover? </vraag>
      <vraag nummer="7">Heeft het ministerie van Buitenlandse Zaken, in strijd met de interne regels van de VN, de verhuizing van mevrouw Herfkens naar New York, de huur van haar appartement in New York en vervolgens ook de verhuizing naar Maryland bekostigd? Wat is uw oordeel daarover? </vraag>
      <vraag nummer="8">Heeft over de toewijzing uit de OS-begroting van vijf miljoen euro om de «millennium development goals» te bevorderen een felle discussie plaatsgevonden in de zogenoemde «projectencommissie»? Welke argumenten vóór en tegen die toewijzing speelden daarbij een rol? </vraag>
      <vraag nummer="9">Hoe gaat u voorkomen dat de goede naam van Nederland bij de Verenigde Naties, juist ook waar het gaat om correct bestuurlijk handelen, wordt aangetast? </vraag>
      <noten afkomstig="vraag">
         <noot nummer="1" datum="2008-01-12" bron="Vrij Nederland">Vrij Nederland, 12 januari 2008</noot>
      </noten>
   </vragen>
   <antwoorden aantal="3">
      <antwoord nummer="1">Het is niet aan de regering informatie te verstrekken over de verblijfplaats van Mevrouw Herfkens of over een al dan niet bestaande arbeidsovereenkomst. </antwoord>
      <antwoord nummer="2">Het is aan mevrouw Herfkens al dan niet publieke informatie te verschaffen over een aanvraag voor een verblijfsvergunning. Of een dergelijke aanvraag in strijd is met Amerikaanse of VN-regels, is een zaak tussen mevrouw Herfkens, Amerikaanse autoriteiten en de VN. 3, 4, 5, 6 Deze vragen hebben betrekking op de werkrelatie tussen UNDP en mevrouw Herfkens. Het is aan UNDP en betrokkene daarover al dan niet nadere informatie te verschaffen. 7, 9 Het ministerie van Buitenlandse Zaken heeft, via de PV in New York, gedurende de periode november 2002 tot en met januari 2006 de huurpenningen van het appartement van Mevrouw Herfkens rechtstreeks overgemaakt aan de eigenaar van de huurflat. De huur bedroeg USD 6000 per maand in 2002–2003, oplopend via USD 6500 in 2004 tot USD 7000 in 2005. De huurvergoeding is afgeleid van de huurcijfers zoals die door een onafhankelijke externe organisatie zijn vastgesteld. Verder zijn door het ministerie ook de makelaarskosten en enkele servicekosten met betrekking tot het appartement betaald voor een totaalbedrag van USD 13.747. Ook heeft het Ministerie haar verhuizing naar New York betaald, waarbij opgemerkt zij dat mevrouw Herfkens de vergoeding die zij van UNDP dienaangaande kreeg, heeft overgemaakt aan het ministerie. Verder zijn de verhuiskosten in 2006 vergoed met de afspraak dat zij in de toekomst afziet van aanspraak op vergoeding van de verhuiskosten die aan betrokkene bij terugkeer naar Nederland zouden zijn vergoed. Mevrouw Herfkens is tevens deelneemster gebleven bij het ABP voor haar pensioenopbouw. Het werknemersdeel terzake betaalt zij maandelijks aan het ministerie. Het werkgeversdeel wordt door het ministerie betaald, echter aan het eind van haar contract bij de VN zal mevrouw Herfkens de aldaar opgebouwde pensioenrechten aan het ministerie overmaken. Vastgesteld kan worden dat Nederland de tegemoetkoming volgens de regels van het Handvest niet had behoren te betalen. Naar aanleiding van onderhavige casus hebben wij opdracht gegeven tot een onderzoek naar andere gevallen. Wij zullen er strikt op toezien dat de regels worden gehandhaafd. Tevens kan worden vastgesteld dat volgens de VN-gedragsregels mevrouw Herfkens de vergoedingen van het Reglement Dienst Buitenlandse Zaken Voorzieningenstelsel niet in ontvangst had mogen nemen. Dat laatste is in de eerste plaats de verantwoordelijkheid van betrokkene. </antwoord>
      <antwoord nummer="8">Nederland heeft in 2007 opnieuw subsidie toegekend aan de MDG-activiteiten van de VN, waaronder de MDG Campagne. Zoals bekend vormt het Project «de Milenniumontwikkelingsdoelstellingen dichterbij» een van de prioriteiten van het Kabinet. Ook andere landen (zoals het VK, Canada, Denemarken, Noorwegen en Zweden) hebben de campagne gefinancierd. De Projectencommissie heeft als taak inhoudelijk te discussiëren over projecten boven 5 miljoen Euro en hierover te adviseren. Over het type discussie dat plaatsvond over de vervolgsubsidie 2007–2009 is de minister voor Ontwikkelingssamenerking geïnformeerd. Deze had betrekking op o.m. zaken als geleerde lessen van het project uit de eerste fase, aanpassingen van projecten, ODA-bility en nulmeting waarover aan de behandelende Directie meer informatie werd gevraagd. Op basis daarvan heeft de Projectencommissie positief geadviseerd en dit advies is door de minister voor Ontwikkelingssamenwerking gevolgd. De belangrijkste reden om het project goed te keuren waren de raakvlakken met het Regeringsproject «de Millennium Ontwikkelingsdoelstellingen dichterbij». Het doel van de VN Millennium Campagne is namelijk om de publieke bewustwording ten aanzien van de Millennium Ontwikkelingsdoelen te vergroten en te verdiepen, zowel in het Noorden als het Zuiden, met het oog op beleidsbeïnvloeding. In het Zuiden concentreert de campagne zich op de armste regio’s (Sub-Sahara Afrika en Zuid-Azië); in het Noorden op relatief grote economieën, waar ruimte is voor verbetering van de inspanningen op het terrein van MDG 8 («Global Partnership for Development»). De Tweede Kamer heeft de Regering herhaaldelijk aangespoord landen in het Noorden aan te zetten tot hogere hulpinspanningen. Er wordt landgericht gewerkt in het Noorden en Zuiden zodat meer actie wordt ondernomen om de MDG’s te halen. </antwoord>
      <noten afkomstig="antwoord"/>
   </antwoorden>
</kvr>
