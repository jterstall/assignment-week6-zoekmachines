<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Defensie over de vliegbasis Geilenkirchen. (Ingezonden 21 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12632
</item>
         <item attribuut="Inhoud">Vragen naar aanleiding van een bericht in het Algemeen Dagblad van 19 september 2000 over een vliegincident met een Duitse Tornado die opsteeg vanaf de vliegbasis Geilenkirchen.</item>
         <item attribuut="Rubriek">Veiligheidsbeleid en defensie (Luchtmacht) Veiligheidsbeleid en defensie (Militair materieel) Verkeer, vervoer en waterstaat (Vliegveiligheid)</item>
         <item attribuut="Trefwoorden">Militaire luchthavens Militaire vliegtuigen Vliegveiligheid</item>
         <item attribuut="Vindplaats">Kamervragen met antwoord 2000-2001, nr. 269, Tweede Kamer</item>
         <item attribuut="Vraagnr_bij_indiening">2000100160</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2000-11-15</item>
         <item attribuut="Datum_indiening">2000-09-21</item>
         <item attribuut="Document-id">KVR12632</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="557" allpagenumbers="557 558" vetnummer="2000100160" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12632" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="269" onderwerp="" indiendatum="2000-09-21">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2000-11-15">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u bericht over een vliegincident met een Duitse Tornado die opsteeg vanaf de vliegbasis Geilenkirchen? <voetnoot nummer="1"/>
      </vraag>
      <vraag nummer="2">Is het kennelijke gebruik van de AWACS-basis door Tornado-vliegtuigen, net zoals het eerder geconstateerde structurele gebruik door KC-135 tankvliegtuigen en andere niet AWACS-vliegtuigen in overeenstemming met het door staatssecretaris Van Houwelingen in 1988 ondertekende convenant waarin uitsluitend sprake is van gebruik door AWACS-vliegtuigen? Zo neen, wat is uw oordeel hierover? </vraag>
      <vraag nummer="3">Is het aantal klachten uit de regio over de AWACS-basis de laatste maanden sterk gestegen? Kunt u aangeven hoeveel vluchten er dit jaar maandelijks hebben plaatsgevonden? Kunt u tevens aangeven hoe dit in relatie staat tot het in eerdergenoemde convenant overeengekomen aantal vluchten, inclusief de bepalingen over vluchten in het weekeinde en ’s nachts? </vraag>
      <vraag nummer="4">Heeft u tijdens een bijeenkomst met vertegenwoordigers uit de regio op 23 augustus jl. aangegeven dat dit slechts van relatieve waarde is, gezien het feit dat Nederland slechts voor 3,65% meebetaalt aan de AWACS-basis? Wat betekent dit voor het eventueel niet naleven van het convenant? </vraag>
      <vraag nummer="5">Heeft u de problemen in aan de basis grenzende Nederlandse gemeenten met de AWACS-basis inmiddels al aan de NAVO voorgelegd, en zo ja, waar heeft dit toe geleid? Zo nee, wanneer gaat u dit doen, en bent u bereid de Kamer daarna hierover te informeren? </vraag>
      <vraag nummer="6">Is het u bekend dat er in Nederlandse gemeenten die aan de basis grenzen grote onvrede bestaat over het gebrek aan communicatie met de basis over vliegincidenten? Bent u van mening dat de basis de aangrenzende gemeenten wel had moeten informeren, en zo ja, bent u bereid dit aan de basis te laten weten? </vraag>
      <noten afkomstig="vraag">
         <noot nummer="1" datum="2000-09-19" bron="Algemeen Dagblad">Algemeen Dagblad, 19 september 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. Het betreffende Tornado-jachtvliegtuig heeft een stuk plaatwerk verloren van de afsluiting van het landingsgestel. </antwoord>
      <antwoord nummer="2">De vliegbasis Geilenkirchen is de thuisbasis van E-3A AWACS-vliegtuigen van de Navo. Op de vliegbasis voeren naast de E-3A AWACS-vliegtuigen ook andere typen vliegtuigen vliegtuigbewegingen uit. Bij de bepaling van de geluidsbelastingszone is daarom zowel met E-3A vliegtuigen als andere typen vliegtuigen rekening gehouden. Dat de vliegbasis Geilenkirchen uitsluitend gebruikt zou mogen worden door E-3A AWACS-vliegtuigen is een misvatting. </antwoord>
      <antwoord nummer="3">Door de Stichting Klachtentelefoon Luchtverkeer Zuid-Limburg is in augustus van dit jaar een overzicht opgesteld van de klachten die in het tweede kwartaal 2000 zijn ingediend over vliegverkeer van of naar de vliegbasis Geilenkirchen. Uit het overzicht blijkt dat het aantal klachten in het tweede kwartaal fors is toegenomen ten opzichte van dezelfde periode in 1999. Door de vliegbasis Geilenkirchen zijn in de periode 1 januari tot en met 30 september 2000 3.023 vliegtuigbewegingen boven Nederlands grondgebied uitgevoerd, waarvan 86 in de periode van de nacht en het weekeinde. Als zou worden uitgegaan van een gelijkmatige verdeling van het aantal vliegtuigbewegingen over het jaar ligt het aantal vliegtuigbewegingen in de periode tot en met september boven het aantal dat uit de convenanten met de gemeenten Onderbanken en Brunssum volgt. Het aantal is evenwel lager dan het totaal aantal op jaarbasis dat uitgangspunt is geweest van de convenanten. Het aantal vliegtuigbewegingen in de nacht en in het weekeinde is hoger dan hetgeen in de convenanten is neergelegd. Overigens moeten de hogere aantallen ook worden beschouwd in relatie tot extra activiteiten die rechtstreeks voortvloeien uit de inzet van Navo-eenheden boven voormalig Joegoslavië (in het bijzonder Kosovo). </antwoord>
      <antwoord nummer="4">In het gesprek met een delegatie van de Commissie AWACS Limburg op 23 augustus jongstleden heb ik erop gewezen dat de vliegbasis Geilenkirchen een in Duitsland gelegen Navo-vliegbasis is waarop ik slechts beperkte invloed heb. In dat kader heb ik gesteld dat de Nederlandse bijdrage aan het budget voor instandhouding van de AWACS-vloot en de infrastructuur van de vliegbasis beperkt is. Ten aanzien van de convenanten zoals die in 1988 zijn gesloten heb ik gesteld dat deze in de bredere context van bondgenootschappelijke afspraken moeten worden bezien. </antwoord>
      <antwoord nummer="5">In mijn brief aan de voorzitter van de Vaste commissie voor Defensie van de Tweede Kamer van 10 mei jongstleden genummerd MG2000001249 heb ik uiteengezet welke stappen worden ondernomen inzake de problematiek inzake Geilenkirchen. In dit verband heb ik de kwestie Geilenkirchen inmiddels onder de aandacht van de Navo gebracht. De besprekingen met de Navo verkeren nog in een beginstadium. Ik zal u over de uitkomsten hiervan en over aanverwante aspecten te zijner tijd gezamenlijk met de minister van Volkshuisvesting, Ruimtelijke Ordening en Milieubeheer informeren. </antwoord>
      <antwoord nummer="6">De communicatie tussen de vliegbasis en haar omgeving is een eigen verantwoordelijkheid van de basisopleiding van de Navo-vliegbasis Geilenkirchen. Ik ben voorstander van het pro-actief en tijd verstrekken van informatie in dit soort aangelegenheden. Deze opvatting heb ik ook aan de basisleiding kenbaar gemaakt tijdens mijn bezoek op 23 augustus jl. </antwoord>
      <noten afkomstig="antwoord"/>
   </antwoorden>
</kvr>
