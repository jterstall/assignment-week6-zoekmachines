<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Cornielje (beiden VVD) over de dreiging van een mogelijke aanslag met biologische of chemische wapens. (Ingezonden 2 april 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7105
</item>
         <item attribuut="Rubriek">Veiligheidsbeleid en defensie (Wapenbeheersing)</item>
         <item attribuut="Trefwoorden">Chemische wapens</item>
         <item attribuut="Vindplaats">Kamervragen met antwoord 1997-1998, nr. 1217, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Cornielje</persoon>
         </item>
         <item attribuut="Datum_reaktie">1998-05-13</item>
         <item attribuut="Datum_indiening">1998-04-02</item>
         <item attribuut="Document-id">KVR7105</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2489" allpagenumbers="2489 2490" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7105" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1217" onderwerp="" indiendatum="1998-04-2">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Cornielje</vrager>
         <vraagt-aan/>
      </vraagdata>
      <antwoorddata antwoorddatum="1998-05-13">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder>de minister van Binnenlandse Zaken en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het bericht dat de Amerikaanse regering militaire eenheden wil opleiden voor het tegengaan van aanslagen met chemische en biologische wapens? <voetnoot nummer="1"/>
      </vraag>
      <vraag nummer="2">Acht u de dreiging van een mogelijke aanslag met biologische of chemische wapens, zoals de VS die voor haar grondgebied onderkent, ook reëel voor het Nederlands grondgebied? </vraag>
      <vraag nummer="3">Zo neen, waarom niet? </vraag>
      <vraag nummer="4">Acht u een dergelijke opleiding, zoals de Amerikaanse krijgsmacht die voorziet, ook voor de Nederlandse krijgsmacht noodzakelijk? </vraag>
      <vraag nummer="5">Zo neen, waarom niet? </vraag>
      <vraag nummer="6">Zijn de huidige middelen van de Nederlandse krijgsmacht, zowel in kwalitatieve als kwantitatieve zin, toereikend om in voorkomend geval te kunnen optreden? </vraag>
      <vraag nummer="7">Is op het ministerie van Binnenlandse Zaken alsmede bij civiele hulpverleningsorganisaties voldoende deskundigheid op biologisch/chemisch terrein aanwezig om zowel beleidsmatig als uitvoerend adequaat te kunnen optreden? </vraag>
      <vraag nummer="8">Op welke wijze zijn civiele hulpverleningsorganisaties in Nederland voorbereid op te kunnen optreden ingeval chemische en/of biologische middelen tegen de Nederlandse bevolking worden ingezet? </vraag>
      <vraag nummer="9">Is als gevolg van de ratificatie van het Chemisch Wapenverdrag en de door het Nederlandse parlement ingediende amendementen terzake alle noodzakelijke wet- en regelgeving reeds ingevoerd? </vraag>
      <vraag nummer="10">Zo neen, waarom niet? </vraag>
      <vraag nummer="11">Zo ja, op welke wijze en hoe frequent vindt controle plaats of de wet- en regelgeving wordt nageleefd? </vraag>
      <noten afkomstig="vraag">
         <noot nummer="1" datum="1998-03-18" bron="ANP">ANP, 18 maart 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">De recente crises rondom Irak en Noord-Korea hebben ondubbelzinnig aangetoond dat de voortgaande proliferatie van massavernietigingswapens en de bijbehorende overbrengingsmiddelen zorgwekkend is. Voorshands wordt het risico van een confrontatie met dergelijke wapens het grootst geacht in het geval dat Nederlandse militairen worden ingezet in regio’s met staten die er metterdaad over beschikken. De verdediging, zowel actief als passief, van uitgezonden eenheden heeft daarom prioriteit. De verspreiding van met name biologische en chemische wapens beperkt zich echter niet tot staten. Terroristische groeperingen hebben er belangstelling voor en zijn bereid ze in te zetten. Een bezinning op de vraag hoe Nederland zich hierop moet voorbereiden – en de rol van de krijgsmacht hierin – is wenselijk. De concrete dreiging lijkt thans nog niet groot. Naarmate de proliferatie van technologieën en deskundigheid voortschrijdt, zullen echter meer groeperingen, en zelfs individuen, in staat zijn een aanslag te plegen, ook op Nederlands grondgebied. </antwoord>
      <antwoord nummer="4 en 5">Een opleiding van militairen om terroristische aanslagen tegen te gaan, is thans niet voorzien. Er wordt vooral naar gestreefd eventuele risico’s zo goed mogelijk in kaart te brengen. De inlichtingen- en veiligheidsdiensten spelen hierbij een belangrijke rol. De MID richt zich in het bijzonder op de militaire risico’s van proliferatie, terwijl de BVD probeert te voorkomen dat risicolanden of terroristische groeperingen in Nederland materialen inkopen voor chemische of biologische wapenprojecten. De Economische Controle Dienst (ECD) van het ministerie van Economische Zaken beschikt over een criminele inlichtingen- en analysedienst, die binnen Nederland onder meer informatie vergaart met het oog op de bestrijding van terrorisme met chemische en/of biologische wapens. De landen die deelnemen aan de Australië Groep, een multilateraal exportcontroleregime, hebben contactpunten ingesteld om elkaar over terroristische activiteiten te raadplegen. In ons land is de BVD het contactpunt. </antwoord>
      <antwoord nummer="6">De detectie van en bescherming tegen chemische wapens leveren geen problemen meer op. Er zijn echter nog geen afdoende middelen om biologische wapens te detecteren, en er is geen toereikend waarschuwingssysteem dat in werking treedt in situaties dat persoonlijke beschermingsmiddelen moeten worden gebruikt. De ontwikkeling van snelle detectiemethoden heeft dan ook hoge prioriteit in alle Navo-landen, evenals de ontwikkeling van middelen om biologische wapens te identificeren en het personeel te beschermen. Om redenen van doelmatigheid werken de Navo-partners op dit terrein samen. Ook de middelen voor de preventie van ziekten en voor therapeutische behandeling na blootstelling verdienen aandacht. In samenwerking met het Militair Geneeskundig Facilitair Bedrijf besteden de krijgsmachtdelen aandacht aan de geneeskundige verzorging van personeel onder nbc-omstandigheden. Daarbij wordt bezien hoe de opvang en de behandeling van slachtoffers van massavernietigingswapens kunnen worden verbeterd. In opdracht van Defensie verricht TNO op een beperkt aantal van deze gebieden onderzoek. De Tweede Kamer heeft er eind vorig jaar mee ingestemd dat TNO in het onderzoek naar de uitwerking van biologische wapens gebruik maakt van recombinant DNA-technieken. </antwoord>
      <antwoord nummer="7 en 8">In beleidsmatige zin is op het ministerie van Binnenlandse Zaken kennis aanwezig. Het ministerie kent geen uitvoerende taken meer. Deze zijn in het algemeen overgedragen aan de (regionale) brandweerkorpsen. Een uitzondering hierop is het Nationaal Coördinatie Centrum, dat wordt ingericht als er zich een grote calamiteit voordoet. Binnen brandweerregio’s zijn er organisatie-onderdelen die zich richten op de bestrijding van rampen of zware ongevallen met gevaarlijke stoffen. De opleidingen en trainingen hiervoor zijn gericht op civiele ongevallen met gevaarlijke stoffen. Ook de uitrusting (meetapparatuur en beschermingsmiddelen) is met het oog hierop samengesteld. De brandweer is dan ook slechts in beperkte mate voorbereid op aanslagen met chemische of biologische strijdmiddelen. De minister van Binnenlandse Zaken beziet thans op welke wijze deze situatie kan worden verbeterd. </antwoord>
      <antwoord nummer="9">Ja, Nederland heeft de noodzakelijke wet- en regelgeving ingevoerd. </antwoord>
      <antwoord nummer="10">Niet van toepassing. </antwoord>
      <antwoord nummer="11">Ingevolge het Chemische-Wapenverdrag («CW-verdrag»), zoals geïmplementeerd in de Uitvoeringswet verdrag chemische wapens en het Uitvoeringsbesluit chemische wapens, moeten chemische bedrijven en handelaren jaarlijks gegevens verstrekken over relevante chemische stoffen die zij in het verleden hebben geproduceerd, verwerkt, verbruikt of in- en uitgevoerd, en over chemische stoffen die zij van plan zijn te produceren, te verwerken, te gebruiken of in en uit te voeren. De naleving van de wet wordt dus gecontroleerd door na te gaan of de desbetreffende bedrijven aan deze declaratieverplichting voldoen. Door middel van internationale routine-inspecties bij de chemische bedrijven wordt gecontroleerd of de ingediende declaraties correct zijn. Controleurs van de ECD en ambtenaren van de douane zijn belast met het toezicht op de naleving van de Uitvoeringswet en het Uitvoeringsbesluit. Zij controleren onder meer of bedrijven de verplichtingen op het gebied van de exportcontrole van chemische stoffen nakomen. Binnen de ECD is – met het oog op de «éénloketgedachte» – een cluster gevormd dat zich richt op de naleving van het CW-verdrag, de afspraken van de Australië Groep en de Wet Voorkoming Misbruik Chemicaliën. Bij een bedrijfscontrole wordt gecontroleerd of al deze wetten en afspraken, voor zover zij van toepassing zijn, in acht worden genomen. Er bestaat een werkafspraak om ten minste eens in de vijf jaar een bedrijfscontrole in het kader van het CW-verdrag uit te voeren. In de praktijk wordt er echter vaker gecontroleerd, onder meer omdat controles in het kader van de Wet Voorkoming Misbruik Chemicaliën ten minste eens per drie jaar worden uitgevoerd. Ook het CW-verdrag en de bijbehorende uitvoeringswetgeving worden dan getoetst. </antwoord>
      <noten afkomstig="antwoord"/>
   </antwoorden>
</kvr>
