<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Apostolou en Van Oven (beiden PvdA) over uitzetting van een vluchteling. (Ingezonden 31 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7117
</item>
         <item attribuut="Inhoud">Vragen over de uitzetting van de echtgenote en kinderen van de vluchteling Osman Mohammed Saleh door Turkije naar Irak, omdat de Nederlandse vertegenwoordiging in Ankara geen machtiging tot voorlopig verblijf heeft verleend, en over de gang van zaken bij verzoeken tot gezinshereniging van in Nederland wonende vluchtelingen.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Turkije Vluchtelingen</item>
         <item attribuut="Vindplaats">Kamervragen met antwoord 1997-1998, nr. 1228, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Apostolou</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">1998-05-15</item>
         <item attribuut="Datum_indiening">1998-03-31</item>
         <item attribuut="Document-id">KVR7117</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2513" allpagenumbers="2513 2514" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7117" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1228" onderwerp="" indiendatum="1998-03-31">
         <vrager partij="PvdA" oorsprong="parlement">Apostolou</vrager>
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="15 mei 1998), zie ook Aanhangsel Handelingen nr. 1151, vergaderjaar 1997–1998">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat de echtgenote en de kinderen van de vluchteling Osman Mohammed Saleh, ondanks de beschikking van de Visadienst, 3 december 1997 dat er geen bezwaar was tegen afgifte van een MVV, door de Turkse politie naar Irak zijn uitgezet omdat de Nederlandse vertegenwoordiging in Ankara geen MVV heeft verleend? </vraag>
      <vraag nummer="2">Welke afspraken zijn er tussen de Turkse autoriteiten en de Nederlandse vertegenwoordiging in Ankara gemaakt over de afhandeling van verzoeken voor gezinshereniging van in Nederland wonende vluchtelingen? </vraag>
      <vraag nummer="3">Op welke wijze vindt een identiteitsonderzoek plaats naar personen die zich bij de Nederlandse Ambassade te Ankara melden voor gezinshereniging met de houder van een A-status in Nederland nadat reeds een beschikking is afgegeven dat er geen bezwaar bestaat tegen afgifte van een MVV? In welke gevallen dient dit onderzoek plaats te vinden? Hoe vindt het onderzoek plaats? Wie voert het onderzoek uit en op grond van welke bevoegdheid? Welke gegevens dienen te worden overgelegd? Wie voert de beoordeling uit en welke consequenties worden hieraan verbonden? Welke rechtswaarborgen zijn er ingesteld? </vraag>
      <vraag nummer="4">Wat is de waarde van de zogenaamde «letter of concern» die de Ambassade afgeeft aan betrokkene om hem te beschermen tegen uitzetting uit Turkije? Zijn daarover afspraken gemaakt met de Turkse autoriteiten? </vraag>
      <vraag nummer="5">Wat is uw oordeel over de gang van zaken bij de afwikkeling van het verzoek van de heer O.M. Saleh voor gezinshereniging? </vraag>
      <vraag nummer="6">Ziet u mogelijkheden om het gezin van de heer Saleh alsnog van een MVV te voorzien en de gezinshereniging te realiseren? Zo ja, welke stappen zult u daartoe ondernemen? Zo neen, waarom niet? MVV = Machtiging tot Voorlopig Verblijf </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De beschikking van de Visadienst van 3 december 1997 behelsde een inwilliging onder voorbehoud van de aanvraag tot afgifte van een machtiging tot voorlopig verblijf (mvv). Dit is ook schriftelijk medegedeeld aan de heer Mohammed Saleh. De aan inwilliging verbonden voorwaarde houdt onder meer in dat de identiteit van de mvv-gerechtigden en de gezinsband met de in Nederland toegelaten vluchteling zijn aangetoond. Nader onderzoek naar de identiteit en de familieband van het gezin Kazal Saleh Saeed bleek noodzakelijk omdat de overgelegde identiteitsdocumenten ernstige twijfels opriepen over de echtheid. Vervolgens is de ambassade op 23 maart jl. gemachtigd de mvv aan het gezin Kazal Saleh Saeed uit te reiken. </antwoord>
      <antwoord nummer="2">Om duidelijkheid te verschaffen over de positie van de betrokken Iraakse gezinnen verstrekt de Nederlandse ambassade te Ankara hen een in het Turks opgestelde verklaring waarin staat vermeld dat betrokkenen in afwachting zijn van een beslissing van de Nederlandse overheid op het verzoek om gezinshereniging. Deze verklaring is 30 dagen geldig. Indien de ambassade na 30 dagen nog geen akkoord tot mvv-verlening heeft ontvangen, wordt een nieuwe verklaring afgegeven. De waarde van de bedoelde verklaringen is afhankelijk van de goede wil van de Turkse autoriteiten. </antwoord>
      <antwoord nummer="3">Zie ook het antwoord op vraag 1. Onderzoek naar de identiteit van een vreemdeling vindt plaats als deze verzoekt om afgifte van een mvv doch niet beschikt over een document op basis waarvan zijn of haar identiteit kan worden vastgesteld. Op basis van het dossier van het in Nederland toegelaten gezinslid stelt de Visadienst identificerende vragen op, die naar de Nederlandse ambassade worden gezonden. De vreemdeling wordt in de gelegenheid gesteld de vragen te beantwoorden, waarna een rapport van bevindingen naar de Visadienst wordt gestuurd. De Visadienst beoordeelt vervolgens of die antwoorden de benodigde zekerheid verstrekken over de identiteit van betrokkenen en hun gezinsband met de toegelaten vreemdeling. De bevoegdheid om zekerheid omtrent de identiteit van een mvv-aanvrager te eisen berust op de bij en krachtens de Vreemdelingenwet gestelde voorwaarden voor toelating van vreemdelingen. De Nederlandse diplomatieke en consulaire vertegenwoordigingen, verantwoordelijk voor de afgifte van visa (inclusief mvv’s), voeren controle op de identiteit van de aanvragers uit. Een negatief onderzoeksresultaat zal leiden tot een afwijzende beschikking van de Visadienst, waartegen de gebruikelijke bezwaar- en beroepsmogelijkheden openstaan. </antwoord>
      <antwoord nummer="4">Zie antwoord op vraag 2. </antwoord>
      <antwoord nummer="5">Tussen Buitenlandse Zaken en Justitie zijn sinds kort werkafspraken van kracht die beogen een eventueel nader onderzoek zo snel mogelijk af te ronden. Tijdens de behandeling van het onderzoek van de heer Saleh was dit nog niet het geval, hetgeen mede verklaart waarom het onderzoek meer tijd heeft gekost. </antwoord>
      <antwoord nummer="6">Na ontvangst van de definitieve machtiging tot afgifte van de mvv heeft de ambassade via de IOM contact gezocht met het gezin van de heer Saleh. Het gezin is op 2 april jl. Turkije ingereisd, nadat opnieuw uitreistoestemming was verkregen van de KDP-autoriteiten in het noorden van Irak. Op 3 april is hen door de Nederlandse ambassade te Ankara een Nederlands laissez-passer voorzien van een mvv verstrekt. Het gezin is dezelfde dag in Nederland aangekomen. </antwoord>
      <noten afkomstig="antwoord"/>
   </antwoorden>
</kvr>
