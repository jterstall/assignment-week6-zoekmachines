<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Krähe (PvdA) aan de minister van Landbouw, Natuur en Voedselkwaliteit over bomenkap in Nederhemert-Zuid door Staatsbosbeheer. (Ingezonden 23 augustus 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26393
</item>
         <item attribuut="Inhoud">Staatsbosbeheer wil bomen in Nederhemert-Zuid kappen. Uit reacties van omwonenden blijkt dat hierover slecht is gecommuniceerd.</item>
         <item attribuut="Rubriek">Natuur (Flora) Natuur (Overig)</item>
         <item attribuut="Trefwoorden">Bomen Natuurbescherming</item>
         <item attribuut="Vindplaats">Kamervragen met antwoord 2006-2007, nr. 8, Tweede Kamer</item>
         <item attribuut="Vraagnr_bij_indiening">2050617880</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Krähe</persoon>
         </item>
         <item attribuut="Datum_reaktie">2006-09-20</item>
         <item attribuut="Datum_indiening">2006-08-23</item>
         <item attribuut="Document-id">KVR26393</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="15" allpagenumbers="15 16" vetnummer="2050617880" code="0607tkkvr8" lopendefooter="Tweede Kamer, vergaderjaar 2006–2007, Aanhangsel" filenaam="KVR26393" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="8" onderwerp="" indiendatum="2006-08-23">
         <vrager partij="PvdA" oorsprong="parlement">Krähe</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-09-20">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Natuurliefhebbers furieus over kaalslag»? <voetnoot nummer="1"/>
      </vraag>
      <vraag nummer="2">Is door Staatbosbeheer aan alle wettelijke regels en vereisten voldaan voorafgaand aan de kap van de bomen in Nederhemert-Zuid? </vraag>
      <vraag nummer="3">Kunt u aangeven op welke wijze gecommuniceerd is met de omwonenden en andere betrokkenen? </vraag>
      <vraag nummer="4">Kunt u aangeven wat de inhoud van de communicatie met de omwonenden en overige betrokkenen was? </vraag>
      <vraag nummer="5">Kunt u aangeven of de uitgevoerde werkzaamheden zijn uitgevoerd conform de voorgaande communicatie? </vraag>
      <vraag nummer="6">Bent u op de hoogte van de klachten van omwonenden die aangeven dat de werkzaamheden die nu worden uitgevoerd grootschaliger uitpakken dan in de communicatie is aangegeven? </vraag>
      <vraag nummer="7">Deelt u de mening dat de communicatie met de omwonenden en andere betrokkenen rondom de bomenkap beter had gekund? </vraag>
      <vraag nummer="8">Op welke wijze verhoudt het voorgaande zich tot het door Staatsbosbeheer ondertekende Handvest Publieke Verantwoording? </vraag>
      <vraag nummer="9">Op welke wijze gaat Staatsbosbeheer alsnog de communicatie in dit specifieke geval, maar ook in het algemeen, verbeteren? </vraag>
      <noten afkomstig="vraag">
         <noot nummer="1" datum="2006-08-17" bron="Brabants Dagblad">Brabants Dagblad, 17 augustus 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Voorafgaand aan de werkzaamheden heeft Staatsbosbeheer het plangebied geïnventariseerd op soorten die beschermd zijn onder de Flora- en faunawet. De resultaten van de inventarisatie gaven geen aanleiding te verwachten dat een overtreding van de verbodsbepalingen van de Flora- en faunawet zal plaatsvinden. De Algemene Inspectiedienst heeft op verzoek van de gemeente Zaltbommel het plangebied bezocht. Tijdens dit bezoek heeft de Algemene Inspectiedienst geconcludeerd dat er geen overtredingen van de Flora- en faunawet zijn begaan. Staatsbosbeheer heeft een ontheffing van de kennisgevings- en herplantplicht in de Boswet. Staatsbosbeheer heeft geen aanlegvergunning op basis van het bestemmingsplan aangevraagd, omdat ze ervan uit is gegaan dat bij de kapwerkzaamheden sprake is van normaal en noodzakelijk onderhoud en beheer van het bos. De gemeente Zaltbommel is het hier niet mee eens en heeft Staatsbosbeheer een dwangsom opgelegd. In afwachting van de heroverweging van de gemeente Zaltbommel van het dwangsombesluit heeft Staatsbosbeheer de werkzaamheden stilgelegd. </antwoord>
      <antwoord nummer="3, 4, 5, 6, 7 en 9">Ik ben niet tot in detail op de hoogte van de manier waarop Staatsbosbeheer de communicatie uitvoert. De verantwoordelijkheid voor de uitvoering van het beheer en de communicatie daarover ligt tenslotte bij Staatsbosbeheer als zelfstandig bestuursorgaan. Staatsbosbeheer heeft anderhalve maand vóór aanvang van de werkzaamheden de bewoners van het eiland van Nederhemert schriftelijk op de hoogte gesteld. De brief bevatte een opsomming van de activiteiten, zowel voorafgaand als tijdens de kapwerkzaamheden. In de brief werd tevens uitleg gegeven over de reden van de werkzaamheden. De werkzaamheden zijn conform de rondgestuurde brief uitgevoerd. Staatsbosbeheer heeft mij meegedeeld geen reacties op deze brief te hebben ontvangen. Bij de aanvang van de beheerswerkzaamheden heeft een medewerker van Staatsbosbeheer ter plekke uitleg gegeven aan een aantal verontruste bewoners. Staatsbosbeheer had toen de indruk dat de bewoners waren gerustgesteld en dat ze de noodzaak van de werkzaamheden begrepen. In de brief stond onder andere dat de werkzaamheden bestaan uit «het kappen van een aantal populieren». Hier is sprake van een discrepantie tussen de manier waarop Staatsbosbeheer aankijkt tegen het begrip «aantal» en de manier waarop dit wordt ervaren door de bewoners. Gezien de situatie op het eiland van Nederhemert, waar de woongemeenschap zeer gehecht is aan het gebied, erkent Staatsbosbeheer dat een voorlichtingsbijeenkomst voor de bewoners, vóór aanvang van de werkzaamheden, op z’n plaats zou zijn geweest. Naar aanleiding van de onrust bij betrokkenen heeft Staatsbosbeheer overleg gevoerd met de gemeente Zaltbommel, de provincie Gelderland en het Geldersch Landschap en Geldersche Kasteelen (mede-uitvoerder van de werkzaamheden). Naar aanleiding hiervan heeft de gemeente op 23 augustus een informatieavond belegd voor de bewoners. </antwoord>
      <antwoord nummer="8">Het Handvest is een wilsverklaring omtrent een zorgvuldige en publieke verantwoording door zelfstandige bestuursorganen. In het Handvest is opgenomen dat de bestuursorganen veel waarde hechten aan het oordeel van partijen in de maatschappij over de kwaliteit van de diensten en de dienstverlening. Hier geeft Staatsbosbeheer onder andere vorm aan door de instelling van participatiegroepen van omwonenden en gebruikers van een gebied. Staatsbosbeheer heeft van de onrust in Nederhemert-Zuid geleerd dat het uitblijven van een reactie op de schriftelijke aankondiging niet tegelijk begrip en draagvlak voor de werkzaamheden inhoudt. Een ieder kan, in geval hij of zij het niet eens is met de wijze waarop de werkzaamheden of de communicatie daarover worden uitgevoerd, een klacht indienen bij Staatsbosbeheer. Voor Staatsbosbeheer is het belangrijk dat mensen gebruik maken van deze mogelijkheid. </antwoord>
      <noten afkomstig="antwoord"/>
   </antwoorden>
</kvr>
