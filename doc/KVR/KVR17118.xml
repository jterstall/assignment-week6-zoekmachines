<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mosterd (CDA) aan de staatssecretaris van Sociale Zaken en Werkgelegenheid, dhr. Rutte, over pensioenaanspraken. (Ingezonden 15 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17118
</item>
         <item attribuut="Rubriek">Inkomen en rechtspositie (VUT en pensionering)</item>
         <item attribuut="Trefwoorden">Pensioenen</item>
         <item attribuut="Vindplaats">Kamervragen met antwoord 2002-2003, nr. 723, Tweede Kamer</item>
         <item attribuut="Vraagnr_bij_indiening">2020305730</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Mosterd</persoon>
         </item>
         <item attribuut="Datum_reaktie">2003-02-03</item>
         <item attribuut="Datum_indiening">2003-01-15</item>
         <item attribuut="Document-id">KVR17118</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1521" allpagenumbers="1521 1522" vetnummer="2020305730" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17118" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="723" onderwerp="" indiendatum="2003-01-15">
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2003-02-3">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u de inhoud van het rapport van de Commissie Nationaal Pensioendebat: «Zorgen over Morgen»? </vraag>
      <vraag nummer="2">Bent u het eens met de commissie dat het noodzakelijk is dat alle deelnemers aan een pensioenregeling jaarlijks de beschikking krijgen over een helder pensioenoverzicht waarin alle opgebouwde en toekomstige aanspraken staan? </vraag>
      <vraag nummer="3" voetnoot="2">Hoe gaat u in dit kader uitvoering geven aan de motie-Verburg en Smulders? <voetnoot nummer="2"/>
      </vraag>
      <vraag nummer="4">Hoe denkt u over de conclusie dat in samenwerking met pensioenfondsen en verzekeraars de mogelijkheid onderzocht moet worden van een voor de Belastingdienst en voor belastingplichtigen toegankelijke databank (pensioenregister) waar gekoppeld aan het sofi-nummer de opgebouwde pensioenaanspraken en lijfrenten worden geregistreerd? </vraag>
      <vraag nummer="5">Deelt u de mening dat de problemen met uitbetaling van pensioenen met name gelden voor oudere pensioenaanspraken, doordat door verouderde gegevens zowel pensioenfondsen als gerechtigden moeilijk op te sporen zijn? </vraag>
      <vraag nummer="6">Moeten de gegevens van deze vaak niet opgevraagde pensioenen niet in een register opgenomen worden, zodat pensioengerechten eenvoudiger te achterhalen zijn en daadwerkelijk bij de gerechtigden terechtkomen? Wat wilt u hier anders aan gaan doen? </vraag>
      <vraag nummer="7">Bent u niet van mening dat gelet op de snelle veroudering van de bevolking en de daardoor op korte termijn verwachte toename van pensioengerechtigden het noodzakelijk is genoemd pensioenregister op korte termijn in te voeren? </vraag>
      <noten afkomstig="vraag">
         <noot nummer="1" datum="2003-11-7" bron="Vragen van de leden Mosterd en Van Loon-Koomen">Vragen van de leden Mosterd en Van Loon-Koomen, 7 november 2003, Aanhangsel Handelingen nr. 395, Vergaderjaar 2002–2003</noot>
         <noot nummer="2" documenttype="Kamerstuk" kamerstuk-id="28 600 XV" documentnummer="56">Kamerstuk 28 600 XV, nr. 56</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Helderheid over opgebouwde en toekomstige pensioenaanspraken is van groot belang. Daarom is wettelijk geregeld dat deelnemers jaarlijks voorgelicht moeten worden over de hoogte van hun te bereiken pensioen en over de jaarlijkse waardeaangroei van hun pensioenaanspraken. Met de laatstgenoemde informatie kan worden bepaald of fiscale ruimte voor een aanvullende lijfrentevoorziening bestaat. Daarnaast dienen pensioenuitvoerders op verzoek aan hun deelnemers en gewezen deelnemers binnen drie maanden een opgave van de hoogte van de opgebouwde pensioenaanspraken te verstrekken. In de notitie «Hoofdlijnen voor een nieuwe Pensioenwet» (Kamerstuk 28 294, nr. 1) is aangekondigd dat in de toekomst ook gewezen deelnemers periodiek geïnformeerd moeten worden over de ontwikkeling van hun aanspraken. Ook deze groep zal daardoor goed op de hoogte blijven van pensioenaanspraken die bij een vroegere pensioenuitvoerder zijn opgebouwd. Daarnaast zullen de voorschriften voor beschikbare premieregelingen worden aangescherpt om de deelnemers beter inzicht te geven in de financiële risico’s die aan deze regelingen verbonden kunnen zijn. </antwoord>
      <antwoord nummer="3">Zoals reeds aangegeven in mijn brief van 16 december 2002 aan uw Kamer, heeft de motie betrekking op regelgeving die berust op de Wet Inkomstenbelasting 2001. Voor deze regelgeving draagt de staatssecretaris van Financiën de eerste verantwoordelijkheid. Samen met de staatssecretaris van Financiën zal ik een brief aan de Tweede Kamer sturen over de relatie tussen de motie Verburg/Smulders en het amendement Van Vroonhoven-Kok dat bij de behandeling van het Belastingplan 2003 is aangenomen (Kamerstuk 28 607, nr. 15). </antwoord>
      <antwoord nummer="4">Ik deel deze conclusie niet. Een overgrote meerderheid van de rechthebbenden weet zelf de weg te vinden naar de pensioenuitvoerder(s). De relatief kleine groep rechthebbenden waarvoor dit niet geldt, wordt actief door pensioenuitvoerders opgespoord, bijvoorbeeld via de Gemeentelijke Basisadministratie (GBA). Dit ontslaat rechthebbenden er overigens niet van om ook zelf actie te ondernemen om hun pensioenrechten geldend te maken. Als mensen bijvoorbeeld verhuizen naar het buitenland, zonder dat zij hun pensioenuitvoerder op enig moment op de hoogte stellen, kan het spoor voor pensioenuitvoerders doodlopen. Om de hoeveelheid niet uitgekeerde pensioenen te verminderen, is in 1994 het Project Niet Opgevraagde Pensioenen opgezet. Aan dit project namen naast de koepelorganisaties van pensioenuitvoerders ook belangenorganisaties als de Consumentenbond deel. Dit project heeft geresulteerd in de opzet van een helpdesk voor vergeten pensioenen, die is ondergebracht bij de Vereniging van Bedrijfstakpensioenfondsen. Deze helpdesk traceert opgebouwde pensioenrechten bij alle pensioenuitvoerders. Verder kan ook de Pensioen- &amp; Verzekeringskamer behulpzaam zijn bij de opsporing in geval van niet meer bestaande werkgevers of pensioenuitvoerders. Om ook de nog overgebleven problemen op te lossen, zijn – met volle inachtneming van de regels voor de privacy-bescherming – in het kader van de helpdesk voor vergeten pensioenen afspraken met de Sociale Verzekeringsbank over gegevensuitwisseling gemaakt. Het gaat dan met name om het traceren van mensen die naar het buitenland zijn verhuisd en die zelf geen actie hebben ondernomen om hun aanvullende pensioenrechten geldend te maken. </antwoord>
      <antwoord nummer="5">Veruit de meeste pensioengerechtigden worden getraceerd. Wanneer zich nog problemen voordoen, zal dat met name gaan om oudere pensioenrechten van gewezen deelnemers die naar het buitenland zijn verhuisd. Ondanks het feit dat pensioen in beginsel een haalschuld is, doen pensioenuitvoerders er alles aan om de rechthebbenden op te sporen (zie de beantwoording van vraag 4). </antwoord>
      <antwoord nummer="6">Gezien de verschillende maatregelen die pensioenuitvoerders al hebben genomen, zou de meerwaarde van een pensioenregister zeer beperkt zijn. Het zou absoluut te ver voeren om ten behoeve van een hele kleine restgroep aan probleemgevallen een pensioenregister bij de Belastingdienst in te stellen. De hoge administratieve lasten die met de instelling en uitvoering van een dergelijk register gepaard gaan, staan in geen enkele verhouding tot de omvang van de problematiek die met een dergelijk register opgelost zou kunnen worden. Bovendien lost een pensioenregister met niet opgevraagde pensioenen niets op, zolang rechthebbenden zelf geen actie ondernemen. De effectiviteit van een dergelijk register is immers volledig afhankelijk van de vraag in hoeverre dit register geraadpleegd wordt. Juist het feit dat pensioenrechten tot nu toe niet zijn opgevraagd, maakt het onwaarschijnlijk dat de doelgroep op grote schaal van een pensioenregister gebruik zal maken. Zoals reeds aangegeven bij de beantwoording van vraag 2 zullen in de toekomst de wettelijke voorlichtingsvereisten verder aangescherpt worden, met name waar het de opgebouwde pensioenaanspraken van gewezen deelnemers betreft. </antwoord>
      <antwoord nummer="7">Zie de beantwoording van vraag 6. </antwoord>
      <noten afkomstig="antwoord"/>
   </antwoorden>
</kvr>
