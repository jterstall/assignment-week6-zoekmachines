<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koopmans (CDA) aan de staatssecretaris van Volkshuisvesting, Ruimtelijke Ordening en Milieubeheer over een stortverbod huishoudelijk afval begin 2003. (Ingezonden 23 december 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17034
</item>
         <item attribuut="Inhoud">Indiener informeert hoe het komt dat er te veel brandbaar afval gestort wordt en te weining afval wordt aangeleverd bij de afvalverbrandingsinstallaties.</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking Huisvuil</item>
         <item attribuut="Vindplaats">Kamervragen met antwoord 2002-2003, nr. 649, Tweede Kamer</item>
         <item attribuut="Vraagnr_bij_indiening">2020305150</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Koopmans</persoon>
         </item>
         <item attribuut="Datum_reaktie">2003-01-23</item>
         <item attribuut="Datum_indiening">2002-12-23</item>
         <item attribuut="Document-id">KVR17034</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1369" allpagenumbers="1369 1370" vetnummer="2020305150" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17034" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="649" onderwerp="" indiendatum="2002-12-23">
         <vrager partij="CDA" oorsprong="parlement">Koopmans</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-01-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hoe kan het dat er – volledig in strijd met de «ladder van Lansink» – zoveel brandbaar afval gestort wordt dat er onvoldoende afval aangeleverd wordt bij de afvalverbrandingsinstallaties (AVI’s)? <voetnoot nummer="1"/>
      </vraag>
      <vraag nummer="2">Is er dit jaar ook al sprake geweest van onvoldoende vollast van de AVI’s? </vraag>
      <vraag nummer="3">Draagt de eerder bekritiseerde gigantisch toegenomen export van afval ook bij aan de onvoldoende vollast die u begin 2003 voorziet? </vraag>
      <vraag nummer="4">Kunt u aanvullend tijdelijke maatregelen nemen om de export van afval te beteugelen en daarmee de vollast van AVI’s op een goedkopere manier te garanderen dan het door u afgekondigde stortverbod en om te voorkomen dat er door verdringing extra export plaatsvindt? </vraag>
      <noten afkomstig="vraag">
         <noot nummer="1" titel="Van Geel: komende maanden geen stort van brandbaar huisafval">N.a.v. het persbericht «Van Geel: komende maanden geen stort van brandbaar huisafval» op www.vrom.nl</noot>
      </noten>
   </vragen>
   <antwoorden aantal="4">
      <antwoord nummer="1">Het totale aanbod aan brandbaar afval is momenteel, doordat de mate van hergebruik achterblijft bij de oorspronkelijke planning, groter dan de elf Nederlandse afvalverbrandingsinstallaties (avi’s) aankunnen. In 2002 moest ca. 1.75 miljoen ton brandbaar afval bij gebrek aan andere verwijderingsmogelijkheden worden gestort. Dat afval mag echter pas worden gestort nadat daarvoor door gedeputeerde staten een ontheffing van het sedert 1995 in Nederland geldende Besluit stortplaatsen en stortverboden afvalstoffen (het stortverbod) is verleend. Op grond van artikel 4 van het stortverbod mogen gedeputeerde staten die ontheffing niet eerder verlenen dan nadat de staatssecretaris van VROM heeft verklaard dat er in de periode waarvoor gedeputeerde staten voornemens zijn de ontheffing te verlenen, daadwerkelijk geen andere verwijderingsmogelijkheden dan storten beschikbaar zijn. Voordat de staatssecretaris die verklaring afgeeft, gaat hij na of de avi’s in de periode waarvoor de verklaring en de ontheffing wordt gevraagd wel of geen capaciteit beschikbaar hebben. Pas wanneer alle avi’s schriftelijk te kennen hebben gegeven in de desbetreffende periode over voldoende afval te beschikken, geeft de staatssecretaris de gevraagde verklaring af waarna gedeputeerde staten de gevraagde ontheffing kunnen verlenen. Omdat de ontheffingen voor een periode van vier maanden worden verleend en er zich in die periode situaties voor kunnen doen waarin er bij avi’s minder afval wordt aangevoerd dan waarop werd gerekend op het moment waarop de ontheffing werd verleend, verbinden gedeputeerde staten aan de ontheffing de voorwaarde dat deze wordt ingetrokken zodra er in die periode toch verbrandingscapaciteit vrij valt. In november/december 2002 hebben alle provincies mij gevraagd om de op grond van het stortverbod vereiste verklaring af te geven voor de periode januari 2003 tot met april 2003. Vijf van de elf Nederlandse avi’s hebben in december 2002 echter te kennen gegeven dat zij in de eerste vier maanden van 2003 circa 100 000 ton (huishoudelijk) afval tekort kwamen om de vollast te bereiken. Hoewel er voor een veelvoud daarvan ontheffingen zijn aangevraagd werd dit afval niet aan de avi’s aangeleverd omdat men het niet eens kon worden over de prijs. Voor mij was dat reden om met ingang van 1 januari 2003 een absoluut verbod in te stellen op het storten van huishoudelijk afval. Voor de andere afvalstromen zijn wel verklaringen afgegeven. Het verbod op het storten van huishoudelijk afval wordt pas opgeheven op het moment dat de avi’s het voor de vollast benodigde afval hebben kunnen contracteren. </antwoord>
      <antwoord nummer="2">Gedurende het gehele jaar 2002 hebben de Nederlandse avi’s op vollast gedraaid. Op dit moment (in januari 2003) is dit voor enkele avi’s niet het geval, vandaar dat ik de hiervoor genoemde maatregel heb genomen. </antwoord>
      <antwoord nummer="3">Zoals gesteld is er ondanks de in 2002 sterk toegenomen export van voor nuttige toepassing bestemde afvalstoffen (hoofdzakelijk bouw- en sloopafval), in 2002 nog circa 1.75 miljoen ton brandbaar afval met een ontheffing van het stortverbod gestort. Een substantieel deel daarvan, circa 40%, is huishoudelijk afval. Met de maatregelen in het binnenkort van kracht worden van het Landelijk afvalbeheerplan zal deze stort in de planperiode tot nul worden gereduceerd. </antwoord>
      <antwoord nummer="4">De export waar het om gaat is de export van afvalstoffen bestemd voor nuttige toepassing. De mogelijkheden om deze export te «beteugelen» zijn op grond van Europese regelgeving en uitspraken van het Europese Hof ter zake gering. Het gaat bij deze export bovendien vrijwel altijd om andere afvalstoffen dan de afvalstoffen waarin de avi’s primair geïnteresseerd zijn. Niettemin heb ik in mijn brief van 27 november 2002 aan de Voorzitter van de Tweede Kamer der Staten-Generaal aangegeven welke oplossingen ik zie voor de problemen die het bedrijfsleven ervaart als gevolg van de sterk toegenomen export. Het daadwerkelijk van kracht worden van het LAP is daarvoor een belangrijke stap. Ik heb daarbij ook aangegeven van een aantal maatregelen samen met het bedrijfsleven de mogelijkheden van fijnregeling te bezien. Zodra dit overleg tot nadere resultaten komt zal ik uw Kamer daarover inlichten. </antwoord>
      <noten afkomstig="antwoord"/>
   </antwoorden>
</kvr>
