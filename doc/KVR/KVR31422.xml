<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over zieke kinderen door besmet vlees uit Nederland. (Ingezonden 6 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31422
</item>
         <item attribuut="Inhoud">Vragen naar aanleiding van bericht (De Telegraaf, 3 maart 2008) dat 130 mensen in de Siberische stad Bratsk (Rusland), onder wie 95 kinderen, het slachtoffer zijn geworden van zware voedselvergiftiging na het eten van uit Hollandse kippenlever bereide vleesballetjes. Indiener wil weten waarom het kippenvlees onvoldoende gecontroleerd is op ziekteverwekkers en of deze controles in Nederland, dan wel in Rusland hadden moeten plaatsvinden. Overweegt de minister maatregelen tegen de exporteur van het kippenvlees? Gaat de minister de sector aanspreken om de slachtoffers van dit voedselschandaal schadeloos te stellen, als blijkt dat er sprake is van nalatigheid door Nederlandse betrokkenen?</item>
         <item attribuut="Rubriek">Handel en economie (Export) Veeteelt (Vlees)</item>
         <item attribuut="Trefwoorden">Export Rusland Vleeskeuring</item>
         <item attribuut="Vindplaats">Kamervragen met antwoord 2007-2008, nr. 1831, Tweede Kamer</item>
         <item attribuut="Vraagnr_bij_indiening">2070813900</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2008-03-28</item>
         <item attribuut="Datum_indiening">2008-03-06</item>
         <item attribuut="Document-id">KVR31422</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3737" allpagenumbers="3737 3738" vetnummer="2070813900" code="0708tkkvr1831" lopendefooter="Tweede Kamer, vergaderjaar 2007–2008, Aanhangsel" filenaam="KVR31422" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1831" onderwerp="" indiendatum="2008-03-6">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-03-28">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht «Kinderen ziek van Hollands vlees»? <voetnoot nummer="1"/>
      </vraag>
      <vraag nummer="2">Heeft u contact met de militaire politie in Bratsk over de loop van het onderzoek? Zo ja, welke zaken bespreekt u? Zo neen, waarom niet? </vraag>
      <vraag nummer="3">Kunt u uiteenzetten wat de oorzaak zou kunnen zijn van de ziekteverwekkers in het Hollandse kippenvlees? Zo ja, heeft dit consequenties voor andere partijen Nederlands kippenvlees? Zo neen, waarom niet en bent u voornemens de oorzaak te achterhalen? </vraag>
      <vraag nummer="4">Kunt u uiteenzetten waarom het kippenvlees onvoldoende gecontroleerd was op ziekteverwekkers en of deze controles in Nederland hadden moeten plaatsvinden of in Rusland? </vraag>
      <vraag nummer="5">Worden verplichte controles van kippenvlees voor de export ook uitgevoerd op kippenlevers en op welke wijze de controle in zijn werk gaat, wie deze controle uitvoert, of elk dier wordt gecontroleerd en op welke potentiële ziekteverwekkers er wordt gecontroleerd? </vraag>
      <vraag nummer="6">Weet u wie de exporteur was van het Hollandse kippenvlees? </vraag>
      <vraag nummer="7">Overweegt u maatregelen te nemen tegen de exporteur, slachterij of andere betrokkenen wanneer blijkt dat de regels zijn overtreden of onvoldoende controle heeft plaatsgevonden? Zo ja, op welke wijze en binnen welke termijn? Zo neen, waarom niet? </vraag>
      <vraag nummer="8">Kunt u uiteenzetten welke gevolgen dit voedselschandaal zou kunnen hebben voor de Nederlandse exportpositie? </vraag>
      <vraag nummer="9">Bent u van mening dat toezicht en handhaving met betrekking tot door Nederland geëxporteerde vleesproducten toereikend zijn? Zo ja, hoe kan een voedselschandaal als dit dan toch ontstaan? Zo neen, bent u bereid de regels aan te scherpen en binnen welke termijn? </vraag>
      <vraag nummer="10">Bent u bereid bent de sector aan te spreken de slachtoffers van dit voedselschandaal schadeloos te stellen, wanneer blijkt dat er sprake is van nalatigheid door Nederlandse betrokkenen? Zo neen, waarom niet? Zo ja, op welke wijze? </vraag>
      <noten afkomstig="vraag">
         <noot nummer="1" datum="2008-03-3" bron="De Telegraaf">De Telegraaf, 3 maart 2008</noot>
      </noten>
   </vragen>
   <antwoorden aantal="1">
      <antwoord nummer="1 t/m 10">De titel van het artikel in de Telegraaf van 3 maart 2008 «Kinderen ziek van Hollands vlees» wekt de indruk dat een Nederlandse bron aan dit betreurenswaardige voedselincident in Siberië ten grondslag ligt. Uit de inhoud van dit artikel valt echter niet te herleiden wat de directe oorzaak is van deze voedselvergiftiging in Rusland. In eerste instantie wordt er verwezen naar het eten van met Hollandse kippenlever bereide vleesballetjes. In de laatste alinea spreekt de voorzitter van het Gezondheidscomité in de regio Irkutsk de veronderstelling uit dat een foutieve bereiding vermoedelijk de hoofdoorzaak is. Het artikel laat in het midden welke bereiding hier bedoeld wordt en waar die bereiding heeft plaatsgevonden. Vlees en vleesproducten mogen alleen geëxporteerd worden naar een derde land, voorzien van een veterinair certificaat dat afgegeven is door de Voedsel en Waren Autoriteit (VWA). Deze (in Nederland geproduceerde) producten kunnen dus alleen geëxporteerd worden als ze voldoen aan de gezondheidseisen die gelden binnen de EU en bovendien aan de (eventueel extra) eisen van het land van bestemming. Rusland eist voor pluimveevlees(producten) inclusief kippenlevers bijvoorbeeld extra microbiologisch onderzoek op salmonella. Elke zending pluimveevlees, gecertificeerd voor Rusland, voldoet hieraan. De concrete informatie uit Rusland over dit incident is dat er een onderzoeksteam is opgezet door de lokale autoriteiten, dat salmonella de boosdoener is en dat er noodmaatregelen getroffen zijn. Er zijn in Rusland geen twijfels geuit over de kwaliteit van het Nederlandse product. In de regel hebben lokale autoriteiten over incidenten geen directe contacten met de Nederlandse delegatie (Nederlandse ambassade en/of het landbouwbureau) in Moskou. Officiële en formele communicatie verloopt altijd via de centrale autoriteiten. Tot op heden hebben deze autoriteiten geen contact gezocht met het landbouwbureau van de Nederlandse ambassade over dit incident. Bij een serieus probleem met een Nederlands product op de Russische markt ontvangt het landbouwbureau direct een «notificatie» van de Russische inspectie Rosselkhodznadzor. Indien het onderzoek in Rusland dus zou uitwijzen dat de oorzaak van het incident in Nederland gelegen is, maken de Russische autoriteiten dit kenbaar aan mijn landbouwraad in Moskou. Daarvan is tot nu toe geen sprake. Ik zie geen reden om aan de (lokale) autoriteiten nadere informatie te vragen over deze voedselvergiftiging. Ook wil ik niet vooruitlopen op het eindresultaat van het lopende Russische onderzoek. Vanzelfsprekend zal ik, mocht daar toch aanleiding toe zijn, hier in Nederland de oorzaak van dit incident grondig laten onderzoeken. In dit stadium beschouw ik het niet opportuun dit incident vanuit Nederland nader onder de aandacht van de Russische autoriteiten te brengen, noch om het in Nederland, zonder directe en concrete aanleiding, verder te laten onderzoeken. </antwoord>
      <noten afkomstig="antwoord"/>
   </antwoorden>
</kvr>
