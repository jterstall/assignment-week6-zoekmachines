<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gesthuizen en Poppe (beiden SP) aan de ministers van Economische Zaken en van Volkshuisvesting Ruimtelijke Ordening en Milieu over de giframp in Ivoorkust. (Ingezonden 24 oktober 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30542
</item>
         <item attribuut="Inhoud">Het gif afkomstig van Trafigura in Ivoorkust is nog steeds niet opgeruimd. Nederland zou hulp en deskundigheid moeten aanbieden om het gif alsnog geheel op te ruimen. Daarnaast vragen over het vestigings- en sanctiebeleid inzake ondernemingen die hun maatschappelijke verantwoordelijkheid niet nemen.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Internationale betrekkingen (Overig) Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Ivoorkust Ongevallen Vestigingsbeleid</item>
         <item attribuut="Vindplaats">Kamervragen met antwoord 2007-2008, nr. 1017, Tweede Kamer</item>
         <item attribuut="Vraagnr_bij_indiening">2070803370</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gesthuizen Poppe</persoon>
         </item>
         <item attribuut="Datum_reaktie">2008-01-09</item>
         <item attribuut="Datum_indiening">2007-10-24</item>
         <item attribuut="Document-id">KVR30542</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2169" allpagenumbers="2169 2170" vetnummer="2070803370" code="0708tkkvr1017" lopendefooter="Tweede Kamer, vergaderjaar 2007–2008, Aanhangsel" filenaam="KVR30542" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1017" onderwerp="" indiendatum="2007-10-24">
         <vrager partij="SP" oorsprong="parlement">Gesthuizen Poppe</vrager>
         <vraagt-aan>de ministers van Economische Zaken en van Volkshuisvesting Ruimtelijke Ordening en Milieu</vraagt-aan>
      </vraagdata>
      <antwoorddata antwoorddatum="9 januari 2008), zie ook Aanhangsel Handelingen nr. 669, vergaderjaar 2007–2008">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het dat het gif afkomstig van Trafigura nog altijd niet volledig is opgeruimd en een gevaar vormt voor de lokale bevolking en het milieu? <voetnoot nummer="1"/>
      </vraag>
      <vraag nummer="2">Kunt u aangeven welke criteria u stelt aan de handelsmoraal c.q. «Maatschappelijk Verantwoord Ondernemen» voor vanuit Nederland opererende bedrijven? Zo niet, bent u bereid hiervoor criteria op te stellen? </vraag>
      <vraag nummer="3">Kunt u aangeven op welke punten de handelswijze van Trafigura voldoet aan uw criteria en waar de handelswijze van Trafigura hiervan afwijkt? </vraag>
      <vraag nummer="4">Welke middelen heeft u om bedrijven als Trafigura, die zich ogenschijnlijk niet zo veel gelegen laten liggen aan hun maatschappelijke verantwoordelijkheid, hierop aan te spreken en indien nodig sancties op te leggen? Bent u bereid die middelen in te zetten tegen Trafigura? </vraag>
      <vraag nummer="5">Bent u van mening dat het bij het creëren van een aantrekkelijk vestigingsklimaat in Nederland meer beperkingen moeten kunnen worden opgelegd aan vestiging van bedrijven die niet voldoen aan uw criteria voor «Maatschappelijk Verantwoord Ondernemen»? Zo ja, hoe geeft u daar vorm aan? Zo neen, waarom niet en accepteert u daarmee bij voorbaat dat deze misstanden zullen plaatsvinden onder Nederlandse vlag? </vraag>
      <vraag nummer="6">Bent u bereid nogmaals vanuit Nederland hulp en deskundigheid aan te bieden om het gif alsnog geheel op te ruimen? </vraag>
      <noten afkomstig="vraag">
         <noot nummer="1" datum="2007-10-18" bron="Nova">Nova, 18 oktober 2007</noot>
      </noten>
   </vragen>
   <antwoorden aantal="4">
      <antwoord nummer="1">Zoals vermeld in de uitzending van NOVA, is door de autoriteiten van Ivoorkust opdracht gegeven tot het verwijderen van het gedumpte toxische afval en de gecontamineerde grond aan een Frans bedrijf, Tredi International. Eind december 2006 is er, volgens opgave van de Ivoriaanse overheid, ca. 9200 ton toxisch afval en verontreinigde grond verwijderd. Volgens diezelfde opgave zou er nog ca. 3200 ton verwijderd moeten worden. Ivoorkust heeft toentertijd aangegeven dat daarvoor de middelen ontbraken. In december 2006 heeft de Ivoriaanse overheid een nationaal strategisch plan voor de periode 2006–2009 gepresenteerd met daarin een aanpak van de gevolgen van het gedumpte toxische afval op het milieu en de gezondheid van de bevolking. Uit het bovenstaande wordt afgeleid dat de situatie in en rond Abidjan met betrekking tot het dumpen van toxisch afval niet afgerond is en dat de opruimwerkzaamheden worden vervolgd. </antwoord>
      <antwoord nummer="2 t/m 4" voetnoot="1">Vooraf wil ik stellen dat ik het illegaal storten van giftig afval moreel verwerpelijk vind, daarbij is het ook verboden. Hieruit volgt dat ik twee uitgangspunten hanteer voor vanuit Nederland opererende bedrijven: de wettelijke en de bovenwettelijke. Voor wat betreft de wettelijke (inter-)nationale uitgangspunten: Zoals u weet loopt tegen Trafigura een strafrechtelijk onderzoek; lopende dit onderzoek doe ik geen uitspraken over deze zaak. Ten aanzien van de bovenwettelijke uitgangspunten zijn de OESO-Richtlijnen het belangrijkst. Voor een oordeel of een bedrijf zich aan deze Richtlijnen houdt, is een onderzoek nodig naar aanleiding van een daarop gerichte vraag bij een Nationaal Contact Punt (NCP) voor de OESO-richtlijnen. Een NCP <voetnoot nummer="1"/>heeft geen sanctiemechanisme, maar is gericht op bemiddeling. Er is bij het NCP geen melding over Trafigura binnengekomen. Voor bovenwettelijke uitgangspunten geldt dat een goede en transparante verantwoording aan belanghebbenden zoals consumenten, leveranciers en werknemers van groot belang is. Ook op deze wijze kan op moreel verwerpelijke zaken zoals gifstortingen worden gereageerd. Het is uiteraard van belang dat het resterende afval zo snel mogelijk opgeruimd wordt. Met betrekking tot de uitzending van NOVA: Trafigura heeft een schikking getroffen met de regering van Ivoorkust waarin ook voorzien is in de kosten voor het opruimen van het afval. Het is aan de regering van Ivoorkust om ervoor te zorgen dat aan de afspraken wordt voldaan. </antwoord>
      <antwoord nummer="5">Voorop wordt gesteld dat ervan uitgegaan wordt dat bedrijven die zich in Nederland vestigen, zich aan de wet houden. De Nederlandse wetgeving met betrekking tot sociale en milieuvoorwaarden is streng. Er is dan ook geen reden om de vestiging van bedrijven in Nederland aan nadere voorwaarden te onderwerpen. Net als voor de wet, wordt er in het MVO-beleid geen onderscheid gemaakt ten aanzien van Nederlandse bedrijven en «buitenlandse» bedrijven die onder Nederlandse vlag buiten Nederland ondernemen. Er wordt verwacht van beide dat zij zich aan lokale wetten houden én rekening houden met het maatschappelijke effect van het functioneren van hun onderneming in den vreemde (bovenwettelijk). Ik verwijs naar de onlangs verschenen beleidsbrief over maatschappelijk verantwoord ondernemen naar de acties van dit Kabinet om MVO te bevorderen onder Nederlandse bedrijven. </antwoord>
      <antwoord nummer="6">Op basis van een besluit genomen bij een bijeenkomst van het Verdrag van Basel, is door de uitvoerende directeur van UNEP in december 2006 aangekondigd een trust fund op te richten met het doel Ivoorkust financieel te ondersteunen met de schoonmaak en nasleep als gevolg van de dumping van toxisch afval in de omgeving van Abidjan. De Nederlandse Staat heeft aan de oproep van UNEP gehoor gegeven door via de Nederlandse Minister van Ontwikkelingssamenwerking € 700.000 aan het trust fund bij te dragen. Ook de gemeente Amsterdam heeft een bedrag van € 300.000 in het betreffende fonds gestort. In totaal heeft Nederland dus 1 miljoen euro bijgedragen om de nasleep van deze rampzalige storting in Ivoorkust mede te kunnen bekostigen. </antwoord>
      <noten afkomstig="antwoord">
         <noot nummer="1" datum="2007-02-27" bron="Staatscourant nr. 41">Staatscourant nr. 41, 27 februari 2007</noot>
      </noten>
   </antwoorden>
</kvr>
