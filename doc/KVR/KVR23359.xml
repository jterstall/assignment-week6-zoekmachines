<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de ministers van Justitie en van Binnenlandse Zaken en Koninkrijksrelaties over een bedreigde vrouw. (Ingezonden 22 juni 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23359
</item>
         <item attribuut="Inhoud">Nadere vragen naar aanleiding van de beantwoording (Aanhangsel van de Handelinge II, 2004-2005, 1893) over de zaak van een vrouw wier ex-echtgenoot haar schedel insloeg en haar twee keer probeerde te wurgen. De man was veroordeeld tot een gevangenisstraf van 18 maanden, maar mag na 4 maanden (op 18 juni 2005) al weer op weekendverlof. Hoe kan de vrouw tegen haar ex-echtgenoot worden beschermd?</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Gevangeniswezen en penitentiair recht) Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Gedetineerden Vrouwenmishandeling</item>
         <item attribuut="Vindplaats">Kamervragen met antwoord 2004-2005, nr. 1954, Tweede Kamer</item>
         <item attribuut="Vraagnr_bij_indiening">2040517090</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-06-30</item>
         <item attribuut="Datum_indiening">2005-06-22</item>
         <item attribuut="Document-id">KVR23359</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4161" allpagenumbers="4161 4162" vetnummer="2040517090" code="0405tkkvr1954" lopendefooter="Tweede Kamer, vergaderjaar 2004–2005, Aanhangsel" filenaam="KVR23359" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1954" onderwerp="" indiendatum="2005-06-22">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-06-30">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoorden op de schriftelijke vragen over de bedreigde vrouw M.F.? <voetnoot nummer="1"/>
      </vraag>
      <vraag nummer="2">Is het u bekend dat de ex-echtgenoot van M.F. een kort geding heeft ingesteld tegen de beslissing om geen verlof te verlenen en dat hij voor 1 juli a.s. alsnog verlof heeft aangevraagd? </vraag>
      <vraag nummer="3">Hoe zult u handelen wanneer het verzoek in kort geding van de ex-echtgenoot wordt toegewezen? Gaat u in hoger beroep? Hoe reageert u op het verzoek om verlof van de ex-echtgenoot vanaf 1 juli a.s.? </vraag>
      <vraag nummer="4">Is het mogelijk om de ex-echtgenoot van M.F., bijvoorbeeld in het kader van lopende proefprojecten, na vrijlating of eventueel tijdens een verlof, uit te rusten met een elektronische enkelband of een GPS-signaleringsbandje, opdat er op kan worden toegezien dat hij niet in de buurt van M.F. komt? Zo neen, waarom niet? </vraag>
      <vraag nummer="5">Vanaf wanneer kan M.F. van de door u aangekondigde aanvullende beveiligingsmogelijkheden gebruik maken? </vraag>
      <vraag nummer="6">Bent u bereid deze vragen vóór 24 juni a.s. te beantwoorden? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1893" documentjaargang="2004-2005">Aanhangsel Handelingen, nr. 1893, vergaderjaar 2004–2005.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen, er is tot op heden geen dagvaarding ontvangen. </antwoord>
      <antwoord nummer="3">Zoals ik in mijn antwoord op vraag 2 heb aangegeven is op dit moment geen sprake van een kort geding. Ik loop niet vooruit op een mogelijke uitspraak van de rechter indien betrokkene alsnog een kort geding zou aanspannen. De vraag of hoger beroep zou moeten worden ingesteld is op dit moment evenmin aan de orde. In zijn algemeenheid kan ik daarover wel stellen dat een uitspraak van de rechter in kort geding bij voorraad uitvoerbaar is en derhalve niet wordt opgeschort door het instellen van hoger beroep. Het verzoek van de betrokken gedetineerde aan de directie van de penitentiaire inrichting om voor verlof voor 1 juli in aanmerking te komen, is afgewezen. </antwoord>
      <antwoord nummer="4">Wanneer een gedetineerde in de laatste fase van zijn detentie in aanmerking komt voor een penitentiair programma, kan elektronisch toezicht hiervan onderdeel uitmaken en, indien noodzakelijk, voor de gehele duur van het programma worden toegepast. Voorts kunnen aanvullende voorwaarden worden gesteld, zoals het opleggen van een contact- of locatieverbod. Dit is ook mogelijk bij de toekenning van verlof. Het is voorts technisch mogelijk in dit kader de betrokken gedetineerde uit te rusten met een GPS-signaleringsband. Dat kan binnen een termijn van een aantal dagen worden gerealiseerd. Met een GPS-signaleringsband kan een gebied worden gedefinieerd waarbinnen de persoon zich mag begeven. Het verlaten van dat gebied leidt tot een signalering in de meldpost, waarop actie wordt ondernomen. Zodra de vrijheidsstraf is geëxpireerd bestaat geen juridische titel meer om betrokkene aan voorwaarden te binden. Hiertoe zou een deel van de vrijheidsstraf voorwaardelijk moeten zijn opgelegd. Uiteraard heeft M.F. de mogelijkheid om via een civiele procedure haar ex-echtgenoot een straat- of contactverbod te laten opleggen. </antwoord>
      <antwoord nummer="5">Tijdens verschillende driehoeksoverleggen is de kwestie rond de beveiliging van M.F. besproken. De burgemeester van haar huidige verblijfadres heeft naar aanleiding van het driehoeksoverleg aangegeven haar financieel te willen ondersteunen voor wat betreft het huren van een alarmset voor gebruik buitenshuis (een zogenaamde alarmknop). Begin dit jaar is M.F. een zogenaamde alarmknop aangeboden, maar zij heeft toen van dat aanbod geen gebruik gemaakt. Naar aanleiding van de toezegging van de burgemeester en de recente ontwikkelingen heeft de plaatselijke politie M.F. op 23 juni 2005 wederom de mogelijkheid van het gebruik van een alarmknop aangeboden. M.F. heeft aangegeven van dit aanbod gebruik te willen maken. Voorlichting door terzake deskundig politiepersoneel van het KLPD is inmiddels aan de lokale politie aangeboden. </antwoord>
      <antwoord nummer="6">De vragen zijn zo spoedig mogelijk beantwoord. </antwoord>
      <noten afkomstig="antwoord"/>
   </antwoorden>
</kvr>
