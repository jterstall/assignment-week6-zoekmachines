<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken, de staatssecretaris van Buitenlandse Zaken (Europese Zaken) en de minister voor Ontwikkelingssamenwerking over toegezegde financiële steun aan door de Tsunami getroffen landen. (Ingezonden 20 juni 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23488
</item>
         <item attribuut="Inhoud">De toegezegde hulp aan de slachtoffers van de tsunami zou niet ten koste gaan van andere budgetten van ontwikkelingshulp. In de praktijk blijkt dit niet altijd het geval te zijn.</item>
         <item attribuut="Rubriek">Ontwikkelingssamenwerking (Nood- en humanitaire hulp) Ontwikkelingssamenwerking (Ontwikkelingshulp Azië)</item>
         <item attribuut="Trefwoorden">Azië Nood- en humanitaire hulp</item>
         <item attribuut="Vindplaats">Kamervragen met antwoord 2004-2005, nr. 2075, Tweede Kamer</item>
         <item attribuut="Vraagnr_bij_indiening">2040516920</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2005-07-13</item>
         <item attribuut="Datum_indiening">2005-06-20</item>
         <item attribuut="Document-id">KVR23488</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4429" allpagenumbers="4429 4430" vetnummer="2040516920" code="0405tkkvr2075" lopendefooter="Tweede Kamer, vergaderjaar 2004–2005, Aanhangsel" filenaam="KVR23488" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2075" onderwerp="" indiendatum="2005-06-20">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken, de staatssecretaris van Buitenlandse Zaken (Europese Zaken) en de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-07-13">
         <antwoorder functie="staatssecretaris" ministerie="Buitenlandse Zaken">Nicolaï</antwoorder>
         <mede-antwoorder>de minister van Buitenlandse Zaken en de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de toezegging van de Europese Raad voor Algemene Zaken en Externe Betrekkingen, 7 januari 2005 om financiële steun te verlenen aan de slachtoffers van de Tsunami van december 2004? <voetnoot nummer="1"/>
      </vraag>
      <vraag nummer="2">Herinnert u zich dat in de conclusies van deze Raad nadrukkelijk is gesteld dat het hierbij zou gaan om extra middelen, dat wil zeggen dat de middelen niet ten koste mogen gaan van andere budgetten voor ontwikkelingshulp in andere of dezelfde regio? </vraag>
      <vraag nummer="3" voetnoot="2">Is het waar dat de Commissie voorstelt 60 miljoen euro te financieren door middel van herprogrammeringen en 12 miljoen euro via het Rapid reaction mechanisme, waardoor slechts 98 miljoen euro resteert om op andere wijze te betalen? <voetnoot nummer="2"/>Is het gerechtvaardigd te stellen dat de toegezegde hulp dus niet geheel uit extra middelen wordt gefinancierd? </vraag>
      <vraag nummer="4">Is het waar dat vanuit de Raad bezwaren bestaan de overige 98 miljoen euro via het flexibiliteitsinstrument ter beschikking te stellen? Zo neen, waarom niet? </vraag>
      <vraag nummer="5">Deelt u de mening dat bezwaren hiertegen een inbreuk zouden betekenen op de belofte dat de hulp niet ten koste zou gaan van andere budgetten voor ontwikkelingssamenwerking? </vraag>
      <vraag nummer="6">Bestaat er een relatie tussen deze wijziging van intenties en de Nederlandse inzet in het kader van de beperking van de netto-bijdrage? </vraag>
      <noten afkomstig="vraag">
         <noot nummer="1" datum="2005-01-7" bron="Persbericht Europese Raad voor Algemene zaken en externe betrekkingen">Persbericht Europese Raad voor Algemene zaken en externe betrekkingen, 7 januari 2005, paragraaf 15</noot>
         <noot nummer="2">Brussel, 27.4.2005, SEC(2005) 548 definitief</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De conclusie (15) stelt dat de solidariteit naar aanleiding van deze ramp de algemene problematiek van de ontwikkeling, de humanitaire hulp en de millenniumdoelstellingen, met name in Afrika, niet mag doen vergeten, noch dat de benodigde middelen worden verminderd. Het is daarbij belangrijk ervoor te zorgen dat de middelen die zijn vrijgemaakt voor de slachtoffers van de Tsunami worden toegevoegd aan de reeds gedane toezeggingen op het gebied van ontwikkeling. Deze conclusie heeft betrekking op de toezeggingen van de Unie en haar lidstaten – van op dat moment anderhalf miljard euro – voorafgaand aan de donorconferentie van 11 januari 2005 in Genève. </antwoord>
      <antwoord nummer="3 t/m 5">In genoemde conclusies wordt vervolgens (16) gesteld: «De Raad is er ook over verheugd dat de Commissie voornemens is voor te stellen om via de passende begrotingsinstrumenten, voor de middellange en de lange termijn financiële middelen ten belope van 350 miljoen euro vrij te maken voor de herstel- en wederopbouwfase [..]». De Commissie is nu met voorstellen gekomen dit bedrag in twee jaar – 170 miljoen in 2005 en 180 miljoen in 2006 – beschikbaar te stellen. De voor 2005 vastgestelde committeringsruimte overstijgt het voor 2005 geldende plafond bij het externe beleid met 100 miljoen en hiervoor is reeds het flexibiliteitsinstrument ingezet. Om een additioneel beroep op dit instrument te kunnen doen moet aan de voorwaarden zijn voldaan zoals gesteld in Artikel 24 van het Interinstitutioneel Akkoord van 6 mei 1999. Dit artikel stelt onder meer: «De Commissie doet het voorstel van het flexibiliteitsinstrument gebruik te maken, nadat zij alle mogelijkheden heeft onderzocht voor een kredietherschikking in de rubriek die gemoeid is met de behoeften aan bijkomende uitgaven». Herschikking kan bijvoorbeeld plaatsvinden door te kijken naar programma’s die niet volledig uitgeput worden. Zoals bekend is er ieder jaar sprake van onderuitputting, het ligt niet in de lijn der verwachting dat dit in 2005 anders zal zijn. Herschikking gaat dan ook niet ten koste van andere programma’s, het gaat hier om het inzetten van ruimte die overblijft bij reeds lopende programma’s. Ook bij het verwerpen van de inzet van het flexibiliteitsinstrument houdt de Raad zich dus aan haar toezegging dat de financiering van de Tsunami niet ten koste gaat van reeds gedane toezeggingen op het gebied van ontwikkeling. De Raad is vooralsnog van mening dat de mogelijkheden tot herschikking bij het extern beleid nog onvoldoende zijn onderzocht en is in overleg met de andere tak van de begrotingsautoriteit, het Europees Parlement, over het Commissievoorstel. Ik ben dan ook niet van mening dat de hulp ten koste zou gaan van andere budgetten voor Ontwikkelingssamenwerking. </antwoord>
      <antwoord nummer="6">Nee. </antwoord>
      <noten afkomstig="antwoord"/>
   </antwoorden>
</kvr>
