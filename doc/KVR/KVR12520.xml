<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema (GroenLinks) en Dittrich (D66) aan de minister van Justitie over het rapport «DNA bij inbraken». (Ingezonden 5 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12520
</item>
         <item attribuut="Inhoud">Vragen naar aanleiding van de uitzending van NOVA, 2 oktober 2000, waarin negatief commentaar wordt geleverd op het rapport "DNA bij inbraken", terwijl de minister dit rapport heeft gebruikt als ondersteuning voor de nota van wijziging op het wetsvoorstel Wijziging van de regeling van het DNA-onderzoek in strafzaken (kamerstuk 26271, 10).</item>
         <item attribuut="Rubriek">Strafrecht en strafprocesrecht (Gerechtelijk vooronderzoek) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Erfelijkheid Gerechtelijk vooronderzoek Opsporingen Verdachten</item>
         <item attribuut="Vindplaats">Kamervragen met antwoord 2000-2001, nr. 166, Tweede Kamer</item>
         <item attribuut="Vraagnr_bij_indiening">2000100760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-10-27</item>
         <item attribuut="Datum_indiening">2000-10-05</item>
         <item attribuut="Document-id">KVR12520</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="339" allpagenumbers="339 340" vetnummer="2000100760" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12520" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="166" onderwerp="" indiendatum="2000-10-5">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-10-27">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de uitzending van NOVA <voetnoot nummer="1"/>waarin commentaar wordt geleverd op het rapport «DNA bij inbraken»? </vraag>
      <vraag nummer="2">Waarom heeft de Kamer bovengenoemd rapport niet ontvangen, terwijl u onder andere hieraan de argumentatie voor de nota van wijziging op het wetsvoorstel Wijziging van de regeling van het DNA-onderzoek in strafzaken (26 271, nr. 10) ontleent? </vraag>
      <vraag nummer="3">Wat is uw reactie op de stelling van de rechtswetenschapper B. Rovers en de hoogleraar politiestudies L. Huberts dat uit het rapport blijkt dat DNA-onderzoek bij inbraken tot een extra ophelderingspercentage van slechts 0,15 leidt? Kunt u toelichten waar het in het rapport genoemde extra ophelderingspercentage van 6 op is gebaseerd? </vraag>
      <vraag nummer="4">Als u het ophelderingspercentage van 0,15 onderschrijft, hoe verhoudt dit zich dan tot uw opmerkingen op pagina 16 van de nota naar aanleiding van het nader verslag over vorengenoemd wetsvoorstel (26 271, nr. 9, waar u stelt dat de positieve resultaten van het pilotproject «DNA bij inbraken» hebben bijgedragen tot uw beslissing van gebruik van DNA in strafzaken uit te breiden: «de resultaten van dit project hebben namelijk aangetoond dat DNA-analyse een significante verhoging kan opleveren van het ophelderingspercentage bij inbraken»? </vraag>
      <vraag nummer="5">Bent u bereid om bij correctie van de bovengenoemde onderzoeksgegevens de Kamer aanvullende argumentatie te verstrekken over uw beslissing om gebruik van DNA-onderzoek in strafzaken te verruimen? </vraag>
      <vraag nummer="6">Deelt u de mening dat op u de verantwoordelijkheid rust voor de gegevens uit extern onderzoek als u deze integraal overneemt in uw beleidsstandpunten? Zo ja, hoe gaat u dan aan deze verantwoordelijkheid vorm geven? </vraag>
      <vraag nummer="7">Bent u bereid de Kamer de antwoorden op deze vragen zo spoedig mogelijk, doch uiterlijk vijf dagen voor de plenaire behandeling van wetsvoorstel 26 271, te doen toekomen? </vraag>
      <noten afkomstig="vraag">
         <noot nummer="1" datum="2000-10-2" bron="NOVA">NOVA, 2 oktober 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In het verslag bij het voorstel van wet tot wijziging van de regeling van het DNA-onderzoek in strafzaken (26 271) heeft de overgrote meerderheid van de Tweede Kamer aangedrongen op verlaging van de grens voor toepassing van DNA-onderzoek tot vier jaar. Hierbij beroept de Kamer zich onder meer op de positieve resultaten van het pilot-project «DNA bij inbraken». Ik ben er daarom vanuit gegaan dat de Kamer reeds via andere kanalen zich nauwgezet op de hoogte hield van de resultaten van dit project. </antwoord>
      <antwoord nummer="3">De stelling van de heren B. Rovers en L. Huberts dat uit het rapport zou blijken dat DNA-onderzoek bij inbraken tot een extra ophelderingspercentage van 0,15% leidt, onderschrijf ik niet. Beiden hebben het in het pilotproject behaalde resultaat afgezet tegen het totaal aantal woninginbraken (14 691) in de betreffende politieregio’s. Deze methode van berekening zou wellicht logisch zijn geweest indien in het betreffende project alle woninginbraken door de politie zouden zijn onderzocht op biologische sporen. Dat is evenwel niet gebeurd. In werkelijkheid is in iets minder dan de helft (7179) van het aantal woninginbraken een opsporingsonderzoek ingesteld. Daarvan zijn 429 zaken aangeboden bij Nederlands Forensisch Instituut. In 27 zaken is geen DNA-onderzoek verricht omdat deze, of niet voldeden aan de afgesproken aanbiedingscriteria, of omdat het sporenmateriaal onvoldoende van kwaliteit was voor het verrichten van DNA-onderzoek. Uit de resterende 402 zaken – 562 sporen – heeft het Nederlands Forensisch Instituut in 70% van de gevallen – 391 maal – een DNA-profiel kunnen bepalen. Daarbij kon in 23 zaken op basis van profielvergelijking al een verdachte worden aangewezen. Van de door het NFI onderzochte zaken is dit afgerond 6%. </antwoord>
      <antwoord nummer="4">Het standpunt dat de resultaten van het onderhavige project hebben aangetoond dat DNA-analyse een significante verhoging kan opleveren van het ophelderingspercentage bij inbraken heb ik op een aantal factoren gegrond. Voorop staat dat het onderzoek – vanzelfsprekend – heeft plaatsgevonden onder de huidige wetgeving. Kenmerkend daarvoor is, dat gedwongen afname van bloed slechts bij misdrijven waar een maximale gevangenisstraf van acht jaar of meer is gesteld, en enkele limitatief opgesomde andere misdrijven mogelijk is. Toepassing van DNA-onderzoek vindt, mede in dit licht, thans bijna uitsluitend plaats in het kader van de opsporing van gewelds- en zedendelicten. In de DNA-databank zijn dan ook nauwelijks profielen van inbrekers opgenomen. Dat, zelfs bij die stand van zaken, 23 zaken in het onderhavige onderzoek zijn opgelost, is in dat licht een mooi resultaat, maar voor een inschatting van het toekomstige belang van deze onderzoekstechniek bij inbraken niet zo relevant. Veel belangrijker is, in hoeveel procent van de gevallen waarin daarnaar gezocht is, biologische sporen konden worden veiliggesteld op de plaats van het delict. Dat biedt een veel betere indicatie van het belang dat DNA-onderzoek in de toekomst ook bij inbraken zou kunnen hebben. Uit het bij vraag 3 gegeven antwoord vloeit voort dat deze biologische sporen zelfs in een pilot-project in een relatief groot aantal gevallen konden worden veiliggesteld. Met name dat rechtvaardigt naar mijn mening de verwachting dat, zodra sprake is van een DNA-databank waarin ook inbrekers zijn opgenomen, DNA-onderzoek bij inbraken een significante verhoging van het oplossingspercentage kan bewerkstelligen. Ik teken daar nog bij aan dat uit het project ook naar voren is gekomen dat inbrekers vaak verantwoordelijk zijn voor meerdere inbraken. </antwoord>
      <antwoord nummer="5">In de Nota naar aanleiding van het Verslag bij het onderhavige wetsvoorstel heb ik met name op de pagina’s 7 en volgende aangegeven welke argumenten mij ertoe gebracht hebben het gebruik van DNA-onderzoek in strafzaken te verruimen. Centraal daarin staat, dat de verhouding tussen gedwongen en vrijwillige medewerking aan DNA-onderzoek, mede in het licht van het arrest van de Hoge Raad van 29 juni 1999, anders vormgegeven kon worden dan in het aanvankelijke wetsvoorstel was voorgesteld. Die andere vormgeving impliceert dat de situatie waarin een bevel tot afname van lichaamsmateriaal moet worden tenuitvoergelegd jegens een verdachte die zich daar met hand en tand tegen verzet, zich in de praktijk niet dan wel hoogst zelden zal behoeven voor te doen. Ook op p. 15–16 van de Nota naar aanleiding van het Nader Verslag, waarbij vraag 4 naar wordt verwezen, is dit aspect vooropgesteld. Op beide plaatsen is voorts aangegeven dat ook het onderhavige onderzoeksrapport bij de afwegingen een rol heeft gespeeld; ik hoop bij de voorgaande vraag verder te hebben kunnen verduidelijken welke deze rol is geweest. Tenslotte kan worden gememoreerd, zoals ook in de genoemde kamerstukken is gebeurd, dat in het Verslag bij het DNA-wetsvoorstel door een groot aantal fracties is aangedrongen op verlaging van de grens voor een bevel tot medewerking aan DNA-onderzoek naar vier jaar. Van belang is in dit verband ook de bij de behandeling van de begroting voor het jaar 2000 door de leden Nicolaï, Kalsbeek en Dittrich ingediende motie waarin erop werd aangedrongen het gebruik van DNA-onderzoek uit te breiden tot al die gevallen waarin het nemen van vingerafdrukken is toegestaan (kamerstukken II 1999/2000, 26 800 VI, nr. 27). </antwoord>
      <antwoord nummer="6">Graag stel ik voorop dat, zoals uit de voorgaande antwoorden voortvloeit, ik de gegevens uit het bedoelde onderzoeksrapport niet integraal heb overgenomen, en dat de bij Nota van Wijziging voorgestelde verruiming van de toepasselijkheid van DNA-onderzoek vooral op een ander argument berustte. De betekenis die het rapport heeft gehad is vooral dat daarmee is aangetoond dat in een relatief groot aantal gevallen bij inbraken biologische sporen kunnen worden vastgesteld op de plaats van het delict. Ik heb geen reden om aan de juistheid van dat onderzoeksresultaat te twijfelen. </antwoord>
      <antwoord nummer="7">Ik heb ernaar gestreefd deze antwoorden zo snel mogelijk aan uw kamer te doen toekomen. </antwoord>
      <noten afkomstig="antwoord"/>
   </antwoorden>
</kvr>
