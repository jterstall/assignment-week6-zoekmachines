<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over het macrobudget bijstandsuitkeringen 2004. (Ingezonden 25 maart 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20006
</item>
         <item attribuut="Inhoud">Het aantal bijstandsuitkeringen lijkt in 2004 lager uit te komen dan in 2003. Hierdoor zullen gemeenten minder krijgen van het Rijk, waardoor er financiële problemen kunnen ontstaan.</item>
         <item attribuut="Rubriek">Overheidsfinanciën (Gemeentelijke financiën) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand Gemeentefinanciën</item>
         <item attribuut="Vindplaats">Kamervragen met antwoord 2003-2004, nr. 1298, Tweede Kamer</item>
         <item attribuut="Vraagnr_bij_indiening">2030411340</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-04-06</item>
         <item attribuut="Datum_indiening">2004-03-25</item>
         <item attribuut="Document-id">KVR20006</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2745" allpagenumbers="2745 2746" vetnummer="2030411340" code="0304tkkvr1298" lopendefooter="Tweede Kamer, vergaderjaar 2003–2004, Aanhangsel" filenaam="KVR20006" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1298" onderwerp="" indiendatum="2004-03-25">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-04-6">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u bevestigen dat op basis van de huidige inzichten het aantal bijstandsuitkeringen voor 2004 lager uitkomt dan in 2003, en dat op grond daarvan het macrobudget voor 2004 circa 400 miljoen euro lager zal uitvallen ofwel 8%? <voetnoot nummer="1"/>
      </vraag>
      <vraag nummer="2">Klopt het dat het definitief budget pas in september 2004 wordt vastgesteld? </vraag>
      <vraag nummer="3">Erkent u dat gemeenten dan voor een ernstig probleem zullen komen te staan omdat zij uiteindelijk een lager bedrag zullen gaan ontvangen dan waarvan ze in hun ramingen voor 2004 zijn uitgegaan? </vraag>
      <vraag nummer="4">Erkent u tevens dat gemeenten vanwege de te verwachten korting hun beleid zullen moeten bijstellen en dus zullen moeten zoeken naar nieuwe bezuinigingsmogelijkheden? </vraag>
      <vraag nummer="5">Vindt u het redelijk dat gemeenten aldus achteraf moeten gaan bezuinigen, hetgeen dan nog nauwelijks mogelijk zal zijn? Zo ja, op grond waarvan? </vraag>
      <vraag nummer="6">Is het niet beter dat voor het budget 2004 wordt uitgegaan van het niveau van september 2003? Zo neen, waarom niet? </vraag>
      <vraag nummer="7">Is deze voor de gemeenten negatieve uitkomst van het objectieve verdeelmodel voor u aanleiding tot een bijstelling over te gaan? Zo ja, welke? Zo neen, waarom niet? </vraag>
      <noten afkomstig="vraag">
         <noot nummer="1">www.gemeenteloket.szw.nl</noot>
      </noten>
   </vragen>
   <antwoorden aantal="7">
      <antwoord nummer="1">Nee. Het aantal bijstandsgerechtigden voor 2004 wordt thans lager ingeschat dan het in 2003 werd ingeschat. Op grond daarvan is de verwachting dat het macrobudget 2004 in september 2004 € 400 miljoen zal worden verlaagd ten opzichte van de raming in de ontwerpbegroting, die op Prinsjesdag 2003 is gepresenteerd. Er is ondanks deze verlaging van de raming nog steeds sprake van een toename ten opzichte van 2003. Ik heb de tekst op het gemeenteloket inmiddels laten verduidelijken en heb ook in de verzamelbrief van april aandacht besteed aan het onderwerp. Ik heb de Kamer bovendien inmiddels geantwoord op een vergelijkbare vraag, die is gesteld ter voorbereiding van het Algemeen Overleg van 15 april a.s. </antwoord>
      <antwoord nummer="2">Ja. Dit is vastgelegd in het Besluit WWB zoals die in conceptvorm ook onderwerp van bespreking is geweest in de Kamer. </antwoord>
      <antwoord nummer="3">Uitgangspunt is dat het macrobudget toereikend is voor de gemeenten om hun bijstandsuitgaven te financieren. Het macrobudget 2004 voor het I-deel wordt, zoals wettelijk is bepaald, twee keer vastgesteld. Op Prinsjesdag 2003 is een voorlopig budget vastgesteld. Dit is gebaseerd op de Macro-economische verkenning (MEV) voor 2004. Het definitieve budget 2004 wordt vastgesteld op basis van de MEV 2005 en wordt bekend gemaakt op Prinsjesdag 2004. Ik zie het als mijn taak om gemeenten tijdig over de nieuwe inzichten te informeren. Dat stelt hen in staat om in een vroeg stadium rekening te houden met de verwachte neerwaartse bijstelling van hun budget in september. </antwoord>
      <antwoord nummer="4">Zoals in het antwoord op vraag 3 is aangegeven is het uitgangspunt dat het macrobudget toereikend is voor de geraamde behoefte van gemeenten voor de financiering van hun bijstandsuitgaven. Er is dus geen sprake van een bezuiniging. </antwoord>
      <antwoord nummer="5">Er is geen reden om te veronderstellen dat gemeenten moeten gaan bezuinigen, zie het antwoord op vraag 4. </antwoord>
      <antwoord nummer="6">Nee. Uitgaan van het niveau september 2003 heeft als voordeel dat deze informatie eerder beschikbaar is. Het nadeel is echter dat, zoals in het verleden is gebleken, de raming aanzienlijk minder betrouwbaar wordt. In september zijn veel relevante grootheden nog niet of minder betrouwbaar beschikbaar, zoals de ontwikkeling van de werkloosheid in het ramingsjaar en de ontwikkeling van de gerealiseerde bijstandsuitgaven. Richting gemeenten is steeds duidelijk aangegeven dat de eerder gepresenteerde budgetten voorlopig zijn en dat dus nog bijstellingen – ook neerwaartse – plaats kunnen vinden. Er is hier dus sprake van een afweging tussen enerzijds vroegtijdig het budget kunnen vaststellen en anderzijds het (toereikende) macrobudget betrouwbaar kunnen ramen. </antwoord>
      <antwoord nummer="7">De bijstelling van het macrobudget vloeit niet voort uit het objectief verdeelmodel. Het macrobudget wordt door middel van het objectief verdeelmodel over de gemeenten verdeeld. Het objectief verdeelmodel speelt geen rol bij de raming van het macrobudget. </antwoord>
      <noten afkomstig="antwoord"/>
   </antwoorden>
</kvr>
