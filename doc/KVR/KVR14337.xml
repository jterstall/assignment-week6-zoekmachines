<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de meningkok-bacterie type-C. (Ingezonden 24 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14337
</item>
         <item attribuut="Inhoud">Vragen over aanpak van vaccinatie in gemeenten waar een besmetting met meningokok type C is geconstateerd, en over het mogelijk opnemen van deze vaccinatie in het Rijksvaccinatieprogramma's.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Preventieve gezondheidszorg</item>
         <item attribuut="Vindplaats">Kamervragen met antwoord 2001-2002, nr. 27, Tweede Kamer</item>
         <item attribuut="Vraagnr_bij_indiening">2000114730</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-09-25</item>
         <item attribuut="Datum_indiening">2001-08-24</item>
         <item attribuut="Document-id">KVR14337</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="53" allpagenumbers="53 54" vetnummer="2000114730" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14337" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="27" onderwerp="" indiendatum="2001-08-24">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-09-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Klopt het bericht dat u en de voorzitter van de Gezondheidsraad beiden van mening zijn dat vaccinatie tegen de meningkok-bacterie type-C waarschijnlijk vanaf volgend jaar wordt opgenomen in het Rijksvaccinatieprogramma? Zo ja, wat zijn hiervoor uw beweegredenen? </vraag>
      <vraag nummer="2">Vindt u de verontrusting bij ouders in Venlo terecht? Kunt u uiteenzetten waarom na uitbraak in Zevenbergen en Klundert daar wel wordt gevaccineerd en in Venlo niet? </vraag>
      <vraag nummer="3">Heeft u begrip voor de onrust en bezorgdheid van de ouders in Venlo? Zo ja, welke acties ondernemen respectievelijk het ministerie, de landelijke GGD, de Inspectie, het LCI, de plaatselijke GGD, de huisartsen en de gemeente Venlo om actief de burgers gerust te stellen en voor te lichten? </vraag>
      <vraag nummer="4">Welke argumenten zijn er om niet nu alvast te vaccineren in gemeenten waar een besmetting met meningokok type-C wordt geconstateerd, vooruitlopend op de opname van de vaccinatie in het Rijksvaccinatieprogramma? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ik heb mij, evenals de vice-voorzitter van de Gezondheidsraad, nog niet uitgesproken over het wel of niet opnemen van meningitis C vaccin in het Rijksvaccinatieprogramma (RVP). De Gezondheidsraad gaat na wat de voordelen en nadelen van een dergelijke vaccinatie zijn en weegt deze tegen elkaar af. Voor het einde van dit jaar zal de Gezondheidsraad mij adviseren over de wenselijkheid van het wel of niet toevoegen van deze vaccinatie aan het RVP. Op basis daarvan zal ik een besluit nemen. </antwoord>
      <antwoord nummer="2">Ik vind de verontrusting van de ouders in Venlo heel begrijpelijk, maar niet terecht. De situatie in Zevenbergen en Klundert was op een aantal belangrijke punten verschillend van de situatie in Venlo, waardoor vaccinatie in Zevenbergen en Klundert zinvol was en in Venlo niet. In Zevenbergen en Klundert was er sprake van een cluster van gerelateerde gevallen, die in korte tijd optraden en tot zeer ernstige ziekte leiden, binnen een geografisch afgebakend gebied. Bovendien is er een vaccin beschikbaar tegen het type meningokok-bacterie waarmee de ziektegevallen besmet waren. Omdat er sprake was van een cluster liepen kinderen mogelijk een groter risico dan normaal om besmet te worden met de meningokokbacterie. Vaccinatie is een zinvolle manier om kinderen individueel te beschermen alsook om verdere verspreiding van dit type bacterie te stoppen. In Venlo was geen sprake van een cluster van ziektegevallen door eenzelfde bacterie. Kinderen in deze gemeente liepen dus geen groter risico om ziek te worden dan kinderen uit een willekeurige andere gemeente in Nederland. In Nederland is ongeveer 10 tot 20% van de bevolking drager van de meningokok bacterie. Bovendien was de peuter in Venlo besmet met een meningokok-bacterie van het type B. Hiertegen is geen vaccin beschikbaar. </antwoord>
      <antwoord nummer="3">Ja, ik begrijp dat ouders bezorgd zijn over de gezondheid van hun kinderen. Zoals bij vraag 2 vermeld was hier echter in Venlo geen reden voor. Over de voorlichting richting burgers en huisartsen heeft herhaaldelijk overleg plaatsgevonden tussen de betrokken gemeenten, het Ministerie, de IGZ, de L.C.I. en GGD Nederland. Het streven was om vanuit alle kanalen telkens dezelfde boodschap uit te dragen. Ook de LHV heeft zich hierbij aangesloten. Ministerie van VWS Het Ministerie van VWS heeft op 10 augustus een persbericht uitgebracht, waarin zij aangeeft dat de risico’s op meningokokkenziekte voor personen buiten het gebied Zevenbergen en Klundert niet anders zijn dan normaal. In het bericht wordt benadrukt dat de meningokokkenziekte in Nederland vaker voorkomt en dat het optreden van ziektegevallen elders in het land geen aanleiding geeft tot bijzondere zorg. AI sinds de uitbraak van meningokokken in de gemeente Moerdijk is er een team (Ministerie van VWS, Inspectie, LCI) samengesteld dat de situatie in Nederland nauwlettend in de gaten heeft gehouden. Dit team onderhield ook nauwe contacten met GGD Nederland. Na het ontstaan van de onrust in de gemeente Venlo heeft dit team de gemeente Venlo ondersteuning geboden bij het opstellen van een persbericht. Ook is naar aanleiding van de ontwikkelingen in Venlo de lijst met vragen en antwoorden op de website van VWS aangepast. Hierbij werd onder meer ingegaan op de door u gestelde vragen. Ook is er gevraagd of er ondersteuning geboden kon worden door aansluiting op het landelijk telefoonnummer. De GGD Venlo had hier echter geen behoefte aan. Sinds de aankondiging van vaccinatie in Zevenbergen en Klundert is er wél een landelijke telefoonlijn opengesteld. Hier konden burgers met allerlei vragen over meningokokkenziekte terecht. De telefoonlijn was geopend tot 11 september. Sinds deze datum worden mensen, als zij het landelijke nummer bellen, doorverwezen naar de reguliere kanalen. Inspectie voor de Gezondheidszorg De Inspectie voor de Gezondheidszorg maakt onderdeel uit van het team van VWS dat speciaal voor de meningokokkenuitbraak is samengesteld. Verder heeft de Inspecteur Generaal van de Inspectie op dinsdag 21 augustus een interview gegeven in het programma NOVA en voor het NOS journaal. Hierin benadrukte hij dat de situatie in Venlo of elders waar een geïsoleerd ziektegeval wordt geconstateerd, niet anders is dan normaal. LCI Tijdens de onrust in Venlo is via de voorzitter van het Outbreak Management Team (OMT) van het LCI dagelijks contact geweest met de arts infectieziekten van GGD Venlo. Het LCI maakt deel uit van het team dat op het Ministerie speciaal voor de meningokokkenuitbraak is samengesteld. GGD-Nederland GGD-Nederland heeft op 23 augustus een communicatie-advies opgesteld. Het advies is naar alle GGD-directeuren in Nederland verstuurd. Doel van het advies was uniformering van het communicatiebeleid van de diverse GGD’en. GGD/gemeente Venlo GGD-Venlo heeft een voorlichtingsbijeenkomst voor buurtbewoners belegd nadat de meningokokkenziekte in Venlo was geconstateerd. Deze bijeenkomst heeft geleid tot veel aandacht in de media. De GGD-Venlo heeft hierna regelmatig persberichten uitgegeven over de stand van zaken. Over wat huisartsen in de gemeente Venlo hebben ondernomen om de mensen gerust te stellen, naast het voeren van individuele gesprekken, heb ik geen informatie. </antwoord>
      <antwoord nummer="4">Meningokokkenziekte ten gevolge van type-C komt verspreid over het land regelmatig voor. Bij het beoordelen van de vraag of vaccinatie zinvol is, wordt gekeken naar meerdere factoren. Zoals bijvoorbeeld of het gerelateerde ziektegevallen van meningokokken type-C betreft en of de ziektegevallen zich in korte tijd binnen een geografisch afgebakend gebied voordoen. Wanneer deze factoren aan de orde zijn, wordt per situatie door deskundigen bekeken of vaccinatie zinvol is. Wanneer voorgenoemde factoren niet aan de orde zijn, is selectieve groepsvaccinatie niet effectief en wordt volstaan met de gebruikelijke antiobiotische profylaxe. </antwoord>
      <noten afkomstig="antwoord"/>
   </antwoorden>
</kvr>
