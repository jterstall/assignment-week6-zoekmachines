<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretaris van Justitie over jonge asielzoekers. (Ingezonden 16 oktober 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14599
</item>
         <item attribuut="Inhoud">Vragen naar aanleiding van het programma Knevel op Zaterdag van 13 oktober 2001, over medewerkers van asielzoekerscentra die jonge asielzoekers in contact zouden brengen met clubs in het betaalde voetbal.</item>
         <item attribuut="Rubriek">Vrijetijdsbesteding (Sport) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Sport Vluchtelingen</item>
         <item attribuut="Vindplaats">Kamervragen met antwoord 2001-2002, nr. 254, Tweede Kamer</item>
         <item attribuut="Vraagnr_bij_indiening">2010201100</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2001-11-14</item>
         <item attribuut="Datum_indiening">2001-10-16</item>
         <item attribuut="Document-id">KVR14599</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="533" allpagenumbers="533 534" vetnummer="2010201100" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14599" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="254" onderwerp="" indiendatum="2001-10-16">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-11-14">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Brengen medewerkers van de asielzoekerscentra jonge asielzoekers in contact met clubs in het betaalde voetbal? <voetnoot nummer="1"/>
      </vraag>
      <vraag nummer="2">Kunt u bevestigen dat alle alleenstaande minderjarige asielzoekers van 15, 16 en 17 jaar, die niet in aanmerking komen voor een verblijfsvergunning asiel, het land moeten verlaten zodra zij 18 jaar worden? </vraag>
      <vraag nummer="3">Kunt u bevestigen dat voor de kinderen die bij hun ouders in de asielzoekerscentra verblijven relevant is dat vier van de vijf asielverzoeken door de IND worden afgewezen? </vraag>
      <vraag nummer="4">Vindt u dat het tegen deze achtergrond niet gewenst is jonge asielzoekers in contact te brengen met clubs in het betaalde voetbal? </vraag>
      <vraag nummer="5">Bent u bereid het COA opdracht te geven een eind te maken aan het leggen van deze contacten? </vraag>
      <noten afkomstig="vraag">
         <noot nummer="1" datum="2001-10-13" bron="Knevel op Zaterdag">Knevel op Zaterdag, 13 oktober 2001</noot>
      </noten>
   </vragen>
   <antwoorden aantal="4">
      <antwoord nummer="1">Zie antwoord op de vragen 4 en 5. </antwoord>
      <antwoord nummer="2">Ja, ama’s van 15, 16 en 17 jaar die niet in aanmerking komen voor een verblijfvergunning moeten in Nederland verlaten indien adequate opvang in het land van herkomst aanwezig is of uiterlijk bij het bereiken van de leeftijd van 18 jaar. Indien zij in aanmerking komen voor een verblijfsvergunning regulier voor verblijf als alleenstaande minderjarige vreemdeling moeten zij Nederland verlaten indien alsnog adequate opvang in het land van herkomst aanwezig is of uiterlijk bij het bereiken van de leeftijd van 18 jaar. Bij het bereiken van de leeftijd van 18 jaar is het terugkeerbeleid voor volwassen asielzoekers van toepassing. </antwoord>
      <antwoord nummer="3">Voor kinderen die bij hun ouders in de asielzoekerscentra verblijven, geldt dat hun aanvraag en relaas (voor zover zij zelfstandig worden gehoord) wordt bezien in samenhang met dat van hun ouders. Wanneer de ouder voor toelating in aanmerking komt, geldt dit ook voor het kind. Wanneer de ouders niet in aanmerking voor toelating komen, is dit doorgaans ook op het kind van toepassing, tenzij het kind op eigen gronden alsnog voor toelating in aanmerking zou komen. Het percentage statusverleningen in 2001 in de asielprocedure ligt iets onder de 20% van het aantal genomen beslissingen en geldt derhalve grosso modo ook voor kinderen die tegelijkertijd met de ouders zijn ingereisd. </antwoord>
      <antwoord nummer="4 en 5">Het COA informeert bewoners van opvanglocaties over de mogelijkheden om deel te nemen aan activiteiten buiten de opvang. In dit verband wordt onder meer informatie verstrekt over de mogelijkheid om lid te worden van lokale amateurclubs en verenigingen. Gedurende de afgelopen jaren is het in een enkel geval voorgekomen dat een getalenteerde jonge voetballer bij een amateurclub gescout werd door een club uit het betaalde voetbal. In de enkele gevallen dat hieruit nadere contacten met professionele clubs zijn voortgekomen heeft dit geen invloed op de asielprocedure gehad. Ik zie geen reden om hiertegen maatregelen te treffen aangezien deze gang van zaken niet van invloed is op de uitkomst van de asielprocedure dan wel het vertrek uit Nederland. Hierbij merk ik op dat de voogden van de Stichting De Opbouw hetzelfde uitgangspunt huldigen als het COA. Ook de voogden van de Stichting De Opbouw, die de rol van wettelijk vertegenwoordiger van de alleenstaande minderjarige asielzoekers vervullen, stimuleren ama’s in het beoefenen van sport op amateurniveau. De Opbouw krijgt zo nu en dan een verzoek van een grote voetbalclub voor het sluiten van contracten voor talentvolle pupillen, maar wijst die verzoeken consequent af. Deelname aan het professioneel betaald voetbal is, gegeven de beperkingen ten aanzien van het verrichten van arbeid voor betreffende groep ama’s, niet toegestaan. Voorts informeer ik u hierbij dat de FIFA onlangs heeft besloten geen voetballers meer toe te laten tot de jeugdopleiding van professionele voetbalclubs die jonger zijn dan 18 jaar en van buiten de Europese Unie komen. </antwoord>
      <noten afkomstig="antwoord"/>
   </antwoorden>
</kvr>
