<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Defensie over negatieve reisadviezen. (Ingezonden 4 april 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17736
</item>
         <item attribuut="Inhoud">Vragen over de rechtsgrond voor negatieve reisadviezen, respectievelijke vrijwillige medewerking van burgers daarbij (Aanvulling op eerdere vragen van hetzelfde Kamerlid (Aanhangsel van de Handelingen, 2002-2003, 1062).</item>
         <item attribuut="Rubriek">Criminaliteit en openbare orde (Drugsbestrijding) Handel en economie (Douane) Staats- en bestuursrecht (Grondrechten) Veiligheidsbeleid en defensie (Overig) Verkeer, vervoer en waterstaat (Luchtvaart)</item>
         <item attribuut="Trefwoorden">Douane Drugsbestrijding Klachtrecht Marechaussee</item>
         <item attribuut="Vindplaats">Kamervragen met antwoord 2002-2003, nr. 1245, Tweede Kamer</item>
         <item attribuut="Vraagnr_bij_indiening">2020309880</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-05-12</item>
         <item attribuut="Datum_indiening">2003-04-04</item>
         <item attribuut="Document-id">KVR17736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2597" allpagenumbers="2597 2598" vetnummer="2020309880" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17736" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1245" onderwerp="" indiendatum="2003-04-4">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Defensie</vraagt-aan>
      </vraagdata>
      <antwoorddata antwoorddatum="2003-05-12">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Berust uw antwoord op de vraag naar de rechtsgrond van het uitbrengen van negatieve reisadviezen niet op een onjuiste interpretatie van artikel 2 Politiewet, nu dit artikel slechts voorziet in het omschrijven van de wettelijke taken van de politie en niet voorziet in enige bevoegdheid? Deelt u de mening dat hierdoor ook de Wet Bescherming Persoonsgegevens onverkort van toepassing is? </vraag>
      <vraag nummer="2">Deelt u de mening dat, nu onvoldoende duidelijk is dat er een rechtsgrond is voor het stellen van vragen aan reizigers in het kader van het uitbrengen van reisadviezen, onverkort geldt dat burgers duidelijk aangegeven moet worden dat medewerking uitsluitend op basis van vrijwilligheid kan plaatsvinden? </vraag>
      <vraag nummer="3">Kent u de uitspraak van de Rechtbank Rotterdam (LJN nummer AF 4655 Zaaknummer 190208/KG ZA 03-62) waarin wordt vastgesteld dat de KLM negatieve reisadviezen zelf niet toetst en dit ook niet mag, daar de KLM handelt op verlangen van Justitie? Deelt u de mening dat het onverteerbaar is dat geen der betrokken partijen (Koninklijke Marechaussee en KLM) aansprakelijkheid aanvaarden voor onterecht uitgebrachte reisadviezen? Deelt u de mening dat bij het ontbreken van een adequate onafhankelijke beklagmogelijkheid én het feit dat de KLM handelt in opdracht van Justitie de overheid moet voorzien in schadevergoedingen voor onterechte negatieve reisadviezen? </vraag>
      <vraag nummer="4">Hoe komt het dat u pas nu ervan op de hoogte bent dat er wel degelijk gegevens van de Koninklijke Marechaussee met het oog op klachtbehandeling worden bijgehouden. Wat moet onder deze klachtbehandeling worden verstaan en krachtens welke rechtsgrond vindt dit plaats? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos, Aanhangsel-Handelingen nr. 1062, vergaderjaar 2002–2003. </toelichting>
   <antwoorden aantal="4">
      <antwoord nummer="1">Neen. De eerste van deze twee vragen gaat uit van de veronderstelling dat voor alles wat de politie doet ter uitvoering van de taken van de politie zoals omschreven in artikel 2 van de Politiewet 1993 een afzonderlijke, naast dat artikel staande wettelijke bevoegdheid nodig is. Dat is niet het geval. Ingevolge de jurisprudentie van de Hoge Raad (HR 19 december 1995, NJ 1996, 249 en HR 12 februari 2002, NJB 2002, 51) biedt artikel 2 van de Politiewet 1993 een wettelijk toereikende grondslag voor de politie om ter uitvoering van de aan haar in artikel 2 van de Politiewet opgedragen taak in voorkomende gevallen handelingen te verrichten, ook indien die handelingen een beperkte inbreuk op de levenssfeer van burgers maken. In dit geval gaat het om handelingen, gericht op het voorkomen van strafbare feiten. Dit is een vorm van daadwerkelijke handhaving van de rechtsorde als bedoeld in artikel 2 van de Politiewet. Artikel 2, tweede lid, onder c, van de Wet bescherming persoonsgegevens bepaalt dat deze wet niet van toepassing is op de verwerking van gegevens ten behoeve van de uitvoering van de politietaak, omschreven in artikel 2 van de Politiewet 1993. </antwoord>
      <antwoord nummer="2">Gelet op het antwoord op de eerste vraag behoeft deze vraag geen beantwoording. </antwoord>
      <antwoord nummer="3">Het betrof hier een procedure, waarbij de Staat niet als procespartij betrokken was. Hetgeen door de betrokken procespartijen is aangevoerd, is derhalve voor hun rekening. Het systeem van de pre flight controles vloeit voort uit de noodzaak om de smokkel van drugs via de lucht door middel van koeriers vanuit de Nederlandse Antillen en Aruba naar Nederland in een zo vroeg mogelijk stadium te voorkomen. Daartoe zijn in april 2002 afspraken gemaakt tussen het openbaar ministerie, de Koninklijke Marechaussee, de Douane, de KLM en mijn ministerie. De Koninklijke Marechaussee verstrekt bij de pre flight controles ten aanzien van bepaalde passagiers negatieve reisadviezen aan de KLM. De KLM pleegt zo’n advies in de praktijk te volgen en weigert vervolgens de betrokken passagiers de vlucht naar de Nederlandse Antillen of Aruba. Artikel 8 van de algemene vervoersvoorwaarden van de KLM vormt daarvoor de juridische grondslag. Het weigeren van de vlucht berust derhalve op de privaatrechtelijke rechtsverhouding tussen de passagier en de KLM en vloeit voort uit de wens van de KLM om niet medeplichtig te worden aan de smokkel van drugs naar Nederland. De KLM is dan ook civielrechtelijk aansprakelijk als blijkt dat dit wanprestatie of onrechtmatige daad van de KLM inhoudt en daardoor schade is ontstaan. </antwoord>
      <antwoord nummer="4">Tijdens de beantwoording van de vragen van het lid Halsema (Aanhangsel Handelingen nr. 653, vergaderjaar 2002–2003) was op mijn departement niet bekend dat de Koninklijke Marechaussee gegevens bijhoudt van passagiers ten aanzien van wie een negatief reisadvies was verstrekt voor onder meer klachtbehandeling. De KLM heeft niet de ervaring en kennis te kunnen beoordelen of een negatief reisadvies op basis waarvan de KLM bepaalde passagiers de vlucht naar de Nederlandse Antillen of Aruba weigert, terecht is gegeven. Daarom is, in aanvulling op de reguliere klachtmogelijkheden over overheidsoptreden, voor de door de KLM geweigerde passagiers in overleg tussen het openbaar ministerie te Haarlem, de Koninklijke Marechaussee Schiphol en de KLM voorzien in een mogelijkheid tot heroverweging van het verstrekte negatieve reisadvies. Indien deze heroverweging leidt tot intrekking van het negatieve reisadvies, draagt de KLM zorg voor restitutie van het ticket dan wel afgifte van een nieuw ticket. </antwoord>
      <noten afkomstig="antwoord"/>
   </antwoorden>
</kvr>
