<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Joldersma en Hessels (beiden CDA) aan de ministers van Justitie en van Economische Zaken over illegale aftap van energie door wiettelers. (Ingezonden 20 maart 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25571
</item>
         <item attribuut="Inhoud">Vragen naar aanleiding van een artikel in de Telegraaf van 14 maart 2006 waarin staat dat illegale aftap van energie door wiettelers wordt doorberekend aan gewone, nietsvermoedende klanten.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugs) Energie, water en grondstoffen (Elektriciteit)</item>
         <item attribuut="Trefwoorden">Diefstal Drugs Elektriciteit</item>
         <item attribuut="Vindplaats">Kamervragen met antwoord 2005-2006, nr. 1441, Tweede Kamer</item>
         <item attribuut="Vraagnr_bij_indiening">2050609970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Joldersma</persoon>
            <persoon partij="CDA">Hessels</persoon>
         </item>
         <item attribuut="Datum_reaktie">2006-05-16</item>
         <item attribuut="Datum_indiening">2006-03-20</item>
         <item attribuut="Document-id">KVR25571</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3073" allpagenumbers="3073 3074" vetnummer="2050609970" code="0506tkkvr1441" lopendefooter="Tweede Kamer, vergaderjaar 2005–2006, Aanhangsel" filenaam="KVR25571" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1441" onderwerp="" indiendatum="2006-03-20">
         <vrager partij="CDA" oorsprong="parlement">Joldersma</vrager>
         <vrager partij="CDA" oorsprong="parlement">Hessels</vrager>
         <vraagt-aan>de ministers van Justitie en van Economische Zaken</vraagt-aan>
      </vraagdata>
      <antwoorddata antwoorddatum="16 mei 2006), zie ook Aanhangsel Handelingen nr. 1229, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel waarin wordt vermeld dat illegale aftap van energie door wiettelers wordt doorberekend aan gewone, nietsvermoedende klanten? <voetnoot nummer="1"/>
      </vraag>
      <vraag nummer="2">Klopt het dat elke Nederlander vijf tot zeven euro kwijt is aan «hasjstroom» en hoe is het mogelijk dat deze kosten aan gewone klanten worden doorberekend? </vraag>
      <vraag nummer="3">Welke middelen zet u in om gezamenlijk met energiebedrijven wiettelers op te sporen? </vraag>
      <vraag nummer="4">Kan aan energiebedrijven een meldingsplicht worden opgelegd bij argwaan van illegale stroomaftap voor wiettelers? </vraag>
      <vraag nummer="5">Kunnen bij de veroordeling van de wiettelers de kosten van illegale stroomaftap alsnog op hen worden verhaald? </vraag>
      <noten afkomstig="vraag">
         <noot nummer="1" datum="2006-03-14" bron="De Telegraaf">De Telegraaf, 14 maart 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het in het artikel genoemde bedrag volgt uit een schatting van de brancheorganisatie EnergieNed. Op een dergelijk gemiddeld bedrag zou men volgens deze organisatie uitkomen als de totale geschatte kosten van diefstal van elektriciteit worden gedeeld door het totaal aantal afnemers (kleinverbruikers en grootzakelijke klanten). De totale diefstal van elektriciteit in Nederland wordt door EnergieNed geschat op 1 miljard KWh per jaar, wat neer zou komen op 36 miljoen euro. Dit getal volgt uit een aanname van EnergieNed – uitgaande van eigen cijfers dat de energiebedrijven in 2005 bij ca. 7500 energiediefstallen betrokken zijn geweest waarbij het veelal wietteelt betreft en dat dit mogelijk een kwart van het totale aantal is – dat er in Nederland ca. dertig duizend kwekerijen zijn met een gemiddeld jaarverbruik van 35 000 kWh. Vanwege het illegale karakter van deze bezigheden is het lastig om een betrouwbaar beeld te krijgen van de omvang van de hennepteelt en schattingen van het aantal wietkwekerijen – doorgaans gebaseerd op aannames – lopen dan ook sterk uiteen. Mijn ambtgenoot van Economische Zaken heeft de Tweede Kamer naar aanleiding van soortgelijke vragen van het lid Crone op 1 maart 2005 (Aanhangsel van de Handelingen 2004–2005, nr. 1031) over de illegale aftap van elektriciteit reeds nader geïnformeerd. Er blijft bij de kostenberekening altijd een post «niet toe te rekenen» elektriciteit over. Dit is het gevolg van technische netverliezen – het lekken van stroom tijdens het transport – en van diefstal van elektriciteit. Omdat deze netverliezen niet zijn toe te rekenen aan een specifieke klant, worden de kosten hiervan verdisconteerd in de tarieven van de netbeheerders. Ongeveer een derde van alle stroom wordt verkocht aan kleinverbruikers. Zij betalen dan ook via hun jaarrekening ongeveer een derde van de 36 miljoen euro. Dit komt feitelijk neer op ca. 2 euro per aangesloten kleinverbruiker per jaar. Wat er verder ook waar moge zijn van deze bedragen, duidelijk is dat er substantiële bedragen in het gedrang zijn, hetgeen al te meer een gerichte aanpak rechtvaardigt. In dit kader is met name de integrale aanpak van de wietteelt van belang, waarbij naast de gemeente, politie en het Openbaar Ministerie ook andere instanties – zoals energiebedrijven en woningcorporaties – zijn betrokken. Invalshoek bij deze integrale aanpak van de wietteelt is – naast het ontmantelen van zo veel mogelijk wietkwekerijen – onder andere ook dat de kosten van de diefstal van elektriciteit worden terugbetaald door de overtreder en dus niet worden gesocialiseerd. In het kader van de notitie «Integrale aanpak hennepteelt», die door mijn ambtgenoot van Binnenlandse Zaken en Koninkrijksrelaties mede namens mijzelf tijdens het Algemeen Overleg van 14 december 2005 is toegezegd, zal worden bezien op welke wijze deze aanpak verder kan worden verbreed. </antwoord>
      <antwoord nummer="3">Het opsporen – in de zin van detecteren – van wietplantages geschiedt op diverse manieren door de politie, bijvoorbeeld als gevolg van (stank)overlast of na (anonieme) meldingen van burgers. Verder voeren energiebedrijven zelf een actief beleid voor het detecteren van energiediefstal, dat in de praktijk veelal gerelateerd is aan de teelt van hennep. Op landelijk niveau werken deze bedrijven samen in het Platform Energiediefstal van Brancheorganisatie EnergieNed. Wietplantages worden veelal door energiebedrijven gedetecteerd in geval van een geconstateerde hoge stroomafname en illegale stroomaftakkingen. Ook worden door middel van warmtemetingen wietplantages ontdekt. Een belangrijke recente ontwikkeling die door de minister van Economische Zaken in gang is gezet, is dat de huidige elektriciteitsmeter binnen een aantal jaren vervangen wordt door een digitale, op afstand uitleesbare, meter (de zogenaamde «slimme» meter). Eén van de vele voordelen van een dergelijke meter is dat detectie van misbruik daardoor wordt vergroot. Sommige energiebedrijven zijn reeds actief met het installeren van deze meters. Ten slotte worden netbeheerders door middel van benchmarking – in het kader van regulering door de Directie Toezicht Energie van de NMa – geprikkeld om hun wettelijke taken zo efficiënt mogelijk uit te voeren. Het reduceren van de netverliezen – en daarmee het tegengaan van energiediefstal – is daarbij een belangrijke prioriteit. </antwoord>
      <antwoord nummer="4">Het is ook in het belang van de energiebedrijven zelf om aangifte te doen bij constatering van diefstal van elektriciteit en dat gebeurt doorgaans dan ook. De socialisering van de kosten in geval van de diefstal van elektriciteit is schadelijk voor het imago van de energiebedrijven en zij zijn er zelf bij gebaat om dit zoveel mogelijk te beperken. Daarnaast zijn, behalve de tariefregulering, ook het waarborgen van de veiligheid en integriteit van het netwerk voor de energiebedrijven belangrijke prikkels om actie te ondernemen. Ten slotte wordt in het kader van de integrale aanpak van wietteelt vanuit de energiebedrijven informatie uitgewisseld met de andere convenantpartijen over mogelijk gedetecteerde wietkwekerijen. Het opleggen van een meldingsplicht heeft dan ook geen toegevoegde waarde. </antwoord>
      <antwoord nummer="5">Ja, ingevolge artikel 51a van het Wetboek van Strafvordering (Sv) kan een benadeelde partij, zoals een energiebedrijf dat slachtoffer wordt van diefstal van elektriciteit, zich voegen in het strafproces voor het verkrijgen van een schadevergoeding. Daarnaast kan de strafrechter op grond van artikel 36f Sv aan de verdachte een schadevergoedingsmaatregel opleggen. Los van de mogelijkheid om op deze wijze de schade vergoed te krijgen, staat het de energiebedrijven vrij langs civielrechtelijke weg de geleden schade rechtstreeks op de dader te verhalen. Het Openbaar Ministerie kan daarbij desgevraagd gebruik maken van de bevoegdheid strafvorderlijke gegevens aan het energiebedrijf te verstrekken ten behoeve van dit civiele verhaal. </antwoord>
      <noten afkomstig="antwoord"/>
   </antwoorden>
</kvr>
