<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de staatssecretaris van Justitie over de mogelijke schadeplichtigheid van vrijwillige rechtshulpverleners. (Ingezonden 24 april 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15712
</item>
         <item attribuut="Inhoud">Vragen naar aanleiding van het artikel 'Aansprakelijkheid bij vrijwillige hulpverlening; de rechtspositie van de vrijwilliger' in het NJB van 25 januari 2002. Uit dit artikel blijkt dat vrijwillige rechtshulpverleners het risico lopen om voor grote bedragen schadeplichtig gesteld te worden.</item>
         <item attribuut="Rubriek">Arbeid (Overig) Burgerlijk recht en burgerlijk procesrecht (Rechtsbijstand) Burgerlijk recht en burgerlijk procesrecht (Verbintenissenrecht)</item>
         <item attribuut="Trefwoorden">Aansprakelijkheid Rechtshulp Vrijwilligerswerk</item>
         <item attribuut="Vindplaats">Kamervragen met antwoord 2001-2002, nr. 1189, Tweede Kamer</item>
         <item attribuut="Vraagnr_bij_indiening">2010209610</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-05-28</item>
         <item attribuut="Datum_indiening">2002-04-24</item>
         <item attribuut="Document-id">KVR15712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2511" allpagenumbers="2511 2512" vetnummer="2010209610" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15712" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1189" onderwerp="" indiendatum="2002-04-24">
         <vrager partij="D66" oorsprong="parlement">Dittrich</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hebt u kennisgenomen van het artikel «Aansprakelijkheid bij vrijwillige hulpverlening; de rechtspositie van de vrijwilliger» in het NJB van 25 januari 2002? Wat is daarop uw reactie? </vraag>
      <vraag nummer="2">Welke implicaties heeft de inhoud van dit artikel volgens u voor de vrijwillige rechtshulpverlening? Bent u het eens met de stelling dat, wanneer vrijwillige rechtshulpverleners inderdaad het risico lopen om voor grote bedragen schadeplichtig gesteld te worden, dit ernstige consequenties zal hebben voor de beschikbaarheid van vrijwilligers voor gratis laagdrempelige rechtshulp? </vraag>
      <vraag nummer="3">Welke maatregelen stelt u voor om deze ontwikkeling te keren? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1, 2 en 3">Ja. Het artikel geeft een beschouwing van de huidige juridische context rond de aansprakelijkheid van (organisaties van) vrijwilligers. De inhoud van het artikel heeft in beginsel geen implicaties voor de vrijwillige rechtshulpverlening en zal mijns inziens ook niet van invloed zijn op de beschikbaarheid van vrijwillige rechtsbijstandverleners. Het deelnemen aan het maatschappelijk verkeer brengt risico’s met zich. Dit is niet anders voor (organisaties van) vrijwilligers. De eisen die aan vrijwilligers gesteld worden zijn natuurlijk niet gelijk aan die van professionals, maar zij moeten zorgvuldig te werk gaan in het belang van de «klanten». Het zou niet juist zijn als benadeelden met lege handen zouden komen te staan omdat de schade is toegebracht door een vrijwilliger. Daarom is het niet vreemd dat vrijwilligersorganisaties een aansprakelijkheid hebben. Dit heeft geen ernstige consequenties voor de rechtshulp omdat vrijwilligersorganisaties zich tegen risico’s kunnen verzekeren. Georganiseerde vrijwillige rechtshulpverlening geschiedt voor zover mij bekend met name door medewerkers van rechtswinkels. Of vrijwilligers risico lopen om aansprakelijk gesteld te worden voor gemaakte fouten waarmee grote bedragen zijn gemoeid om voor grote bedragen aansprakelijk gesteld te worden is afhankelijk van de rechtsverhouding die is overeengekomen met de organisatie waarvoor zij vrijwilligerswerk verrichten. Is er een gezagsverhouding tussen de vrijwilligersorganisatie en de vrijwilliger en is er een functioneel verband tussen de opgedragen werkzaamheden en de fout, dan is naast de vrijwilliger ook de organisatie zelf aansprakelijk voor de schade. Het is echter niet altijd duidelijk hoe de rechtsverhouding tussen de organisatie en de vrijwilliger is geregeld. Het is daarom aan te bevelen hierover – zo mogelijk schriftelijk – duidelijke afspraken te maken. Hierbij zij aangetekend dat de vrijwilliger draagplichtig is voor de schade die het gevolg is van opzet of bewuste roekeloosheid. Als een organisatie bedrijfsmatige activiteiten verricht, dan is de organisatie op grond van art 6:171 BW ook aansprakelijk voor fouten van niet-ondergeschikte vrijwilligers die bedrijfseigen werkzaamheden verrichten. Op de vraag of een rechtswinkel of de VVN bedrijfsmatig handelen wil ik niet ingaan. Dit kan per rechtswinkel of locale vereniging verschillen. Het is aan de rechter om hierover uitspraken te doen. Vrijwilligersorganisaties kunnen zichzelf en hun vrijwillige medewerkers door een aansprakelijkheidsverzekering af te sluiten indekken tegen mogelijke financiële gevolgen van claims die het gevolg zijn van fouten die vrijwilligers maken. Voorts is het vrijwilligersorganisaties in sprekende gevallen aan te bevelen om hun aansprakelijkheid te beperken of zelfs uit te sluiten. Ik zie dan ook geen aanleiding om maatregelen te treffen. Vrijwilligersorganisaties kunnen zich – zoals gezegd – immers tegen dergelijke risico’s indekken door een aansprakelijkheidsverzekering af te sluiten. Het is ter beoordeling van de desbetreffende organisaties of het noodzakelijk is om een dergelijke verzekering af te sluiten. Een deel van de vrijwilligersorganisaties die op het terrein van de rechtsbijstand actief zijn heeft een verzekering afgesloten. Indien dit niet het geval is kunnen zij dit in overweging nemen. Mocht de financiering een onoverkomelijk probleem opleveren, dan kunnen zij contact opnemen met hun subsidieverstrekkers, zoals bijvoorbeeld gemeenten en raden voor rechtsbijstand. </antwoord>
      <noten afkomstig="antwoord"/>
   </antwoorden>
</kvr>
