<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Volksgezondheid, Welzijn en Sport over de mogelijke chaos in de prenatale diagnostiek in Nederland. (Ingezonden 10 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23375
</item>
         <item attribuut="Inhoud">Vragen over berichten van een mogelijke chaos in de prenatale diagnostiek in Nederland, in verband met een volgens artsen en verloskundigen 'onwerkbaar' onderscheid tussen informeren en aanbieden van prenatale screening.</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Preventieve gezondheidszorg Ziekenhuizen Zwangerschap</item>
         <item attribuut="Vindplaats">Kamervragen met antwoord 2004-2005, nr. 1970, Tweede Kamer</item>
         <item attribuut="Vraagnr_bij_indiening">2040516200</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-06-16</item>
         <item attribuut="Datum_indiening">2005-06-10</item>
         <item attribuut="Document-id">KVR23375</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4193" allpagenumbers="4193 4194" vetnummer="2040516200" code="0405tkkvr1970" lopendefooter="Tweede Kamer, vergaderjaar 2004–2005, Aanhangsel" filenaam="KVR23375" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1970" onderwerp="" indiendatum="2005-06-10">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-06-16">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de Tv-uitzending over de chaos in de prenatale diagnostiek in Nederland? <voetnoot nummer="1"/>
      </vraag>
      <vraag nummer="2">Wat vindt u van het feit dat artsen en verloskundigen van mening zijn dat het onderscheid dat u hebt gemaakt tussen informeren en aanbieden van prenatale screening in de praktijk onwerkbaar is? </vraag>
      <vraag nummer="3">Erkent u, dat met het ontbreken van duidelijke richtlijnen en beleid inzake prenatale screening chaos en wildgroei in de prenatale diagnostiek ontstaan? Deelt u de mening dat hiermee de kwaliteit van de prenatale diagnostiek achteruit gaat? </vraag>
      <vraag nummer="4">Wat is uw mening over de huidige praktijk, waarbij in bepaalde regio’s een aantal ziekenhuizen wel prenatale screening aanbiedt aan zwangeren onder de 36 jaar, en waarbij de kosten vanuit het ziekenhuisbudget worden gefinancierd? </vraag>
      <vraag nummer="5">Deelt u de mening dat deze praktijk tot rechtsongelijkheid kan leiden, en dat alle zwangeren recht hebben op prenatale screening, onafhankelijk waar zij wonen en het ziekenhuis waar ze worden begeleid? Deelt u de mening dat het aan vrouwen zelf is om te bepalen of ze wel of niet gebruik maken van prenatale screening, en niet aan de politiek? </vraag>
      <vraag nummer="6">Klopt het dat voor prenatale screening geen tarief is vastgesteld? Kunt u aangeven waarom? Bent u bereid dit alsnog te doen? </vraag>
      <noten afkomstig="vraag">
         <noot nummer="1" datum="2005-06-7" bron="RTL-nieuws">RTL-nieuws, 7 juni 2005</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennisgenomen van de uitzending. De interpretatie dat er sprake is van chaos deel ik niet. </antwoord>
      <antwoord nummer="2">Het is belangrijk dat alle zwangere vrouwen goed geïnformeerd worden over prenatale screening. Partijen zijn momenteel bezig een voorlichtingstraject te ontwikkelen om objectieve informatie te kunnen geven. Vrouwen onder de 36 jaar zonder medische indicatie kunnen dan op basis van deze informatie een eigen keuze bepalen. Bij vrouwen met een verhoogd risico (een medische indicatie op leeftijd van 36 jaar en ouder) zal uiteraard worden ingegaan op dit verhoogde risico. Ik heb naar aanleiding van de RTL-uitzending de Inspectie voor de Gezondheidszorg gevraagd te bezien of er sprake is van zorgaanbod dat strijdig is met het kabinetsstandpunt. Op basis van die resultaten zal ik mij nader beraden. </antwoord>
      <antwoord nummer="3">Die mening deel ik niet. Het beleid is verwoord in het kabinetsstandpunt over prenatale screening. De uitwerking van dat beleid heeft twee dimensies. Allereerst is prenatale screening vergunningsplichtig in het kader van de Wet op het bevolkingsonderzoek (Wbo). De Wbo is een instrument waarmee waarborgen voor kwalitatief goede en zorgvuldige uitvoering van bevolkingsonderzoek gegarandeerd worden. De tweede dimensie betreft de aanspraak op vergoeding van de kosten. Dit zal zodanig vormgegeven worden dat deze kosten voor zwangeren boven de 36 jaar en zwangeren met een medische indicatie vergoed worden. Vrouwen onder de 36 jaar en zonder medische indicatie kunnen op eigen verzoek prenatale screening laten uitvoeren. De kosten van dit onderzoek zijn dan voor eigen rekening van de zwangere. Van ontbrekend beleid of onduidelijkheid is dus geen sprake. Ik ben momenteel in overleg met o.a. de betrokken beroepsverenigingen over de organisatie van de prenatale screening. De beroepsgroepen hebben een gezamenlijk voorstel ingediend voor een organisatievorm. Daarbij is het bewaken van de uniformiteit én kwaliteit één van de belangrijkste aspecten. Zoals eerder is toegezegd zal ik uw Kamer nog voor het reces over deze organisatie informeren. Ik kan mij op grote lijnen goed vinden in dit gezamenlijke voorstel. Het overleg met de beroepsverenigingen richt zich dan ook op het uitwerken van dit voorstel. </antwoord>
      <antwoord nummer="4">Op het moment dat verwijzing naar de tweede lijn plaatsvindt, ontstaat er een behandelrelatie en een mogelijkheid tot declareren. Daarvan wordt momenteel gebruik gemaakt. Op het moment dat er voor prenatale screening eigenstandige tarieven zijn ontwikkeld, zal het mogelijk zijn om de declaratie te differentiëren. Op dat moment zal het dus mogelijk zijn om onderscheid te maken tussen eigen betaling door zwangeren jonger dan 36 zonder medische indicatie en een vergoeding ten laste van de ziekenfondswet/zorgverzekeringswet voor zwangeren boven de 36 jaar of zwangeren met een medische indicatie. </antwoord>
      <antwoord nummer="5">De kwestie is naar mijn oordeel niet of er sprake is van rechtsongelijkheid maar of de aanspraken van verzekerden geëffectueerd worden. Er zijn mij geen signalen bekend die er op duiden dat de aanspraak op (het verkrijgen en vergoeden van) prenatale screening voor zwangeren boven de 36 jaar of zwangeren met een medische indicatie in het geding is. Vanaf het moment dat de gedifferentieerde tarieven en DBC’s beschikbaar zijn, zal er ook voor alle zwangeren op dezelfde wijze worden gedeclareerd. </antwoord>
      <antwoord nummer="6">Er is op dit moment geen tarief vastgesteld voor prenatale screening. Het is aan de veldpartijen zelf om voorstellen voor tarieven of DBC’s in te dienen bij het College Tarieven Gezondheidszorg/Zorgautoriteit in oprichting respectievelijk het DBC-onderhoudsorgaan. In de contacten tussen het departement en de veldpartijen is dat bij herhaling gecommuniceerd. Partijen hebben dit opgepakt. </antwoord>
      <noten afkomstig="antwoord"/>
   </antwoorden>
</kvr>
