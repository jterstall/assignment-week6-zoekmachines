<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de minister van Justitie en de staatssecretaris van Financiën over het uitsluiten van faxberichten door de Belastingdienst. (Ingezonden 26 januari 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22464
</item>
         <item attribuut="Inhoud">De Belastingdienst is van plan het gebruik van de fax voor het indienen van belastingaangiften en bezwaarschriften af te schaffen.</item>
         <item attribuut="Rubriek">Belastingen (Belastingdiensten) Communicatie, media en informatievoorziening (Telecommunicatie)</item>
         <item attribuut="Trefwoorden">Belastingdienst Telecommunicatie</item>
         <item attribuut="Vindplaats">Kamervragen met antwoord 2004-2005, nr. 1140, Tweede Kamer</item>
         <item attribuut="Vraagnr_bij_indiening">2040506960</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2005-03-11</item>
         <item attribuut="Datum_indiening">2005-01-26</item>
         <item attribuut="Document-id">KVR22464</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2417" allpagenumbers="2417 2418 2419" vetnummer="2040506960" code="0405tkkvr1140" lopendefooter="Tweede Kamer, vergaderjaar 2004–2005, Aanhangsel" filenaam="KVR22464" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1140" onderwerp="" indiendatum="26januari 2005">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="11 maart 2005), zie ook Aanhangsel Handelingen nr. 964, vergaderjaar 2004–2005">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het waar dat de Belastingdienst van plan is het gebruik van de fax voor het indienen van belastingaangiften en bezwaarschriften af te schaffen? </vraag>
      <vraag nummer="2">Mochten deze berichten vóór de inwerkingtreding van de Wet elektronisch bestuurlijk verkeer per fax worden ingediend, in aanmerking genomen dat de belastingrechter beroepschriften en beroepschriften in cassatie die per fax werden ingediend als rechtsgeldig heeft aanvaard? </vraag>
      <vraag nummer="3" voetnoot="1">Verzet de Wet elektronisch bestuurlijk verkeer zich tegen indiening van dergelijke berichten per fax? Zo ja, hoe valt dat te rijmen met de opvatting van de regering dat het een misverstand is te menen dat het de bedoeling van de Wet elektronisch bestuurlijk verkeer is om het faxverkeer als het ware uit te bannen, en dat die wet geen veranderingen met zich meebrengt ten aanzien van het faxverkeer? <voetnoot nummer="1"/>Zo neen, mag een bestuursorgaan dat vóór de inwerkingtreding van de Wet elektronisch bestuurlijk verkeer aanvaardde dat bepaalde categorieën documenten, zoals aangiften en bezwaarschriften, per fax werden ingediend, na de inwerkingtreding van die wet besluiten om zijn fax niet meer open te stellen voor de indiening van dergelijke berichten? </vraag>
      <vraag nummer="4">Indien het antwoord op bovengestelde vraag bevestigend is, hoe valt dat dan te rijmen met de opvatting van bovengenoemde regering dat de Wet elektronisch bestuurlijk verkeer geen veranderingen beoogt ten aanzien van het faxverkeer? </vraag>
      <vraag nummer="5">Zijn er andere bestuursorganen die met een beroep op de Wet elektronische bestuurlijk verkeer besloten hebben hun fax niet meer open te stellen voor de indiening van bezwaarschriften? </vraag>
      <vraag nummer="6">Vindt u dat het in vraag 1 bedoelde voornemen past binnen het kader van het streven om de toegankelijkheid tot de Belastingdienst te optimaliseren? </vraag>
      <vraag nummer="7">Onder welke voorwaarden biedt de Belastingdienst de mogelijkheid om een bezwaarschrift per e-mail in te dienen? Kan iedere belastingplichtige die elektronisch zijn belastingaangifte heeft gedaan, ook langs elektronische weg, bijvoorbeeld per e-mail, bezwaar maken tegen de aanslag die naar aanleiding van die aangifte wordt opgelegd? Zo neen, wat is de reden om voor bezwaarschriften een ander beleid te volgen dan ten aanzien van belastingaangiften? </vraag>
      <vraag nummer="8">Is de staatssecretaris van Financiën bereid de toegankelijkheid tot de Belastingdienst ook in dit opzicht te optimaliseren? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="28 483, A, blz. 5">Kamerstuk 28 483, A, blz. 5</noot>
      </noten>
   </vragen>
   <antwoorden aantal="8">
      <antwoord nummer="1">Ten dele. Op dit moment wordt een beleidsregel voorbereid waarin wordt aangegeven voor welke berichten de elektronische weg is geopend en welke eisen daarbij worden gesteld. Daarin is tot uitdrukking gebracht dat het faxkanaal niet wordt opengesteld voor aangiften en bezwaarschriften. Van «afschaffing» is in zoverre geen sprake, dat ook thans geen aangiftebiljetten per fax kunnen worden ingediend. </antwoord>
      <antwoord nummer="2">Voor de beantwoording van deze en de volgende vraag moet worden onderscheiden het doen van belastingaangifte en het indienen van bezwaarschriften bij de Belastingdienst. Ook vóór de inwerkingtreding van de Wet elektronisch bestuurlijk verkeer (Webv) per 1 juli 2004, als onderdeel van de Algemene wet bestuursrecht (Awb), mochten aangiftebiljetten niet per fax worden ingediend. Sinds het moment dat de Belastingdienst Awb-conform werken invoerde (1 januari 1997), zijn bezwaarschriften per fax op grond van het Voorschrift Awb toegelaten. In de praktijk is het faxkanaal vooral gebruikt om de tijdige indiening van bezwaarschriften veilig te stellen. </antwoord>
      <antwoord nummer="3">Bij de invoering van de Wet elektronisch bestuurlijk verkeer (Webv) is het verkeer via het faxkanaal bestempeld als een vorm van elektronisch berichtenverkeer. De Webv verzet zich niet tegen verzending van documenten per fax, maar staat dat ook niet uitdrukkelijk toe. De Webv biedt bestuursorganen de ruimte hierover een eigen beslissing te nemen, mits bepaalde voorschriften in acht worden genomen. Daarbij kan het bevoegde bestuursorgaan onderscheid maken tussen verschillende soorten bewerkingen. De Belastingdienst heeft hierin aanleiding gevonden het bestaande beleid in dezen te heroverwegen. De in voorbereiding zijnde beleidsregel brengt ten aanzien van de onmogelijkheid om belastingaangiften per fax in te dienen geen beleidswijziging met zich. Bepaalde andere vormen van elektronische aangifte zijn echter uitdrukkelijk wel mogelijk. Voor het doen van aangifte op papier moeten de door de Belastingdienst uitgereikte aangiftebiljetten gebruikt worden. In het geautomatiseerde proces leiden biljetten die niet geheel overeenkomen met die welke door de Belastingdienst worden uitgereikt tot verwerkingsproblemen. Door de Belastingdienst is meermaals uitdrukkelijk aangegeven dat aan de aangifteverplichting niet kan worden voldaan door inzending van een niet-verwerkbare aangifte, waaronder de aangifte die per fax wordt verzonden. Dit is tevens verwoord in de besluiten ter vaststelling van aangifteverplichtingen en formulieren, laatstelijk in het besluit van 5 november 2004, nummer CPP 2004/2142M, Stcrt. 224. Dit besluit en de achtergronden ervan zijn in het overleg met de beroepsorganisaties van belastingadviseurs toegelicht. Daarnaast geldt met ingang van 1 januari de verplichting voor administratieplichtigen om elektronisch aangifte te doen. Slechts na ontheffing kan en mag aangifte worden gedaan door gebruik te maken van het door de Belastingdienst uitgereikte aangiftebiljet. Voor de elektronische aangifte is voor belanghebbenden voorzien in een basisvoorziening via internet die het gebruik van de fax overbodig maakt. Een toelichting op het gebruik van de basisvoorziening wordt gegeven in de vermelde beleidsregel die momenteel in voorbereiding is. De heroverweging van de mogelijkheid om per fax bezwaarschriften bij de Belastingdienst in te dienen, is in 2004 ingezet. Eén van de uitgangspunten daarbij is geweest om het beleid in overeenstemming te brengen met de eisen van een juiste procesinrichting. De massaliteit van de processen bij de Belastingdienst eist dat de ontvangst van bezwaarschriften uniform wordt geregeld. Ook stelt diezelfde massaliteit eisen aan de beveiliging van (persoons)gegevens uit oogpunt van betrouwbaarheid en vertrouwelijkheid. Een ander uitgangspunt bij de heroverweging is geweest de praktijk meer in overeenstemming te brengen met het wettelijk kader, in het bijzonder met de fiscale geheimhoudingsplicht die op grond van de Algemene wet inzake rijksbelastingen (AWR) op de Belastingdienst van toepassing is. Deze strekt verder dan de gegevensbeveiliging die doorgaans door veel andere bestuursorganen wordt toegepast. Een en ander is thans opgenomen in de beleidsregel die wordt voorbereid. Deze beleidsregel betreft enkel de Belastingdienst. De praktijk bij de rechterlijke macht ten aanzien van beroep- en verweerschriften staat hier los van. </antwoord>
      <antwoord nummer="4">De Webv ziet op het scheppen van algemene kaders voor het elektronische berichtenverkeer tussen bestuursorganen en burgers en bestuursorganen onderling. Die kaders moeten door het bestuursorgaan worden ingevuld met inachtneming van de uitgangspunten van de Webv. De overheid is samen met de burger verantwoordelijk voor de vertrouwelijkheid en betrouwbaarheid van het elektronisch verkeer. Om die reden moet het bestuursorgaan zich ook uitspreken over het gebruik van technische middelen zoals een faxapparaat. In algemene zin brengt de Webv geen wijziging in de mogelijkheden om gebruik te maken van de fax. Een bestuursorgaan dat voor de inwerkingtreding van de Webv voor bepaalde berichten een fax gebruikte, mag dat in beginsel nog steeds. In bijzondere gevallen kan dat echter anders liggen. Zoals onder het voorgaande antwoord is aangegeven, verzet het massale karakter van de processen bij de Belastingdienst in samenhang met de geheimhoudingsplicht van de AWR zich tegen het laten voortduren van de mogelijkheid van verzending per fax. </antwoord>
      <antwoord nummer="5">Hierover zijn ons nog geen besluiten bekend. </antwoord>
      <antwoord nummer="6">Ja. Met de voorgenomen beleidsregel wordt beoogd de praktijk meer in overeenstemming te brengen met het wettelijk kader. Voor enkele belastingmiddelen wordt al voorzien in een gestructureerd formulier voor het doorgeven van wijzigingen en het indienen van bezwaar. Bezien zal worden welke mogelijkheden beschikbaar kunnen worden gesteld om ook andere bezwaarschriften gestructureerd via elektronische weg te kunnen indienen. </antwoord>
      <antwoord nummer="7">De Belastingdienst heeft besloten externe e-mail vooralsnog niet open te stellen voor bezwaarschriften. Ook in geval van e-mail moet op grond van de Webv aan de vereisten van vertrouwelijkheid en betrouwbaarheid worden voldaan. Aan de eisen welke worden gesteld aan het beveiligen van persoonsgegevens kan slechts met gebruik van specifieke technische middelen worden voldaan. Deze middelen zijn nog niet algemeen beschikbaar en om die reden vergen deze zowel van de burger als van de overheid thans een niet-evenredige investering. Uiteraard participeert de Belastingdienst actief in onderzoek naar mogelijkheden voor verbetering van het elektronisch berichtenverkeer zoals uitgevoerd door de Stichting ICTU. </antwoord>
      <antwoord nummer="8">Ja. Binnen de Belastingdienst worden op dit moment besprekingen gevoerd over de aan te bieden functionaliteiten en over de wijze waarop deze aan belanghebbenden zullen worden aangeboden. Een voorbeeld is de aangifte Inkomstenbelasting waarbij op basis van een proef gebruik wordt gemaakt van de authenticatievoorziening voor elektronische toegang tot de overheid (DigiD). Bovendien worden stappen gezet om zo snel mogelijk een zogeheten persoonlijk domein voor particuliere belastingplichtigen te realiseren. Voor bedrijven is daarvan al sprake. </antwoord>
      <noten afkomstig="antwoord"/>
   </antwoorden>
</kvr>
