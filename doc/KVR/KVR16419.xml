<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken en de staatssecretaris van Buitenlandse Zaken (Ontwikkelingssamenwerking) over wantoestanden in een Kosovaars instituut voor psychiatrische patiënten te Sthime. (Ingezonden 18 september 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16419
</item>
         <item attribuut="Inhoud">Vragen naar aanleiding van een rapport van de Amerikaanse organisatie Mental Disability Rights International (MDRI).</item>
         <item attribuut="Rubriek">Gezondheidszorg (Geestelijke gezondheidszorg)</item>
         <item attribuut="Trefwoorden">Geestelijk gehandicapten Psychiatrie</item>
         <item attribuut="Vindplaats">Kamervragen met antwoord 2002-2003, nr. 122, Tweede Kamer</item>
         <item attribuut="Vraagnr_bij_indiening">2020300110</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2002-10-08</item>
         <item attribuut="Datum_indiening">2002-09-18</item>
         <item attribuut="Document-id">KVR16419</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="251" allpagenumbers="251 252" vetnummer="2020300110" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16419" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="122" onderwerp="" indiendatum="2002-09-18">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken en de staatssecretaris van Buitenlandse Zaken (Ontwikkelingssamenwerking)</vraagt-aan>
      </vraagdata>
      <antwoorddata antwoorddatum="2002-10-8">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het rapport van de Amerikaanse organisatie Mental Disability Rights International (MDRI) over de wantoestanden in een Kosovaars instituut te Sthime voor mensen met psychische problemen en/of verstandelijke handicaps? <voetnoot nummer="1"/>
      </vraag>
      <vraag nummer="2">Is het waar dat Nederland 2 miljoen euro beschikbaar heeft gesteld aan dit instituut, mede op aandringen van het (Nederlandse) hoofd instituten voor de VN in Kosovo? </vraag>
      <vraag nummer="3">Onder welke voorwaarden en criteria is dit geld beschikbaar gesteld en welke controle wordt hierop uitgevoerd? </vraag>
      <vraag nummer="4" voetnoot="2">Onderschrijft u de aanbevelingen in het rapport, speciaal die aan de Nederlandse regering <voetnoot nummer="2"/>en bent u bereid op korte termijn actie te ondernemen om deze uit te voeren? </vraag>
      <vraag nummer="5">Deelt u de mening dat het betreurenswaardig is dat de VN niet gereageerd heeft op eerdere noodkreten van onder andere de MDRI en bent u bereid bij de VN aan te dringen op het uitvoeren van de aanbevelingen van het MDRI rapport aan de VN? </vraag>
      <noten afkomstig="vraag">
         <noot nummer="3"/>
         <noot nummer="1" titel="Not on the agenda: Human Rights of People with Mental Disabilities in Kosovo">Zie www.MDRI.org , «Not on the agenda: Human Rights of People with Mental Disabilities in Kosovo»</noot>
         <noot nummer="2">Idem, p. 25</noot>
         <noot nummer="3" datum="2002-08-18" bron="Zie Washington Post, «Forgotten by the U.N.»">Zie Washington Post, «Forgotten by the U.N.», 18 augustus 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee. Nederland heeft wel een subsidie van 2.023.428 EUR verstrekt aan de NGO World Vision (VK) ten behoeve van de renovatie van het Shtime/Stimlje Special Institution (SSI). Het hoofd Instellingen, in dienst van UNMIK, van het Kosovaarse Ministerie van Sociale Zaken en Werkgelegenheid heeft Nederland gewezen op de noodzaak van ingrijpende renovatie van het instituut met als doel een goede woon- en werkomgeving te bieden voor de patiënten en het personeel. Dit advies is meegewogen in de overweging om dit project te financieren. </antwoord>
      <antwoord nummer="3">De criteria op grond waarvan de activiteit is gesubsidieerd zijn uiteengezet in de Kaderwet Subsidies Ministerie van Buitenlandse Zaken (1998). Specifiek voor Kosovo geldt dat de activiteit valt binnen het kader van het hulpprogramma voor Kosovo, waarin de sociale sector als thema is aangemerkt (zie ook de brief aan de Vaste Commissie voor Buitenlandse Zaken van de Tweede Kamer, 14 december 2001 met kenmerk Buza000701). De voorwaarden op grond waarvan de subsidie beschikbaar is gesteld zijn neergelegd in de subsidieregelgeving van het Ministerie van Buitenlandse Zaken. Dit betekent dat de standaardbeheerseisen voor projectactiviteiten van toepassing zijn. Dit betekent dat betalingen pas plaatsvinden nadat de inhoudelijke en financiële rapportages (interim- en eind-) zijn goedgekeurd. Het Nederlands kantoor in Pristina is belast met toezicht. Tevens zal in de loop van het project, waarschijnlijk begin 2003, een onafhankelijke evaluatiemissie worden uitgevoerd. </antwoord>
      <antwoord nummer="4">De aanbevelingen aan de Nederlandse regering kunnen deels worden onderschreven. De eerste aanbeveling betreft het verschuiven van de gelden, bedoeld voor de renovatie van het SSI naar «community based alternatives». De-institutionalisering van de Kosovaarse geestelijke gezondheidszorg en het scheppen van de bedoelde duurzame «community based alternatives» zijn nadrukkelijk geïdentificeerd als hoofddoelen van het beleid van het Kosovaarse Ministerie van Werkgelegenheid en Sociale Zaken. De aanbeveling van MDRI kan nochtans niet worden overgenomen, gezien de intrinsieke complexiteit van de-institutionalisering, een proces dat zelfs in Westerse landen vele jaren in beslag neemt. De etnische samenstelling van de patiënten (215 in totaal) vormt bovendien een extra obstakel voor de-institutionalisering: veel van de Servische/Montenegrijnse en andere bewoners kunnen niet terug naar hun oude woonplaats, omdat hun familie Kosovo heeft verlaten. Een derde factor is dat de-institutionalisering een zeer kostbare zaak is. Daarbij komt dat het Ministerie met een gebrek aan fondsen kampt en de interesse van donoren afneemt. De combinatie van al deze factoren leidt ertoe dat de de-institutionalisering, hoe gewenst ook, traag verloopt. De renovatie van het zwaar verwaarloosde SSI blijft derhalve uiterst noodzakelijk. Daarnaast kan worden gemeld dat de Nederlandse regering ook een bijdrage levert aan het de-institutionaliseringsproces. Via de NGO Healthnet wordt bijgedragen aan een «community based mental health centre» in Prizren. De tweede aanbeveling van MDRI aan de Nederlandse regering betreft het ondersteunen van «advocacy» door Kosovaarse activisten die opkomen voor geestelijk gehandicapten. Hiertoe is de regering bereid. Een goed initiatief van het Kosovaarse Ministerie is reeds de instelling van de Raad van Toezicht door het Ministerie, waaraan tevens NGO’s deelnemen. </antwoord>
      <antwoord nummer="5">De VN heeft wel degelijk gereageerd op eerdere noodkreten van de MDRI. Een concept-rapport werd reeds in een eerder stadium voorgelegd aan de VN. Het Shtime/Stimlje Management Committee, waaraan onder meer het Norwegian Red Cross deelneemt, heeft de aantijgingen onderzocht en besproken met het MDRI-team. Hieraan wordt echter niet gerefereerd in het definitieve rapport. Het merendeel van de aanbevelingen van het MDRI-rapport stemt overeen met doelstellingen die zijn opgenomen in het Strategische Plan voor de Ontwikkeling van de Geestelijke Gezondheidszorg (van het Kosovaarse Ministerie van Sociale Zaken en Werkgelegenheid) en het Master Plan 2001–2008 voor het SSI. In beide beleidsdocumenten is de-institutionalisering een centraal thema. De implementatie van het beleid ten aanzien van de geestelijke gezondheidszorg ligt sinds eind 2001 bij de Kosovaarse Voorlopige Instellingen voor Zelfbestuur (Provisional Institutions for Self-Government), aangezien welzijn één van de zogenaamde «overgedragen bevoegdheden» (transferred powers) is. De VN spelen, anders gezegd, nog slechts een adviserende en ondersteunende rol op dit terrein. De Nederlandse regering zal verdere ontwikkelingen op de voet volgen in nauwe samenspraak met alle relevante partners. </antwoord>
      <noten afkomstig="antwoord"/>
   </antwoorden>
</kvr>
