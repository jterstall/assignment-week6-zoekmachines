<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties over de locatie en financiering van een nieuw voetbalstadion in Deventer. (Ingezonden 24 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12833
</item>
         <item attribuut="Inhoud">Vragen over de bouw van een voetbalstadion in Deventer, op grond verkregen via gemeentelijke herindeling, die oorspronkelijk bedoeld was voor de aanleg van een industrieterrein.</item>
         <item attribuut="Rubriek">Ruimtelijke ordening en infrastructuur (Grondverwerving) Ruimtelijke ordening en infrastructuur (Verstedelijking)</item>
         <item attribuut="Trefwoorden">Gemeentelijke herindeling Stadsinrichting</item>
         <item attribuut="Vindplaats">Kamervragen met antwoord 2000-2001, nr. 439, Tweede Kamer</item>
         <item attribuut="Vraagnr_bij_indiening">2000102800</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2000-12-22</item>
         <item attribuut="Datum_indiening">2000-11-24</item>
         <item attribuut="Document-id">KVR12833</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="911" allpagenumbers="911 912" vetnummer="2000102800" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12833" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="439" onderwerp="" indiendatum="2000-11-24">
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-12-22">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het besluit van de gemeenteraad in Deventer om een nieuw voetbalstadion te bouwen in Epse Noord? <voetnoot nummer="1"/>
      </vraag>
      <vraag nummer="2">Is dit besluit niet strijdig met het zogenaamde ABC locatiebeleid van de rijksoverheid? </vraag>
      <vraag nummer="3" voetnoot="2">Is één jaar geleden besloten Epse-Noord van Gorssel over te hevelen naar Deventer en zijn toen afspraken gemaakt over de aard van de bedrijvigheid op deze A1 locatie zoals, blijkens het debat <voetnoot nummer="2"/>in de Kamer, de metaal- en grafische industrie, en agro-business, terwijl van een stadion toen geen sprake was? Hoe beoordeelt u deze gang van zaken? </vraag>
      <vraag nummer="4">Is het besluit niet in strijd met de eerdere argumenten voor de grenscorrectie? </vraag>
      <vraag nummer="5">Is het niet vreemd dat 10% van de noodzakelijk geachte behoefte aan bedrijventerrein wordt bestemd voor een voetbalstadion en parkeerplaatsen? </vraag>
      <vraag nummer="6">Hoe beoordeelt u het besluit van de raad om de grond om niet beschikbaar te stellen, terwijl dit een waarde vertegenwoordigt van ongeveer 16 miljoen gulden (uitgaande van zeven hectare vermenigvuldigd met een grondprijs van f 225,– per vierkante meter)? </vraag>
      <vraag nummer="7">Ziet u het als een bezwaar dat de gekozen locatie voorlopig per bus, fiets of te voet moeilijk bereikbaar is? </vraag>
      <vraag nummer="8">Ziet u het als een bezwaar dat de vele miljoenen die nodig zijn om dit project te financieren o.a. uit de pot stedelijke investeringen worden gefinancierd, een budget dat is opgebouwd uit winsten van nieuwbouwwoningen en grondexploitaties bedoeld om stedelijke problemen aan te pakken? </vraag>
      <noten afkomstig="vraag">
         <noot nummer="1" datum="2000-11-14" bron="Raadvoorstel 2000.16604">Raadvoorstel 2000.16604, 14 november 2000</noot>
         <noot nummer="2" documenttype="Handelingen" documentnummer="13">Handelingen II, nr. 13, Vergaderjaar 1999–2000, blz. 878.</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik heb inmiddels het raadsvoorstel en het raadsbesluit ter beschikking gekregen. Hieruit blijkt overigens dat de raad (nog) niet heeft besloten om een nieuw voetbalstadion te bouwen in Epse Noord. Men heeft de intentie uitgesproken om medewerking te verlenen aan die bouw onder een aantal voorwaarden. Die voorwaarden betreffen onder meer dat uit het milieu-effectrapport (MER) moet blijken dat er geen ontoelaatbare nadelige effecten voor het milieu optreden. De gemeente wil een definitief besluit nemen op het moment van vaststelling van het bestemmingsplan bedrijvenpark A1. </antwoord>
      <antwoord nummer="2">Als uit het MER en straks uit de toelichting bij het bestemmingsplan blijkt dat de locatie op Epse Noord de beste locatie is voor een (nieuw) voetbalstadion voor Go Ahead Eagles en als er dan gezorgd wordt voor een goede verkeersafwikkeling, zie ik geen strijdigheid met het locatiebeleid van het rijk. In het raadsbesluit wordt gesproken over een combinatie van een voetbalstadion en commerciële voorzieningen. Gelet op de huidige ontsluiting en de in de toekomst te verwachten ontsluiting betreft het terrein hier een zogenaamde C-locatie, hetgeen betekent dat in het beleid van rijk en provincie hier alleen bedrijven kunnen komen die sterk afhankelijk zijn van de snelweg; vestiging van kantoren is in tegenspraak met het huidige beleid van rijk en provincie. </antwoord>
      <antwoord nummer="3">Tijdens de parlementaire behandeling van de wet tot wijziging van de grens tussen de gemeenten Deventer en Gorssel, tevens provinciegrens tussen de provincies Overijssel en Gelderland (kamerstukken II 1998/99, 26 528) was de locatie Epse Noord nog niet in beeld voor de vestiging van het voetbalstadion. Pas bij de publicatie van de startnotitie voor het opstellen van het MER in maart 2000 hebben burgemeester en wethouders van de gemeente Deventer besloten om in het kader van het MER ook te bezien of op het terrein Epse Noord het stadion kan komen. Dit is gebeurd nadat in de loop van 1999 en 2000 eerdere locaties om diverse redenen zijn afgevallen. In de memorie van toelichting bij de wet, is destijds aangegeven dat de uiteindelijke planologische bepaling van het bedrijventerrein zijn beslag zal moeten krijgen in ruimtelijke plannen van de gemeente en provincie. Er zijn dan ook geen afspraken gemaakt over de invulling van het bedrijventerrein. Wel is, om de behoefte aan kwalitatief hoogwaardig bedrijventerrein van de gemeente Deventer te illustreren, in de memorie van toelichting en in de nota naar aanleiding van het verslag een aantal voor Deventer kansrijke bedrijfssectoren genoemd die op andere bedrijventerreinen moeilijker gehuisvest konden worden. De mondelinge behandeling in de Tweede Kamer van de Wet tot wijziging van de grens tussen de gemeenten Deventer en Gorssel, tevens provinciegrens tussen Overijssel en Gelderland, had geen betrekking op de aard van de bedrijvigheid, maar met name op een amendement op het wetsvoorstel, dat tot doel had de zogenaamde bufferzone bij de gemeente Gorssel te laten. </antwoord>
      <antwoord nummer="4">De mogelijke vestiging van een voetbalstadion op het bedrijventerrein Epse Noord doet niet af aan de bedrijventerreinbehoefte van de gemeente Deventer. Omdat ook het betaald voetbal als een bedrijfstak kan worden gezien die ruimte vraagt, is de vestiging van het stadion niet in strijd met de argumenten voor de grenscorrectie. </antwoord>
      <antwoord nummer="5">De ruimtelijke besluitvorming over de vestiging van het stadion heeft als gezegd nog niet plaatsgevonden. Op dit moment heb ik geen inzicht in de omvang van het terrein van het stadion en de mogelijke locaties binnen de gemeente. Aangezien de hoeveelheid uit te geven bedrijfsterrein in Epse Noord beperkt is en het een hoogwaardige bedrijventerreinlocatie betreft, mag ervan uit worden gegaan dat het gemeentebestuur verstandig omgaat met de beperkte hoeveelheid uit te geven grond. Gelet op met name de ontsluiting van een voetbalstadion en de gehele verkeersafwikkeling is het niet vreemd dat in de gemeente Deventer voorstellen worden gedaan om het stadion op een bedrijventerrein te vestigen als dat terrein ook goed per openbaar vervoer ontsloten is of kan worden. Dat voetbalstadions op bedrijventerreinen worden gevestigd is ook niet ongebruikelijk. De gemeente is overigens van plan om het huidige terrein van Go Ahead Eagles na een verhuizing te gebruiken voor woningbouw. </antwoord>
      <antwoord nummer="6 en 8">Aangezien het gaat om de besteding van de winsten van nieuwbouwwoningen en grondexploitaties en bij deze besteding geen rijksgelden betrokken zijn, is het een gemeentelijke beslissing om in dit geval de afweging te maken in de besteding van deze gelden. </antwoord>
      <antwoord nummer="7">Bij de beoordeling van een voetbalstadion op het terrein van Epse Noord is een belangrijk criterium dat het stadion ook goed bereikbaar zal zijn met andere vervoermiddelen dan alleen de auto. In het MER, dat begin volgend jaar wordt uitgebracht, is de bereikbaarheid met alle vervoerwijzen van het bedrijventerrein (inclusief stadion) een belangrijk aandachtspunt. </antwoord>
      <noten afkomstig="antwoord"/>
   </antwoorden>
</kvr>
