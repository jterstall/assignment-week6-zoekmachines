<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vreeman (PvdA) over de arbeidsomstandigheden van dakdekkers. (Ingezonden 26 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3422
</item>
         <item attribuut="Rubriek">Arbeid (Arbeidsbescherming) Arbeid (Arbeidsomstandigheden) Bouw (Overig)</item>
         <item attribuut="Trefwoorden">Arbeidsbescherming Arbeidsomstandigheden Bouwnijverheid</item>
         <item attribuut="Vindplaats">Kamervragen met antwoord 1995-1996, nr. 1457, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Vreeman</persoon>
         </item>
         <item attribuut="Datum_reaktie">1996-07-12</item>
         <item attribuut="Datum_indiening">1996-06-26</item>
         <item attribuut="Document-id">KVR3422</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2965" allpagenumbers="2965 2966" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1457" onderwerp="" indiendatum="1996-06-26">
         <vrager partij="PvdA" oorsprong="parlement">Vreeman</vrager>
         <vraagt-aan/>
      </vraagdata>
      <antwoorddata antwoorddatum="1996-07-12">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recente artikel over de arbeidsomstandigheden van dakdekkers? <voetnoot nummer="1"/>
      </vraag>
      <vraag nummer="2">Deelt u de mening van de Bouw- en Houtbond FNV, dat de arbeidsomstandigheden bij dakdekkers van hellende en leien daken verbetering verdienen? </vraag>
      <vraag nummer="3">Ondersteunt u de pogingen van de Bouw- en Houtbond FNV om via een A-blad aanvullende, bovenwettelijke, afspraken te maken met de werkgeversvereniging «Het Hellende Dak»? </vraag>
      <vraag nummer="4">Wat vindt u van de weigering van de werkgeversvereniging om met de werknemersorganisaties tot afspraken te komen die moeten leiden tot verbetering van de arbeidsomstandigheden? </vraag>
      <vraag nummer="5">Op welke manier gaat u zich inspannen om «maatwerk» ter verbetering van de arbeidsomstandigheden in deze sector van de grond te krijgen? </vraag>
      <noten afkomstig="vraag">
         <noot nummer="1">Cobouw, 15-5-1996</noot>
      </noten>
   </vragen>
   <antwoorden aantal="5">
      <antwoord nummer="1">Het betreffende artikel in het dagblad voor de bouw «Cobouw» is mij bekend. </antwoord>
      <antwoord nummer="2">Ik ben van oordeel dat arbeidsomstandigheden in de bouw in veel gevallen nog verbetering behoeven, niet alleen bij dakdekkers van hellende en leien daken. Ook bij andere bouwwerkzaamheden is er niet altijd sprake van adequate arbeidsomstandigheden. In antwoord op uw vraag 5 ga ik nader in op de mogelijkheden die de bedrijfstak heeft om daar verbetering in aan te brengen. </antwoord>
      <antwoord nummer="3">Zoals u bekend ben ik een voorstander van initiatieven van partijen binnen bedrijfstakken om tot vrijwillige regelingen op het gebied van arbeidsomstandigheden te komen. Zo ook in de bouw. Zelfregulering is in de opvattingen van de overheid een belangrijk element met betrekking tot arbeidsomstandigheden. Voorbeelden van zelfregulering in de bouw zijn bijvoorbeeld: het Veiligheidscertificaat Aannemers (VCA) voor de chemische en petrochemische industrie, arbo-bepalingen in de bouw-CAO. Maar vanzelfsprekend past ook branchenormering zoals ontwikkeld door de stichting Arbouw in dat kader. Ik acht het dan ook een goede zaak dat, wanneer daar behoefte aan is, de Bouw- en houtbond FNV initiatief neemt en zich inspant om tot de totstandkoming van A-bladen in de bouw te komen, met name ook op het gebied van dakdekwerkzaamheden. </antwoord>
      <antwoord nummer="4">Uit het betreffende artikel blijkt mij dat werkgevers en werknemers in gesprek zijn over de resultaten van het door werknemers gehouden onderzoek, met de intentie om op termijn tot verbetering van arbeidsomstandigheden binnen de branche te komen. Blijkens het artikel worden de besprekingen door werknemers als constructief ervaren. De werkgevers hebben voorzover ik kan beoordelen niet geweigerd om over verbetering van arbeidsomstandigheden te praten. Alleen zijn er terzake nog geen concrete afspraken gemaakt die in de vorm van een A-blad kunnen worden gepubliceerd. Echter naar ik uit het artikel begrijp sluiten werkgevers dit op termijn zeker niet uit. </antwoord>
      <antwoord nummer="5">Zoals u bekend zijn sedert het van kracht worden van de wet TZ/Arbo bedrijven verplicht om, onder andere, een risicoinventarisatie- en evaluatie (RI&amp;E) van de bedrijfseigen activiteit op te stellen. Sedert 1 januari 1996 dient deze te zijn beoordeeld door een gecertificeerde arbodienst. Op basis daarvan maakt het bedrijf een meerjarig plan van aanpak ter verbetering van arbeidsomstandigheden. Het «zorg op maat» principe is daarbij een leidraad. Daarnaast zijn bouwbedrijven sedert het van kracht worden van het bouwprocesbesluit Arbeidsomstandighedenwet verplicht om per project hun activiteiten onderling op elkaar af te stemmen. Afhankelijk van de omvang van het project wordt deze afstemming schriftelijk vastgelegd in een zogenaamd veiligheids- en gezondheidsplan. Op grond van het Bouwprocesbesluit zijn alle deelnemers aan het bouwproces: opdrachtgever, architect, aannemer en zelfstandigen verplicht rekening te houden met arbeidsomstandigheden tijdens de bouw, terzake adequate maatregelen te treffen en deze vervolgens op elkaar af te stemmen. Tevens dienen in de ontwerpfase de algemene preventieprincipes vanuit de Arbowet te worden toegepast met het oog op keuzen die leiden tot het toepassen van arbovriendelijke materialen en werkmethoden. Het voorgaande geldt voor alle bedrijven die actief zijn in de bouw, dus ook voor dakdekbedrijven. Aangezien de hiervoor vermelde verplichtingen nog van relatief recente datum zijn, kunnen de positieve effecten ervan op arbeidsomstandigheden pas over enige tijd verwacht worden. Op dit moment is er voor mij dan ook geen aanleiding om extra beleidsinspanning in te zetten. </antwoord>
      <noten afkomstig="antwoord"/>
   </antwoorden>
</kvr>
