<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gabor (CDA) over mogelijke stopzetting van de Mozer Commissie. (Ingezonden 19 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4240
</item>
         <item attribuut="Inhoud">De Mozer Commissie houdt zich bezig met uitvoerende en coördinerende grensoverschrijdende activiteiten op sociaal en cultureel terrein in het gebied tussen Rijn, Eems en IJssel.</item>
         <item attribuut="Rubriek">Welzijn (Overig)</item>
         <item attribuut="Trefwoorden">Grensregio's Internationale culturele betrekkingen</item>
         <item attribuut="Vindplaats">Kamervragen met antwoord 1996-1997, nr. 564, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Gabor</persoon>
         </item>
         <item attribuut="Datum_reaktie">1997-01-22</item>
         <item attribuut="Datum_indiening">1996-12-19</item>
         <item attribuut="Document-id">KVR4240</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1157" allpagenumbers="1157 1158" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="564" onderwerp="" indiendatum="1996-12-19">
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="1997-01-22">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het persbericht van de Euregio over stopzetting van de subsidiëring van de Mozer Commissie? <voetnoot nummer="1"/>
      </vraag>
      <vraag nummer="2">Deelt u het oordeel, dat grensoverschrijdende sociale en culturele samenwerking tussen de vele maatschappelijke organisaties aan weerszijden van de grens van vitale betekenis is voor de verbetering van de relatie van de volkeren? </vraag>
      <vraag nummer="3">Acht u het juist om zonder overleg met de mede-initiatiefnemer c.q. de Duitse partner tot eenzijdige intrekking van de subsidiëring over te gaan? </vraag>
      <vraag nummer="4">Loopt het totale programma van de Mozer Commissie gevaar door de stopzetting van de subsidiëring door uw departement? </vraag>
      <vraag nummer="5">Welk totaal bedrag wordt nu door de eenzijdige subsidie-opzegging op het spel gezet? Welke activiteiten lopen hierdoor gevaar? </vraag>
      <vraag nummer="6">Acht u het politiek een juist signaal om, uitgerekend op het moment dat krachtige pogingen worden ondernomen om de Duits–Nederlandse relatie te verbeteren, de door de mensen in de grensstreek opgebouwde samenwerking af te breken? </vraag>
      <vraag nummer="7">Bent u bereid naar mogelijkheden te zoeken om, in de periode waarin ons land het voorzitterschap van de Europese Raad van ministers bekleedt en derhalve een voortrekkersrol dient te vervullen in de Europese samenwerking, voldoende middelen ter beschikking te stellen teneinde de activiteiten van de Commissie Mozer ongestoord voort te laten zetten? </vraag>
      <noten afkomstig="vraag">
         <noot nummer="1">Persbericht Euregio, Enschede/Gronau, januari 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja, mij is een dergelijk persbericht inmiddels bekend. </antwoord>
      <antwoord nummer="2">In algemene zin ben ik van mening dat grensoverschrijdende sociale, economische en culturele samenwerking een bijdrage kan leveren aan het onderhouden c.q. verbeteren van de relatie tussen volken. </antwoord>
      <antwoord nummer="3">Reeds in 1993 werd de Mozer Commissie op de hoogte gesteld van het feit dat de beleidsontwikkelingen binnen het toenmalige Ministerie van Welzijn, Volksgezondheid en Cultuur een herbezinning van de subsidiestromen tot gevolg zou hebben. De regionale aspecten van de samenwerking verhouden zich niet tot de taken van de landelijke overheid, zoals die in verschillende regelgeving is neergelegd. Op grond daarvan acht ik de activiteiten van de Mozer Commissie tot de beleidsverantwoordelijkheid van de betrokken provinciale overheden (Drenthe, Overijssel en Gelderland) en de relevante gemeentelijke overheden. Bij de wijziging van de Welzijnswet in het jaar 1994 is een nieuwe bestuursfilosofie neergelegd: een verdeling van verantwoordelijkheden over de verschillende overheden uitgaande van de visie dat overheidsinterventie dient plaats te vinden zoveel mogelijk op het niveau dat het dichtst bij de burger ligt. De bezuinigingstaakstelling die het kabinet op zich heeft genomen, heeft ook zijn doorwerking gehad bij de opstelling van de welzijnsnota 1995–1998. Daarin is de landelijke functie voor die jaren nader toegespitst. Deze welzijnsnota is in de Tweede Kamer der Staten-Generaal geaccordeerd en wordt nu als toetsingskader gehanteerd. De Mozer Commissie is één van de instellingen die in het kader van de te realiseren bezuinigingen is beoordeeld. De instelling houdt zich bezig met uitvoerende en coördinerende grensoverschrijdende activiteiten op sociaal en cultureel terrein in het gebied tussen Rijn, Eems en IJssel. Door mij is indertijd geconstateerd dat de activiteiten niet onder de prioriteiten van de welzijnsnota vallen voor zover aangegeven bij de landelijke functie van het Rijk en de landelijke infrastructuur. Derhalve is mijnerzijds bij brief van 18 april 1995 de Mozer Commissie op de hoogte gesteld van mijn voornemen de subsidiëring per 1 januari 1996 te beëindigen. Ik betreur het dat niet gelijktijdig dit voornemen bekend is geworden bij de Duitse partners. In deze omissie heb ik voorzien door de betrokken Duitse overheden per brief van 27 februari 1996 nader te informeren. De omvang van het jaarlijkse subsidiebedrag dat de Mozer Commissie ontving was 55 000 gulden. Daarnaast ontvangt de Commissie subsidie van de betrokken provincies. Zowel van de provincie Overijssel als van Gelderland een jaarlijks bedrag van 71 000 gulden. Het spreekt vanzelf dat het de Mozer Commissie zelf is die bepaalt hoe om te gaan met de daadwerkelijk te ontvangen subsidiemiddelen. </antwoord>
      <antwoord nummer="6 en 7">Gelet op het tijdstip van aankondiging en besluitvorming, alsmede de beschouwingen over de beleidsverantwoordelijkheid, deel ik niet de mening van de vraagsteller dat deze beslissing onjuist of onverwacht zou zijn. Evenmin zie ik een samenhang tussen de gevolgde procedure, het tijdstip van besluitvorming en het Nederlandse voorzitterschap van de Europese Unie. Overigens wijs ik erop dat op nationaal niveau het merendeel van de uitwisseling van jeugd en jongeren verloopt op basis van een uitvoeringsprogramma in het kader van het Cultureel Accoord met de Bondsrepubliek en een gezamenlijke inspanning is van de Ministeries van Volksgezondheid, Welzijn en Sport, Onderwijs, Cultuur en Wetenschappen en het Bondsministerie voor Gezins- en Jeugdaangelegenheden. </antwoord>
      <noten afkomstig="antwoord"/>
   </antwoorden>
</kvr>
