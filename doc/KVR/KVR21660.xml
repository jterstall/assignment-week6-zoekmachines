<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Haersma Buma (CDA) aan de ministers van Justitie, van Binnenlandse Zaken en Koninkrijksrelaties en van Economische Zaken over winkeldiefstal. (Ingezonden 13 september 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21660
</item>
         <item attribuut="Inhoud">Vragen naar aanleiding van het bericht 'Grotere buit in winkels' in het Algemeen Dagblad van 9 september 2004, dat er meer schade wordt geleden als gevolg van winkeldiefstal, hoewel geen stijging geregistreerd wordt, en dat Oost-Europese bendes zich met dit soort criminaliteit bezighouden.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Handel en economie (Binnenlandse handel) Strafrecht en strafprocesrecht (Misdrijven)</item>
         <item attribuut="Trefwoorden">Criminaliteitsbestrijding Diefstal Winkels</item>
         <item attribuut="Vindplaats">Kamervragen met antwoord 2004-2005, nr. 424, Tweede Kamer</item>
         <item attribuut="Vraagnr_bij_indiening">2030421180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2004-11-17</item>
         <item attribuut="Datum_indiening">2004-09-13</item>
         <item attribuut="Document-id">KVR21660</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="887" allpagenumbers="887 888" vetnummer="2030421180" code="0405tkkvr424" lopendefooter="Tweede Kamer, vergaderjaar 2004–2005, Aanhangsel" filenaam="KVR21660" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="424" onderwerp="" indiendatum="2004-09-13">
         <vrager partij="CDA" oorsprong="parlement">Van Haersma Buma</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Economische Zaken</vraagt-aan>
      </vraagdata>
      <antwoorddata antwoorddatum="17 november 2004), zie Aanhangsel Handelingen nr. 98, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Vreemdelingenzaken en Integratie, van Binnenlandse Zaken en Koninkrijksrelaties en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Grotere buit in winkels»? <voetnoot nummer="1"/>
      </vraag>
      <vraag nummer="2">Klopt het bericht dat er meer schade als gevolg van winkeldiefstal wordt geleden door winkeliers, hoewel geen stijging van winkeldiefstal geregistreerd wordt? </vraag>
      <vraag nummer="3">Klopt het bericht dat het probleem van Oost-Europese bendes die zich bezighouden met dit soort criminaliteit bij u bekend is? </vraag>
      <vraag nummer="4">Welke maatregelen bent u voornemens te nemen om deze bendes het werken onmogelijk te maken? </vraag>
      <vraag nummer="5">Bent u bereid te kijken naar een aanpak van buitenlandse criminelen, waarbij de veroordeelde als onderdeel van zijn strafgedurende een bepaalde periode de toegang tot Nederland wordt ontzegd? </vraag>
      <noten afkomstig="vraag">
         <noot nummer="1" datum="2004-09-9" bron="Algemeen Dagblad">Algemeen Dagblad, 9 september 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het Centre for Retail Research in het Engelse Nottingham publiceerde op 9 september jongstleden de resultaten van een onderzoek naar winkeldiefstal in 24 Europese landen in de periode juni 2003–juni 2004. Het onderzoek concludeert dat in heel Europa de financiële schade als gevolg van winkeldiefstal is afgenomen met 2.2%. In Nederland is de financiële schade in dezelfde periode echter toegenomen met 2.3%. Op grond van deze informatie concludeerde het Algemeen Dagblad dat «de schade door winkeldieven het afgelopen jaar met tientallen miljoenen euro’s omhoog is geschoten». De kwaliteit van het onderzoek, gesponsord door een producent van beveiligingsapparatuur, staat ter discussie. Van de 1650 aangeschreven detaillisten stuurden 423 een antwoord in, waarvan slechts 21 uit Nederland. Ook de Nederlandse brancheorganisatie PlatformDetailhandel.nl heeft twijfels over de kwaliteit van het onderzoek. Zo wijzen zij op grote verschillen in de definities zoals die door de 24 betrokken landen worden gehanteerd. In een recent persbericht spreekt deze brancheorganisatie dan ook van een stabilisering van de financiële schade als gevolg van winkeldiefstal en niet van een stijging. </antwoord>
      <antwoord nummer="3">Ja. </antwoord>
      <antwoord nummer="4">Door de Nationale Recherche is in samenwerking met de bovenregionale recherche, de Koninklijke Marechaussee en de 9 politieregio’s in Noord-Oost Nederland een project onder de naam «Polaris» gestart, dat de doelstelling heeft een knooppunt van informatie te vormen met betrekking tot criminaliteit door mobiele bendes uit Polen en Litouwen. Deze landen zijn gekozen op basis van een vooronderzoek, waaruit bleek dat uit die landen de meeste van dit type bendes afkomstig zijn. Het gaat daarbij om verschillende delicten, waaronder autodiefstallen, auto-inbraken, ramkraken, vals geld en georganiseerde winkeldiefstallen. Door Polaris ontstaat meer inzicht en de mogelijkheid om ogenschijnlijk losse incidenten aan elkaar te koppelen en daarmee meer slagkracht in de opsporing van deze bendes te ontwikkelen. Dit heeft inmiddels tot een aantal concrete onderzoeken geleid; zo stonden onlangs nog een veertiental Polen terecht terzake georganiseerde winkeldiefstallen in drogisterijen. </antwoord>
      <antwoord nummer="5">Een van de beginselen van een consequente en geloofwaardige strafrechtstoepassing is dat door de rechter opgelegde onvoorwaardelijke vrijheidsstraffen ook zoveel mogelijk integraal ten uitvoer worden gelegd. Daarnaast kunnen criminele vreemdelingen die zijn ofworden uitgezet, ongewenst worden verklaard. Een ongewenstverklaring is afhankelijk van een aantal factoren. Ter toelichting hierop het volgende. In het geval van veroordeelden wordt gebruik gemaakt van instrumenten als incidenteel versneld ontslag (IVO) voor bepaalde categorieën van gedetineerden en incidenteel versnelde uitzetting (IVU). Bij gedetineerden die na ommekomst van hun strafdienen te worden uitgezet wegens het ontbreken van een verblijfstitel kan besloten worden een deel van die strafniet ten uitvoer te leggen, mits de uitzetting dienovereenkomstig eerder kan plaatsvinden. Bij het huidige beleid is vervroegde strafbëeindiging alleen aan de orde indien capaciteitsproblematiek dergelijke maatregelen onontkoombaar maakt. Momenteel worden de mogelijkheden bezien van een regeling waarin op meer structurele wijze vorm wordt gegeven aan eerdere uitzetting dan op de formele expiratiedatum van de straf, onder dreiging van tenuitvoerlegging van het strafrestant bij terugkeer naar Nederland. Aan strafbaar gedrag worden vreemdelingrechtelijke consequenties verbonden. Ten aanzien van criminele vreemdelingen die zijn ofworden uitgezet, dient voorkomen te worden dat zij wederom toegang tot Nederland verkrijgen. Dit kan worden bewerkstelligd door de vreemdeling ongewenst te verklaren. Artikel 67, eerste lid, Vw 2000 noemt een vijftal gronden voor ongewenstverklaring. De ongewenstverklaring is een administratieve maatregel die ten doel heeft bepaalde vreemdelingen, aan wie het niet ofniet langer is toegestaan in Nederland te verblijven, uit ons land te weren. Door de ongewenstverklaring wordt het verblijfin en illegale terugkeer naar Nederland van de illegale vreemdeling strafbaar. Een vreemdeling die in Nederland verblijft terwijl hij weet, ofernstige reden heeft om te vermoeden, dat hij tot ongewenst vreemdeling is verklaard, maakt zich schuldig aan een misdrijf en kan een gevangenisstrafvan ten hoogste zes maanden worden opgelegd (artikel 197 WvSr.). De ongewenstverklaring heeft tevens tot gevolg dat deze vreemdelingen – zolang de ongewenstverklaring van kracht blijft – niet gedurende de «vrije termijn» in Nederland mogen verblijven en geen andere titel tot verblijfkunnen verkrijgen. Dit betekent tevens dat in het kader van de grensbewaking aan deze vreemdelingen de toegang tot het grondgebied zal worden geweigerd. Evenmin is het hun toegestaan de behandeling van een aanvraag in Nederland afte wachten. Daarnaast bestaat ook de signalering ter fine van toegangsweigering als ongewenst vreemdeling in het Schengen Informatie Systeem (N)SIS ofhet Nationale Opsporingsregister OPS. De signalering als ongewenst vreemdeling is een bijzondere aanwijzing aan de ambtenaren belast met de grensbewaking en het toezicht op vreemdelingen, die gegeven wordt in het belang van de openbare orde ofde nationale veiligheid. Deze signalering heeft tot gevolg dat de vreemdeling de toegang tot het Schengengebied, dan wel tot Nederland, zal worden geweigerd indien hij aan de grens wordt aangetroffen. De termijn waarvoor de signalering geldt, is afhankelijk van de omstandigheden die aanleiding zijn tot de signalering. </antwoord>
      <noten afkomstig="antwoord"/>
   </antwoorden>
</kvr>
