<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jeekel (D66) over huurwoningen die illegaal worden bewoond. (Ingezonden 14 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5038
</item>
         <item attribuut="Inhoud">Vragen over onrechtmatige bewoning.</item>
         <item attribuut="Rubriek">Volkshuisvesting (Huurrecht) Volkshuisvesting (Huurwoningen)</item>
         <item attribuut="Trefwoorden">Huurrecht Huurwoningen</item>
         <item attribuut="Vindplaats">Kamervragen met antwoord 1996-1997, nr. 1297, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Jeekel</persoon>
         </item>
         <item attribuut="Datum_reaktie">1997-05-30</item>
         <item attribuut="Datum_indiening">1997-05-14</item>
         <item attribuut="Document-id">KVR5038</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2649" allpagenumbers="2649 2650" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1297" onderwerp="" indiendatum="1997-05-14">
         <vrager partij="D66" oorsprong="parlement">Jeekel</vrager>
         <vraagt-aan/>
      </vraagdata>
      <antwoorddata antwoorddatum="1997-05-30">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder>de staatssecretaris van Binnenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht, als zouden in Amsterdam 10 tot 20 procent van de huurwoningen illegaal worden bewoond en wat is hierover uw mening? <voetnoot nummer="1"/>
      </vraag>
      <vraag nummer="2">Zijn er andere gemeenten in Nederland die vergelijkbare onderzoeken uitvoeren als het project Zoeklicht van de gemeente Amsterdam en vindt u dit wenselijk? </vraag>
      <vraag nummer="3">Hoe kijkt u aan tegen de gebruikte onderzoeksmethodiek waarbij bestanden van sociale diensten, bevolkingsregister en het register van woonvergunningen worden gekoppeld? Op welke grond wordt deze ontheffing verleend? En moeten gemeenten die hiervoor ontheffing verlenen dit melden? </vraag>
      <vraag nummer="4">Wat is uw mening over het fenomeen kliklijn, zoals dat in Utrecht en Den Haag wordt gebruikt om illegale bewoning op te sporen? </vraag>
      <noten afkomstig="vraag">
         <noot nummer="1" datum="1997-05-10" bron="Volkskrant">Volkskrant, 10 mei 1997</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Ja. Het fenomeen van de onrechtmatige bewoning, waaronder illegale bewoning, staat reeds enkele jaren op de agenda in het overleg tussen de vier grote steden en het Rijk. Naar aanleiding van eerdere signalen op dit terrein heeft het ministerie van VROM in augustus 1993 aan CEBEON opdracht verleend om de onrechtmatige bewoning in de 4 grote steden in kaart te brengen. In antwoord op vragen van de geachte afgevaardigde Hofstra heb ik de Kamer hierover geïnformeerd <voetnoot nummer="1"/>. In augustus 1996 hebben de vier grote steden een eigen rapport over onrechtmatige bewoning aangeboden, waarin een aantal aanbevelingen is opgenomen met betrekking tot een effectievere bestrijding van dit verschijnsel. Ter uitwerking van deze aanbevelingen is thans een werkgroep (de werkgroep Zwart) aan de slag, waarin naast de vier grote steden het ministerie van VROM en de VNG participeren. In december 1997 zal deze werkgroep haar eindrapport presenteren. Vanuit volkshuisvestingsoptiek is onrechtmatige bewoning een onaanvaardbare zaak, die adequaat bestreden dient te worden. Immers, onrechtmatige bewoning kan samengaan met misbruik van subsidies (IHS) en/of uitkeringen. Onrechtmatige bewoning betekent dat woningen onttrokken worden aan het reguliere woonruimteverdelingssysteem en daardoor niet beschikbaar zijn voor de doelgroep. Onrechtmatige bewoning leidt, zeker wanneer dit op grotere schaal zoals nu in Amsterdam blijkt voorkomt, tot onjuiste woningbehoefteramingen. En, tenslotte, onrechtmatige bewoning kan leiden tot leefbaarheidsproblemen als gevolg van beheersvraagstukken en onvrede bij «rechtmatige» bewoners. </antwoord>
      <antwoord nummer="2">De steden Amsterdam, Den Haag, Rotterdam en Utrecht zijn ieder op hun eigen wijze de problematiek rond de onrechtmatige bewoning in beeld aan het brengen. Afstemming en informatieuitwisseling vindt onder andere plaats in de werkgroep Zwart. In alle vier de gemeenten maakt het onderzoek naar en de bestrijding van onrechtmatige bewoning deel uit van een meer integrale aanpak van het voorkómen en bestrijden van misbruik en oneigenlijk gebruik van wet- en regelgeving, zoals uitkerings- en belastingfraude. Deze integrale aanpak juichen wij toe uit een oogpunt van eenduidige en consequente wetshandhaving. Overigens zijn ook andere gemeenten, waaronder Haarlem, bezig om meer inzicht te verkrijgen in voorkómen van onrechtmatige bewoning. </antwoord>
      <antwoord nummer="3">Aangezien het Zoeklichtproject breder is dan alleen het signaleren en bestrijden van onrechtmatige bewoning is door de gemeente Amsterdam een apart samenwerkingsverband opgezet tussen de Sociale Dienst, de Stedelijke Woningdienst, de Dienst voor het Bevolkingsregister, het Stadsdeel Zeeburg, de Regiopolitie Amsterdam/Amstelland en de Woningbouwvereniging De Dageraad. Het gebruik van persoonsgegevens voor het onderzoek is gebonden aan het bepaalde in de Wet persoonsregistraties (WPR) en de Wet gemeentelijke basisadministratie persoonsgegevens (wet GBA). Hierin worden regels gegeven waaraan het gebruik van persoonsgegevens dient te voldoen. De gemeente Amsterdam heeft aan deze regels nadere invulling gegeven in een privacyreglement dat specifiek voor dit onderzoek is vastgesteld. In laatstbedoeld reglement is vastgelegd dat gegevens uitsluitend worden verwerkt voorzover de regelgeving dat toelaat. Voor het gebruik van persoonsgegevens uit de gemeentelijke basisadministratie ten behoeve van het onderzoek heeft de gemeente geen toestemming of ontheffing van of namens de Minister nodig. Het gemeentebestuur heeft de verplichting om het gebruik van persoonsregistraties, waaronder de gemeentelijke basisadministratie, te administreren. Op verzoek van de ingezetene wordt, voorzover de gronden genoemd in de wet GBA en de WPR zich daar niet tegen verzetten, aan hem schriftelijk mededeling gedaan over de verstrekking van hem betreffende gegevens uit de persoonsregistratie(s) aan afnemers en derden, die zijn gedaan in het jaar voorafgaande aan het verzoek. Het samenwerkingsverband en het daarbij behorende privacyreglement bieden de mogelijkheid om bestanden met elkaar te vergelijken, waardoor verschillen eenvoudig en snel geconstateerd worden. Afhankelijk van de aard van de geconstateerde verschillen dient vervolgens nader onderzoek plaats te vinden naar de oorzaak daarvan. Pas als de oorzaak bekend is kunnen conclusies getrokken worden over eventuele onrechtmatigheden. In dit opzicht biedt de gebruikte methode van het vergelijken – er is geen sprake van koppeling – van bestanden voldoende waarborgen ten aanzien van de zorgvuldigheid en de bescherming van de persoonlijke levenssfeer. </antwoord>
      <antwoord nummer="4">Zoals in het antwoord op vraag 1 is gemeld kan onrechtmatige bewoning gepaard gaan met leefbaarheidsproblemen, onder andere door gevoelens van onvrede en onrechtvaardigheid bij «rechtmatige» bewoners. Bestrijding van onrechtmatige bewoning is dan ook in dit verband van wezenlijk belang om de leefbaarheid te bevorderen. Zowel in de gemeente Den Haag als in de gemeente Utrecht blijkt dat het kunnen melden van mogelijke onrechtmatigheden een positief effect heeft op het bestrijden van onrechtmatige bewoning. Als aanvulling op het reguliere handhavingsinstrumentarium en als signaleringsinstrument is een meldpunt dan ook nuttig. </antwoord>
      <noten afkomstig="antwoord">
         <noot nummer="1">Zie Aanhangsel Handelingen nr. 1595, vergaderjaar 1995–1996</noot>
      </noten>
   </antwoorden>
</kvr>
