<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga en Feenstra (beiden PvdA) over geslachtsverandering bij vissen door nonylfenol. (Ingezonden 21 augustus 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5895
</item>
         <item attribuut="Inhoud">Vragen over de gevolgen voor vissen van lozingen van gevaarlijke afvalstoffen door de offshore industrie.</item>
         <item attribuut="Rubriek">Energie, water en grondstoffen (Delfstoffenwinning) Milieu (Gevaarlijke stoffen) Milieu (Waterverontreiniging)</item>
         <item attribuut="Trefwoorden">Gevaarlijke afvalstoffen Offshore delfstoffenwinning Vissen Waterverontreiniging</item>
         <item attribuut="Vindplaats">Kamervragen met antwoord 1997-1998, nr. 193, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="PvdA">Feenstra</persoon>
         </item>
         <item attribuut="Datum_reaktie">1997-10-27</item>
         <item attribuut="Datum_indiening">1997-08-21</item>
         <item attribuut="Document-id">KVR5895</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="391" allpagenumbers="391 392" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5895" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="193" onderwerp="" indiendatum="1997-08-21">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">Feenstra</vrager>
         <vraagt-aan/>
      </vraagdata>
      <antwoorddata antwoorddatum="27 oktober 1997), zie ook Aanhangsel Handelingen nr. 1789, vergaderjaar 1996–1997">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de ministers van Landbouw, Natuurbeheer en Visserij en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Brengen concentraties van 10 µ-gram nonylfenol al geslachtsveranderingen bij vissen en schade bij zeedieren te weeg? <voetnoot nummer="1"/>
      </vraag>
      <vraag nummer="2">Zijn in de periode december 1988 en januari 1989 gehaltes van 10 000/80 000 µ-gram nonylfenol aangetoond bij de vogels van de Fûgelpits in Anjum? 2, 3 </vraag>
      <vraag nummer="3">Beperken de waarschijnlijke verklaringen voor deze concentraties zich tot de eerder genoemde boorspoelingen dan wel schoonmaakwerkzaamheden? 5, 6 </vraag>
      <vraag nummer="4">Sluit de aanwezigheid van pure nonylfenol in het verenpak van vogels de verklaring van een lozing als gevolg van het gebruik als schoonmaakmiddel door de scheepvaart uit? </vraag>
      <vraag nummer="5">Op basis van welke gegevens concludeert u dat niet de offshore maar de scheepvaart de schuld is geweest van het incident in december 1988? </vraag>
      <vraag nummer="6" voetnoot="5">Wordt nonylfenol in de offshore gebruikt, ook in de Waddenzee of overige Nederlandse zee- en kustgebieden? <voetnoot nummer="5"/>
      </vraag>
      <vraag nummer="7">Heeft de NAM in eerste instantie bevestigd dat er bij het boorplatform nonylfenol was geloosd? 3, 4, 5 </vraag>
      <vraag nummer="8" voetnoot="3">Bent u bereid het RIKZ onderzoek te laten verrichten naar deze lozing, de oorzaak, de effecten en de te nemen maatregelen? <voetnoot nummer="3"/>
      </vraag>
      <vraag nummer="9">Bent u bereid een calamiteitenplan voor de Waddenzee te ontwikkelen voor het geval zich dergelijke rampen herhalen? </vraag>
      <vraag nummer="10" voetnoot="5">Bent u bereid een onderzoeksinstelling in het leven te roepen waar ten behoeve van vogelopvangcentra kosteloos onderzoek kan plaatsvinden van verontreinigde zeedieren nu het betreffende laboratorium van het toenmalige Centraal Diergeneeskundig Instituut is opgeheven? <voetnoot nummer="5"/>
      </vraag>
      <vraag nummer="11">Bent u bereid initiatieven te nemen om in nationaal en internationaal verband regels te ontwikkelen voor de olie- en gaswinning voor het opruimen en het voorkomen van aanwezige vervuiling rond boorplatforms zoals door Greenpeace voorgesteld? </vraag>
      <noten afkomstig="vraag">
         <noot nummer="1" datum="1996-02-23" bron="Studiedag Rijksinstituut voor Kust en Zee (RIKZ)">Studiedag Rijksinstituut voor Kust en Zee (RIKZ), 23 februari 1996</noot>
         <noot nummer="2">Onderzoek naar de oorzaak van de vogelsterfte langs de Nederlandse kust gedurende december 1988 en januari 1989, Centraal Diergeneeskundig Instituut 1991 en aanvullingen in 1995, P.E.F. Zoun</noot>
         <noot nummer="3" datum="1997-08-9" bron="Leeuwarder Courant">Leeuwarder Courant, 9 augustus 1997</noot>
         <noot nummer="4" datum="1997-08-13" bron="Drentse Courant">Drentse Courant, 13 augustus 1997</noot>
         <noot nummer="5" datum="1997-08-17" bron="Vrij Nederland">Vrij Nederland, 17 augustus 1997</noot>
         <noot nummer="6" documenttype="Kamervragen" documentnummer="1389" documentjaargang="1996-1997">Aanhangsel Handelingen, nr. 1389, vergaderjaar 1996–1997.</noot>
      </noten>
   </vragen>
   <antwoorden aantal="11">
      <antwoord nummer="1">Nee, bij 10 microgram nonylfenol zijn er geen geslachtsveranderingen bij vissen en zeedieren aangetoond. Er zijn echter wel effecten op geslachtsorganen (ontwikkeling en groei) door de hormonaalachtige werking van nonylfenol, meer in het algemeen alkylfenolen, aangetoond bij vissen (voornamelijk bij de regenboogforel). Tevens is er onderzoek gedaan naar de effecten op geslachtsorganen van nonylfenol bij watervlooien, ratten en naar de effecten op de ontwikkeling van geïsoleerde cellen. Deze effecten treden op bij concentraties tussen de 5 en 30 microgram per liter. Mij is niet bekend dat er rechtstreekse effecten van nonylfenol zijn aangetoond bij zeezoogdieren. Bij de aanwezigheid van grote hoeveelheden nonylfenol kunnen tevens acute effecten worden waargenomen bij schelpdierpopulaties. </antwoord>
      <antwoord nummer="2">Ja, bij de 23 onderzochte vogels die in de periode december 1988 tot en met maart 1989 werden gevonden is de concentratie van nonylfenol in veren tussen de 10 en 80 gram per kilo veren. </antwoord>
      <antwoord nummer="3">Hoge concentraties komen niet in het aquatische milieu voor als achtergrondconcentratie als gevolg van diffuse inbreng. Er moet een specifieke bron in die periode zijn geweest. Nonylfenol kent overigens een brede toepassing als emulgator en surfactant (oppervlakte-actieve stof) en beperkt zich niet tot de boorspoelingen en reinigingsmiddelenbranche. Overigens wordt van nonylfenol in de boorspoelingen slechts weinig gebruik gemaakt. </antwoord>
      <antwoord nummer="4">Ja, want pure nonylfenol komt als zodanig niet voor in schoonmaakmiddelen. De in deze middelen aanwezige nonylfenol-ethoxylaten worden echter bij afbreking in het mariene milieu omgezet in nonylfenol. </antwoord>
      <antwoord nummer="5">Deze conclusie is getrokken op basis van het onderzoek van de provincie Friesland en de conclusies van de onderzoekers van het CDI (zie ook «Verslag van het onderzoek naar vogelsterfte langs de Nederlandse kust gedurende december 1988 en januari 1989», door P.E.F. Zoun, afdeling bodemchemie en toxicologie, CDI-DLO rapport no. H-12159 april 1991). </antwoord>
      <antwoord nummer="6">Nonylfenol kwam in het verleden in kleine concentraties voor in boorspoelingen. Het is er echter geen noodzakelijk onderdeel van. Inmiddels hebben de meeste fabrikanten het uit hun mengsels verwijderd. Het beleid is erop gericht toepassing van nonylfenol geheel te beëindigen. Nonylfenol kan ook ontstaan als afbraakproduct van nonylfenol-ethoxylaten. Een inventarisatie naar het gebruik en de lozing van nonylfenol-ethoxylaten (NPE) in de olie- en gaswinningsindustrie, uitgevoerd in 1995, toonde aan dat slechts sporadisch NPE als bestanddeel in offshore chemicaliën wordt gebruikt. Daarnaast vindt de toepassing van het NPE-houdende product noch in de Waddenzee noch in de kustzonegebieden plaats. </antwoord>
      <antwoord nummer="7">Nee. Direct na het gebeuren is het voorval per telex gemeld aan het Staatstoezicht op de Mijnen, onder vermelding van het type boorspoeling. Nonylfenol wordt in deze telex niet genoemd en hoorde ook niet thuis in de gebruikte boorspoeling. </antwoord>
      <antwoord nummer="8">Nee. Echter de problematiek van hormonaalachtige stoffen wordt door de regering onderkend. In het ontwerp Nota Waterhuishouding 4 is gesteld dat er een verschuiving van de aandacht van de algemeen bekende stoffen naar «nieuwe» stoffen (pseudo-oestrogenen) noodzakelijk is. Naar aanleiding van de problematiek van de hormonaalachtige stoffen wordt door het Rijksinstituut voor Zoetwaterbeheer en Afvalwaterbehandeling (RIZA) en door het Rijksinstituut voor Kust- en Zeeonderzoek onderzoek verricht naar de aanwezigheid van deze stoffen in het aquatische milieu. Het RIKZ heeft het voortouw genomen om alle activiteiten die op dit gebied in Nederland worden ontwikkeld, te coördineren. </antwoord>
      <antwoord nummer="9">Het ondervangen van de gevolgen van een calamiteit is geregeld in de Rampenwet en de Samenwerkingsovereenkomst Ongevallenbestrijding Waddenzee (SOW). Deze overeenkomst is door de minister van Verkeer en Waterstaat en de Waddenzeegemeenten in 1989 gesloten. In de overeenkomst is bepaald dat de Waddenzeegemeenten en Rijkswaterstaat elkaar van hulp voorzien (bijv. met varend materieel). Deze overeenkomst is uitgewerkt in een uitvoeringsregeling, die in eerste instantie voor de bestrijding van ongevallen geldt en ook kan worden aangewend voor de bestrijding van rampen. De regeling is in juni van dit jaar voor de derde maal geactualiseerd. De nieuwe versie zal in oktober van dit jaar in de Waddenzeeregio op brede schaal worden gepresenteerd. </antwoord>
      <antwoord nummer="10">Nee. Het Instituut voor Dierhouderij en Diergezondheid (ID-DLO) van de Dienst Landbouwkundig Onderzoek (DLO) is bereid in overleg met de inzender voor belangrijke problemen een efficiënte onderzoeksaanpak af te spreken. Problemen kunnen liggen in het vlak van infectieziekten en/of milieuverontreiniging. Diverse onderzoeken zullen afhankelijk van de vraagstelling worden uitbesteed bij daartoe geëigende onderzoeksinstellingen. Deze onderzoeken gebeuren tegen kostenvergoeding. Waar bovendien wettelijke, beleidsmatige of justitiële zaken in het geding zijn, worden bij de onderzoeksaanpak de verantwoordelijke instanties betrokken. </antwoord>
      <antwoord nummer="11">Op nationaal niveau is in het kader van het doelgroepenbeleid een milieuconvenant met de olie- en gasindustrie gesloten. In dit convenant zijn emissiedoelstellingen neergelegd onder andere ten aanzien van vervuiling als gevolg van lozen van productiewater. Ten aanzien van boorgruis met Oil Based Mud (OBM) geldt dat sinds begin 1993 het lozen van dit boorgruis op het Nederlands deel van het continentaal plat verboden is. Bij de overige Noordzeelanden is het verbod begin 1996 ingegaan. In convenantkader wordt op dit moment onderzoek gepleegd naar de rest en omvang van de vervuiling van het tot 1993 geloosde boorgruis met OBM. In het actieplan van OSPAR is als actiepunt opgenomen een uit te voeren onderzoek naar de milieu-effecten van aanwezige vervuiling rond boorplatforms en naar de noodzaak en de mogelijke maatregelen om de door oliehoudend boorgruis vervuilde zeebodem te saneren. </antwoord>
      <noten afkomstig="antwoord"/>
   </antwoorden>
</kvr>
