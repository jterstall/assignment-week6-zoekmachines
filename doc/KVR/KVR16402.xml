<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Brand en Duyvendak (beiden GroenLinks) aan de staatssecretaris van Verkeer en Waterstaat, de staatssecretaris van Volkshuisvesting, Ruimtelijke Ordening en Milieubeheer en de minister van Binnenlandse Zaken en Koninkrijksrelaties over de wateroverlast in Nederland en Europa. (Ingezonden 27 augustus 2002); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16402
</item>
         <item attribuut="Inhoud">Vragen over de oorzaken van de extreme wateroverlast in Nederland en Europa, de relatie met klimaatverandering als gevolg van het broeikaseffect, het rioolstelsel, en het bericht "KNMI kijkt wat de Rijn doet bij vloed als in de Elbe" in de Volkskrant van 21 augustus 2002, over opdracht aan Rijkswaterstaat en het KNMI om onderzoek te doen naar het effect van extreme regenval in Nederland binnen het stroomgebied van de Rijn.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Milieu (Klimaatveranderingen) Ruimtelijke ordening en infrastructuur (Rivieren) Verkeer, vervoer en waterstaat (Waterkeringen)</item>
         <item attribuut="Trefwoorden">Klimaatveranderingen Rampenbestrijding Rioleringen Waterhuishouding Waterkeringen Waterwegen</item>
         <item attribuut="Vindplaats">Kamervragen met antwoord 2002-2003, nr. 108, Tweede Kamer</item>
         <item attribuut="Vraagnr_bij_indiening">2010214480</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van den Brand</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2002-10-02</item>
         <item attribuut="Datum_indiening">2002-08-27</item>
         <item attribuut="Document-id">KVR16402</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="219" allpagenumbers="219 220 221 222" vetnummer="2010214480" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16402" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="108" onderwerp="" indiendatum="2002-08-27">
         <vrager partij="GroenLinks" oorsprong="parlement">Van den Brand</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat, de staatssecretaris van Volkshuisvesting, Ruimtelijke Ordening en Milieubeheer en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-10-2">
         <antwoorder functie="staatssecretaris" ministerie="Verkeer en Waterstaat">Schultz van Haegen</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1">Wat zijn volgens u de oorzaken van de extreme wateroverlast in Europa van de laatste weken? Bent u het eens met die klimaatdeskundigen die stellen dat deze vormen van extreme regen passen in het patroon dat verwacht kan worden bij klimaatverandering/opwarming van de aarde als gevolg van het versterkt broeikaseffect? </vraag>
      <vraag nummer="2">Wat zijn volgens u de oorzaken van de wateroverlast in Nederland van de laatste weken (ondergelopen straten, kelders, polders etc.)? Is het juist dat de huidige riool- en/of afwateringsstelsels op die plaatsen, waar de overlast groot was, niet berekend waren op de hoeveelheid neerslag die daar gevallen is? </vraag>
      <vraag nummer="3">Welke maatregelen bent u voornemens te treffen om te voorkomen, dat de recente grote overlast als gevolg van extreme regenval in Nederland in de toekomst in dezelfde of sterkere mate optreedt? Bent u bereid extra middelen vrij te maken en zo ja hoeveel om deze maatregelen te financieren? Vindt u dat hierbij nadrukkelijk gekeken moet worden naar duurzame maatregelen, zoals ontkoppeling van de hemelwaterafvoer van het rioolstelsel, beekverbreding en het doorvoeren van het principe van vasthouden-bergen-afvoeren? </vraag>
      <vraag nummer="4" voetnoot="1">Heeft u, zoals gemeld wordt in het bericht «KNMI kijkt wat de Rijn doet bij vloed als in de Elbe» <voetnoot nummer="1"/>, opdracht gegeven aan Rijkswaterstaat en het KNMI om onderzoek te doen naar het effect dat extreme regenval kan hebben in Nederland? Wat waren uw overwegingen om te komen tot dit onderzoek? </vraag>
      <vraag nummer="5">In hoeverre wijken de scenario’s, die in de studie van Rijkswaterstaat/KNMI worden doorgerekend, af van de scenario’s die eerder zijn meegenomen in de onderzoeken die de basis vormen van het huidige hoogwaterbeleid? </vraag>
      <vraag nummer="6">Wordt er op basis van de ervaringen van de meest recente watersnood in Midden-Europa in de studie van Rijkswaterstaat/KNMI rekening gehouden met grotere hoeveelheden neerslag binnen korte tijd? Welke beleidsconsequenties denkt u hieraan te verbinden? </vraag>
      <vraag nummer="7">Klopt het dat in genoemd onderzoek alleen wordt gekeken naar de effecten binnen het stroomgebied van de Rijn? Zo ja, waarom wordt het stroomgebied van Maas en Schelde niet meegenomen? Bent u bereid het onderzoek uit te breiden met deze stroomgebieden? </vraag>
      <vraag nummer="8">Indien de uitkomsten van het Rijkswaterstaat/KNMI-onderzoek daartoe aanleiding geven, op welke manier bent u voornemens het hoogwaterbeleid in Nederland te herzien? Zal dit gebeuren in samenwerking met landen binnen het stroomgebied van de grensoverschrijdende rivieren en zo ja, hoe zal deze samenwerking vormgegeven worden? Welke initiatieven bent u voornemens te nemen in dit internationale kader? </vraag>
      <vraag nummer="9">Kunt u bij een eventuele herziening van het waterbeleid aangeven welke kosten hiermee gemoeid zijn, op welke manier de maatregelen gefinancierd zullen worden en hoe de kosten zich verhouden tot de maatschappelijke kosten van overstromingen, zoals die zijn opgetreden bij de recente watersnood in Midden-Europa? </vraag>
      <vraag nummer="10">Deelt u de mening dat een eventuele herziening van het hoogwaterbeleid in eerste instantie gestoeld moet zijn op de principes van het geven van ruimte aan de rivier en niet zozeer op het verhogen van kades en dijken? </vraag>
      <vraag nummer="11">Kunt u, gezien de problemen rond de chemische fabriek Spolana in Tsjechië, waarbij grote hoeveelheden dioxine, chloor en andere gevaarlijke stoffen zijn vrijgekomen als gevolg van de overstromingen, op korte termijn de Kamer een overzicht sturen welke installaties, fabrieken en andere objecten zich in het stroomgebied van Rijn, Maas en Schelde bevinden, zowel binnen als buiten Nederland, die in geval van overstroming een risico vormen voor milieu en volksgezondheid? Zo nee, waarom niet? </vraag>
      <vraag nummer="12">Kunt u aangeven welke mogelijke nadelige gevolgen bedoelde verspreiding van gevaarlijke stoffen kan hebben voor de volksgezondheid en het milieu langs Rijn, Maas en Schelde in Nederland? </vraag>
      <vraag nummer="13">Acht u deze gevolgen aanvaardbaar? Zo ja, waarom? Zo nee, wat bent u voornemens te ondernemen om deze risico’s te verminderen of weg te nemen? Hoe gaat u deze maatregelen financieren? </vraag>
      <vraag nummer="14">Kunt u aangeven of de huidige rampenplannen op gemeentelijk, provincieel, interprovinciaal en rijksniveau berekend zijn op dit soort extreme overstromingen en eventuele gevolgen van verspreiding van gevaarlijke stoffen? Welke waarborgen kunt u daarover afgeven? </vraag>
      <noten afkomstig="vraag">
         <noot nummer="1" datum="2002-08-21" bron="De Volkskrant">De Volkskrant, 21 augustus 2002</noot>
      </noten>
   </vragen>
   <antwoorden aantal="14">
      <antwoord nummer="1">Midden-Europa wordt met enige regelmaat getroffen door overstromingen als gevolg van zware neerslag. Dit keer strekte het neerslaggebied zich uit van de oostelijke Alpen tot het Ertsgebergte. De zwaarste buien ontstonden door opstuwing van enerzijds warme vochtige lucht uit het gebied van de Middellandse Zee tegen de zuidelijke hellingen en daarna koele lucht tegen de noordelijke hellingen. De stijgende lucht in het overgangsgebied tussen koele en warme lucht leidde tot overvloedige neerslag. Meteorologisch gezien is dit proces goed begrepen. Het kan, zoals ook nu, dagenlang aanhouden. De gebeurtenis kan niet in direct verband worden gebracht met het broeikaseffect, maar past in het algemene beeld van een veranderend klimaat. Op dit moment is het versterkte broeikaseffect te gering om ondubbelzinnig tot uiting te komen in de extremiteiten van het weer. In de toekomst zal de intensiteit van dit soort neerslag uiteindelijk wel beïnvloed worden door de opwarming van de aarde. Naar verwachting zal de gemiddelde temperatuur op aarde in de loop van de 21ste eeuw met 1 tot 6°C oplopen. Volgens de huidige inzichten zal dit vooral in de winter leiden tot een toename van de hoeveelheid neerslag. </antwoord>
      <antwoord nummer="2">De oorzaak van de wateroverlast ligt in de extreme neerslag, die de aanwezige capaciteit van de riool- en/of afwateringsstelsels overtreft. De riool- en afwateringsstelsels worden in Nederland ontworpen om regenbuien met een bepaalde intensiteit op te kunnen vangen. Hierbij wordt door de gemeente in het kader van een op te stellen gemeentelijk rioleringsplan een afweging gemaakt betreffende het risico van wateroverlast in relatie tot de intensiteit en de duur van de neerslag. Het resultaat van de afweging betekent dat er ook buien zullen kunnen voorkomen die niet verwerkt kunnen worden, zonder dat er overlast optreedt. </antwoord>
      <antwoord nummer="3">In het kabinetsstandpunt Waterbeheer in de 21e Eeuw, dat in het najaar van 2000 geformuleerd is, is in het vervolg op het advies van de Commissie waterbeheer 21e Eeuw (ook wel genoemd de Commissie Tielrooij), neergelegd hoe ons land wil anticiperen op de situatie waarin er sprake is van meer neerslag, grotere rivierafvoeren en stijgende zeespiegel. In dat standpunt is aangegeven dat de financiering van bedoelde maatregelen de zorg is voor de desbetreffende beheerders. Dit betekent dat de problematiek rond de rioleringssystemen een verantwoordelijkheid is van de gemeenten, de wateroverlastproblematiek van de waterschappen en de overstromingsdreiging een zaak is van de rijksoverheid. Op de Rijksbegroting zijn middelen toegekend waarmee aan de wettelijke veiligheidseisen kan worden voldaan. Voor het regionaal systeem en de noodoverloopgebieden zijn door het vorig kabinet geen middelen beschikbaar gesteld. Om ook daadwerkelijk aan te geven dat het geen papierenbeleid is, is in 2001 de startovereenkomst waterbeleid 21e eeuw gesloten tussen Rijk, IPO, VNG en UvW in februari 2001. Zoals ook blijkt uit bovenstaande kan geen van de overheidspartijen zelf alleen de wateroverlastproblematiek aanpakken. Vandaar deze gezamenlijke aanpak. In het nationaal bestuursakkoord water (NBW) (begin 2003) maken de betrokken overheidspartijen nadere taakstellende afspraken over de implementatie en uitvoering van het nieuwe waterbeleid. Op het moment van afsluiten van het bestuursakkoord wordt tevens besloten of er eventueel rijksbijdrage komt voor het regionaal systeem in verband met de lokale lastenontwikkeling. </antwoord>
      <antwoord nummer="4">Ik heb inderdaad bedoelde opdracht gegeven. Mijn overweging daarbij was dat bij velen de vraag is gerezen of de bijzonder extreme neerslagpatronen van zomer 2002 zich ook in het stroomgebied van de Rijn en de Maas hadden kunnen voordoen en in welke mate dit tot problemen zou hebben geleid. Een dergelijk onderzoek past in mijn beleid om ook in ons land tot een zo goed mogelijk hoogwaterbewustzijn te komen. Een goed ontwikkeld bewustzijn is noodzakelijk om te voorkomen dat hoogwaterbeschermingsmaatregelen alleen genomen worden ná een (bijna-)ramp. </antwoord>
      <antwoord nummer="5">De scenario’s zoals die in de studie van RWS/KNMI worden onderzocht hebben een andere basis dan de veiligheidsnormen zoals we die in ons nationale hoogwaterbeleid kennen. In de genoemde studie zullen de meteorologische condities die aanleiding hebben gegeven tot de extreme wateroverlast in Midden-Europa worden geprojecteerd op de Nederlandse situatie (Rijn en Maas). Het is dus een case study op basis van een specifieke weersituatie, waarbij wordt onderzocht waar de resulterende afvoer in de rij van verleden grote afvoeren terecht zou komen. Het nationale hoogwaterbeleid, zoals vastgelegd in de Wet op de waterkering, kent een veiligheidsfilosofie die ontwikkeld is na de ramp in 1953. Hierbij wordt de veiligheidsnorm uitgedrukt in een nog veilig te keren waterstand die met een bepaalde kans per jaar optreedt. Deze kans wordt afgeleid aan de hand van historische gegevens, de statistiek van de opgetreden waterstanden en rivierafvoeren. Daarnaast verschilt de norm per regio, vanwege het verschil in potentiële schade en aantallen slachtoffers. Zo kennen Zuid- en Noord-Holland een veiligheid van 1/10.000, het noorden en Zeeland een veiligheid van 1/4000 en het rivierengebeid een veiligheid van 1/1250. Dit betekent dat de betreffende waterkering veilig een waterstand met een kans van 1/10.000, 1/4000 dan wel 1/1250 moet kunnen keren. Omdat deze – in de praktijk zeer hanteerbare – norm slechts een indicatieve waarde heeft voor het inzicht in de werkelijke overstromingskans en -risico, wordt onderzoek verricht naar deze overstromingskansen en -risico’s. Ik hoop u dit najaar de eerste oriënterende uitkomsten van dit onderzoek voor het rivierengebied toe te zenden. </antwoord>
      <antwoord nummer="6" voetnoot="3 3 3">Zoals aangegeven in het antwoord op vraag 5 is de basis van de hoogwaterbescherming een normering die gebaseerd is op de kans van voorkomen van een bepaalde waterstand/rivierafvoer. Elke 5 jaar worden aan de hand van de opgetreden waterstanden en afvoeren opnieuw de zogenaamde maatgevende rivierafvoeren en maatgevende waterstanden berekend: de waterstanden (cq rivierafvoeren) die veilig gekeerd moet worden. Zo zijn, in vervolg op de hoge rivierafvoeren in 1993 en 1995, in 2001 de maatgevende Rijnafvoer verhoogd van 15 000 naar 16 000 m <voetnoot nummer="3"/>/sec, terwijl de maatgevende Maasafvoer verhoogd is van 3650 m <voetnoot nummer="3"/>/sec naar 3800 m <voetnoot nummer="3"/>/sec. Dit betekent dat de waterkeringen langs de grote rivieren aan zwaardere eisen moeten voldoen, dan wel dat er door ingrepen in het riviersysteem gezorgd wordt dat de extreme hoogwaterstanden verlaagd worden. Hiertoe is het project ruimte voor de rivier opgezet dat in 2004 tot een PKB deel 1 Ruimte voor de rivier en in 2015 tot herstel van de wettelijk vereiste veiligheid moet leiden. Voor de Maas komt het project Maaswerken in uitvoering. </antwoord>
      <antwoord nummer="7">In het onderzoek worden Rijn en Maas beschouwd. De kritieke waterstanden langs de Westerschelde worden in ons land bepaald door extreme omstandigheden vanuit zee (storm) en niet door neerslag in het stroomgebied van de Schelde. </antwoord>
      <antwoord nummer="8">Feitelijk is het zo dat de hoge rivierafvoeren in 1993 en 1995 conform de wettelijk voorgeschreven systematiek al hebben geleid tot een bijstelling van de maatgevende rivierafvoer die veilig door onze waterkeringen gekeerd moeten kunnen worden. Door deze bijstelling voldoen we in het rivierengebied niet meer aan de wettelijk voorgeschreven veiligheidsnorm. Om die reden is het programma Ruimte voor de rivier gestart met als doel om uiterlijk in 2015 wederom de veiligheidsnorm te halen. In dit kader wordt ook intensief samengewerkt met de andere landen in de stroomgebieden van Rijn en Maas. De inspanning is er hierbij op gericht om tot een internationaal gedragen beleid te komen dat gericht is op het zolang mogelijk vasthouden en bergen van water en als het water dan in de hoofdrivieren tot afstroming komt, het water hierbij zoveel mogelijk de ruimte te geven. Tenslotte: hoe goed we ons land ook beveiligen tegen hoogwater, overstromingen zijn nooit uit te sluiten en de economische schade hoog kan oplopen, zoals ook blijkt uit de gebeurtenissen van de afgelopen weken in Europa. Rond de jaarwisseling zal de Nederlandse regering een standpunt innemen over de noodoverloopgebieden. </antwoord>
      <antwoord nummer="9">Op dit moment is er geen reden tot een herziening van het waterbeleid, zoals dat geformuleerd is in het kabinetsstandpunt Waterbeheer in de 21e eeuw. </antwoord>
      <antwoord nummer="10">Ja. </antwoord>
      <antwoord nummer="11">Feitelijk is ongeveer de helft van ons land in principe overstroombaar. Ook in het buitenland bevinden zich grote overstroombare gebieden. Voor het Rijnstroomgebied is onlangs door de Internationale Commissie ter bescherming van de Rijn (ICBR) een overstromingsatlas uitgebracht die deze gebieden nader in kaart brengt. Voor de Nederlandse buitendijkse gebieden is een overzicht gegeven van de (economische) overstromingsrisico’s in de nota «overstromingsrisico’s buitendijkse gebieden. Genoemde atlas en nota zijn in de zomer aan de Tweede Kamer toegezonden. In de overstroombare – zowel binnen – als buitendijks gelegen – gebieden bevinden zich risicovolle objecten zoals op- en overslag van gevaarlijke stoffen, fabrieken, bedrijven en installaties. Voor een goed begrip merk ik hierbij op dat de aanduiding buitendijks niet betekent dat de overstromingskans daar het grootst is. Sommige binnendijkse gebieden hebben een grotere overstromingskans dan sommige buitendijkse gebieden. Zo is bijvoorbeeld de overstromingskans in het (binnendijkse) rivierengebied groter dan in (het buitendijkse) Europoort. Vanwege de omvang van het overstroombare gebied is het niet goed mogelijk om op korte termijn een volledig overzicht op te stellen van bedoelde installaties etc. Ik acht een inventarisatie ook niet in eerste instantie het meest urgent. Het belangrijkste acht ik dat in de voor bedoelde installaties op te stellen/opgestelde calamiteitenplannen en rampbestrijdingsplannen, tevens aandacht wordt geschonken aan de mogelijkheid van overstroming èn de mogelijkheid van de combinatie van overstroming en andere (al of niet afgeleide) calamiteiten. De belangrijkste risicovolle objecten in Nederland zijn in het kader van het Besluit Risico’s Zware Ongevallen (BRZO) geïnventariseerd. Voor deze bedrijven worden door het bevoegd gezag rampbestrijdingsplannen opgesteld. In de rampenplannen en rampbestrijdingsplannen zal specifiek aandacht moeten worden geschonken om de gevolgen (kans op slechtoffers en omvang van de schade) onder andere ten gevolge van overstromingen voor deze objecten zoveel mogelijk te beperken. Ik zal – samen met mijn collega’s van VROM en BZK – bevorderen dat hier in ons land meer aandacht aan geschonken gaat worden. Zo zal er op toegezien moeten worden dat dit aspect in de risico-analyses in het kader van het BRZO en rampbestrijdingsplannen wordt meegenomen. Tevens zullen wij in internationaal kader nadrukkelijker aandacht voor dit onderwerp vragen. Eén van de activiteiten op het terrein van de risico-analyses is dat het Ministerie van Binnenlandse Zaken en Koninkrijksrelaties sinds vorig jaar een functioneel ontwerp maakt voor een risicokaart. Dit model zal eind 2002 gereed zijn. Daarna zullen gemeenten en provincies samen feitelijke, digitale, risicokaarten gaan bouwen. Daarin wordt naast een inventarisatie van risicovolle objecten ook het ramptype overstroming weergegeven. </antwoord>
      <antwoord nummer="12">Ik verwacht dat de verspreiding van milieugevaarlijke stoffen als gevolg van overstromingen in ons land zal leiden tot een grote diffuse verspreiding van al dan niet in water oplosbare stoffen. De concentraties van de in water oplosbare stoffen zullen beïnvloed worden door de verdunning met de geweldige hoeveelheden water die landerijen, industriegebieden, steden en dorpen overspoelen. De verspreiding van niet in water oplosbare stoffen zal meer afhangen van de soort verontreiniging en van de stroomsnelheden waarmee die verontreiniging verplaatst wordt. Of dergelijke verspreiding ook nadelige gevolgen heeft voor de volksgezondheid en het milieu is moeilijk aan te geven. Zo is het bijvoorbeeld lastig aan te duiden welke effecten het gevolg zijn van de verontreiniging in de Nederlandse uiterwaarden als gevolg van de verontreiniging door de jaarlijkse overstromingen. Wel zijn schadelijke effecten voor het milieu (bijvoorbeeld afwijkingen bij muggenlarven en verminderd broedresultaat bij aalscholvers) aangetoond als gevolg van verontreinigde waterbodems, eveneens een gevolg van het transport van aan slibdeeltjes gehechte verontreinigingen. In de rampbestrijdingsplannen voor de BRZO-bedrijven moeten mogelijke scenario’s waarin het vrijkomen van gevaarlijke stoffen tot acuut gevaar leidt worden beschreven en moet ook een initiële oorzaak als overstroming worden meegenomen. </antwoord>
      <antwoord nummer="13">Zoals ik al eerder aangegeven heb is de mate waarin ons land tegen overstroming wordt beschermd vastgelegd in de Wet op de waterkering. Het gekozen veiligheidsniveau is het resultaat van een integrale afweging, die in het rivierengebied eind zeventiger en begin negentiger jaren zelfs tot tweemaal toe is geactualiseerd en geleid heeft tot bijstellingen van het veiligheidsniveau. Ik meen dat de nu geldende veiligheidsniveaus breed gedragen worden in onze samenleving. Wel zal het kabinet eind dit jaar een standpunt innemen omtrent het advies van de Commissie onderzoek noodoverloopgebieden. Ondanks alle veiligheidsmaatregelen blijft de kans op een overstroming altijd bestaan; er is altijd een restrisico. In het rivierengebied bestaat de mogelijkheid om door het aanwijzen van zogenaamde noodoverloopgebieden dit restrisico verder te beperken. De Commissie onderzoek noodoverloopgebieden heeft hieromtrent recent een advies uitgebracht. De voorgestelde gebieden kenmerken zich door een minimale aanwezigheid van risicovolle objecten. Ik bereid samen met mijn collega van Binnenlandse Zaken en Koninkrijksrelaties een kabinetsstandpunt voor dat rond de jaarwisseling zal verschijnen. Op dat moment zal ook aandacht worden geschonken aan de financiële implicaties van een aanwijzing van noodoverloopgebieden. De aanvaardbaarheid van externe veiligheidsrisico’s die het gevolg kunnen zijn van overstroming moeten bij de uitvoering van het BRZO worden getoetst door het bevoegd gezag. </antwoord>
      <antwoord nummer="14">Eén van de ramptype uit het (gemeentelijke) rampenplan is overstromingen. De nieuwjaarsbrand heeft aangetoond dat de rampenplannen in Nederland niet actueel en volledig zijn. Het ministerie van Binnenlandse Zaken en Koninkrijksrelaties stuurt halfjaarlijks een rapportage naar de Tweede Kamer met daarin de stand van zaken ten aanzien van de actualisatie van de rampenplannen. In februari 2002 is de eerste rapportage verschenen. 87% van de gemeenten beschikte over een actueel rampenplan dat voldoet aan de eisen van de wet. Uit de tweede rapportage in september 2002 blijkt dat inmiddels 98% van de gemeenten beschikt over een actueel rampenplan. Het niveau van voorbereiding van de regionale rampbestrijdingsorganisatie en de zorg die bij onderscheiden rampscenario’s kan worden geboden zal ergens zijn begrenzing hebben. Momenteel worden in alle regio’s risico-analyses uitgevoerd en van de regionale besturen wordt verwacht bestuurlijke besluiten te nemen over aard en schaal van de rampscenario’s waarop men zich prepareert en de operationele prestaties die daarbij geleverd dienen te kunnen worden. Dit houdt in dat, indien de regio’s met zwaardere rampen worden geconfronteerd men weliswaar zijn opperste best zal doen met de voorbereide organisatie doch dat men niet de nodige zorg kan verlenen. Hoewel dit proces van analyseren en bepalen van maten nog gaande is, vaststelling is voorzien in 2003, dient reeds duidelijk te zijn dat overstromingscenario’s zoals in Duitsland en Tsjechië, buitenmaats zullen zijn waarop redelijkerwijs niet kosteneffectief een rampbestrijdingsorganisatie kan worden geprepareerd. Zie ook vraag 11. </antwoord>
      <noten afkomstig="antwoord"/>
   </antwoorden>
</kvr>
