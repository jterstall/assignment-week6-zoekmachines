<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Middel (beiden PvdA) aan de staatssecretaris van Justitie over de aanvraag van een mvv bij geboorte. (Ingezonden 30 januari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15182
</item>
         <item attribuut="Inhoud">Vragen over vtv-houdsters die buiten Nederlands grondgebied bevallen, de aanvraag van een mvv (machtiging tot voorlopig verblijf) voor het kind, en het inkomensvereiste.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Bevallingen Vreemdelingen</item>
         <item attribuut="Vindplaats">Kamervragen met antwoord 2001-2002, nr. 751, Tweede Kamer</item>
         <item attribuut="Vraagnr_bij_indiening">2010205200</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">2002-03-06</item>
         <item attribuut="Datum_indiening">2002-01-30</item>
         <item attribuut="Document-id">KVR15182</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1575" allpagenumbers="1575 1576" vetnummer="2010205200" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15182" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="751" onderwerp="" indiendatum="2002-01-30">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Middel</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2002-03-6">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat, als een vtv-houdster buiten Nederlands grondgebied van een kind bevalt, er voor dit kind een mvv moet worden aangevraagd en dat deze mvv zonder meer wordt afgegeven, dus met voorbijgaan aan onder andere het inkomensvereiste, als de vader van dit kind onbekend is? </vraag>
      <vraag nummer="2" voetnoot="1">Is het u bekend dat het inkomensvereiste daarentegen onverkort wordt gehandhaafd als dit kind van de vtv-houdster wordt geboren staande het huwelijk met een man (de vader) die op dat moment (nog) niet tot Nederland is toegelaten op grond van zijn huwelijk met de vtv-houdster? <voetnoot nummer="1"/>
      </vraag>
      <vraag nummer="3">Bent u van mening dat deze regeling, die is opgesteld en ingevoerd met het kennelijke oogmerk om mannelijke vtv-houders te verhinderen het inkomensvereiste te omzeilen bij het naar Nederland halen van gezinsleden (heel jonge kinderen) uit het buitenland, ten onrechte voorbijgaat aan het feit dat de band tussen een moeder en een kind, dat wil zeggen een zuigeling, van een geheel andere aard is dan die tussen een vader en een zuigeling? </vraag>
      <vraag nummer="4">Kunt u aangeven of, en zo ja waarom, u van mening bent dat de band tussen een moeder en een zuigeling niet van een geheel andere aard is dan die tussen een vader en een zuigeling en in de bedoelde omstandigheden geen andersoortige bescherming verdient? </vraag>
      <vraag nummer="5">Hoe en op welke termijn denkt u deze situatie te veranderen en uit te sluiten dat de moeder van een zuigeling in het geval als bedoeld in vraag 2 (omdat zij immers aan het inkomensvereiste moet (blijven) voldoen om voor haar baby een mvv te krijgen) haar baby achter moet laten en alleen naar Nederland terug moet reizen om haar werk hier tijdig te hervatten c.q. haar baan niet kwijt te raken – waarbij de termijn waarop deze mvv daadwerkelijk zal worden afgegeven onbekend of onduidelijk is? </vraag>
      <noten afkomstig="vraag">
         <noot nummer="1">Hierbij kan bijvoorbeeld gedacht worden aan de situatie waarin een vrouw (vtv-houdster) tijdens een bezoek aan haar echtgenoot in diens land van herkomst, waar hij op dat moment nog verblijft in afwachting van de afgifte van een mvv voor gezinshereniging met zijn echtgenote, door omstandigheden niet tijdig vóór de bevalling terug kan keren naar Nederland</noot>
      </noten>
   </vragen>
   <antwoorden aantal="3">
      <antwoord nummer="1">In dergelijke gevallen dient als regel een mvv te worden gevraagd. Deze wordt met voorbijgaan aan het inkomensvereiste afgegeven. Niettemin moet wel aan de overige voorwaarden zijn voldaan. Die zijn vermeld in artikel 3.23, derde lid, en volgende, van het Vreemdelingenbesluit 2000 (aanvraag ontvangen voordat het kind negen maanden oud is, geldig document voor grensoverschrijding, bereidheid onderzoek tuberculose, geen gevaar openbare orde of nationale veiligheid). </antwoord>
      <antwoord nummer="2" voetnoot="1 2">Ja. De regeling van artikel 3.23 Vreemdelingenbesluit 2000 is een bijzondere regeling, in aanvulling op de regels die gelden bij gezinshereniging en -vorming, die zijn opgenomen in de artikelen 3.13 tot en met 3.22 van het Vreemdelingenbesluit. Voorheen was de bijzondere regeling van artikel 3.23 neergelegd in TBV 1999/5, paragraaf 3.3 (Staatscourant 1999, nr. 29). Indien aan de bijzondere regeling van artikel 3.23 niet is voldaan, zijn de artikelen 3.13 tot en met 3.22 van het Vreemdelingenbesluit 2000 van toepassing, op grond waarvan onder meer het inkomensvereiste wordt gesteld. Ter zake van het inkomensvereiste geldt overigens op grond van het overgangsrecht ex artikel 116 Vreemdelingenwet 2000 voor bepaalde categorieën het oude recht. Daarnaast gelden drie vrijstellingsmogelijkheden, op grond van artikel 3.22, tweede lid van het Vreemdelingenbesluit 2000. De mogelijkheden zijn: de hoofdpersoon is blijvend en volledig arbeidsongeschikt, 57 <voetnoot nummer="1"/>⁄ <voetnoot nummer="2"/>jaar of ouder, of de hoofdpersoon heeft de zorg over een kind jonger dan vijf jaren, mits dat kind Nederlander is of rechtmatig in Nederland verblijft op basis van een verblijfsvergunning. Voor zover er gevallen zijn, waarin de verblijfsvergunning als regel toch wordt verleend, hoewel niet aan alle vereisten van deze artikelen is voldaan, zijn die regels vermeld in hoofdstuk B2 van de Vreemdelingencirculaire 2000. Daarbuiten wordt de aanvraag als regel afgewezen. </antwoord>
      <antwoord nummer="3, 4 en 5">Onderscheid tussen de band van het kind met enerzijds de moeder en anderzijds de vader is hier niet in het geding. Het kennelijke oogmerk is voorts niet geweest om mannelijke houders van een verblijfsvergunning te verhinderen het inkomensvereiste te omzeilen bij het naar Nederland halen van heel jonge gezinsleden uit het buitenland. Met name het mvv-vereiste is voor onder meer de categorieën van artikel 3.23 van het Vreemdelingenbesluit 2000 mede gehandhaafd om vóór de komst naar Nederland te kunnen vaststellen dat er geen toelating in Nederland op oneigenlijke gronden zal plaatsvinden (bijvoorbeeld in geval van fraude of kinderontvoering). Daarnaast moeten vóór de komst van het kind naar Nederland ook andere formaliteiten worden vervuld, zoals de geboorteaangifte en het aanvragen van een reisdocument. Indien het kind wordt geboren in een periode waarin de moeder (bij de vader) in het buitenland verblijft, is er voor hen in het algemeen geen objectieve belemmering om het gezinsleven daar met elkaar voort te zetten. Dat is met name het geval als de vader geen hoofdverblijf en rechtmatig verblijf in Nederland heeft. De vader c.q. echtgenoot verblijft immers reeds duurzaam in het buitenland en de moeder heeft een duurzame gezinsband met die vader c.q. haar echtgenoot. Voorts verblijft zij ook feitelijk bij hem. Veelal heeft zij mede door de huwelijksband en het feitelijk verblijf bij hem ook een sterke band behouden met het land waar zij dan verblijft. In gevallen waarin een – niet Nederlandse – moeder zich genoodzaakt ziet om naar Nederland terug te reizen om haar werk hier tijdig te hervatten c.q. haar baan niet kwijt te raken, waarbij zij zich voorts genoodzaakt ziet om haar – niet Nederlandse – kind achter te laten bij de – eveneens niet Nederlandse – vader in het buitenland, wordt daarom voor vader en kind doorgaans aan het middelenvereiste vastgehouden. </antwoord>
      <noten afkomstig="antwoord"/>
   </antwoorden>
</kvr>
