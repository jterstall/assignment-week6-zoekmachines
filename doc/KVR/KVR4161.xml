<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit (SP) inzake: silicoseregeling oud-mijnwerkers. (Ingezonden 6 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4161
</item>
         <item attribuut="Rubriek">Arbeid (Arbeidsbescherming) Gezondheidszorg (Ziekten en ziektepreventie)</item>
         <item attribuut="Trefwoorden">Arbeidsbescherming Kolenmijnen Ziekten</item>
         <item attribuut="Vindplaats">Kamervragen met antwoord 1996-1997, nr. 11, Eerste Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1997-01-14</item>
         <item attribuut="Datum_indiening">1996-12-06</item>
         <item attribuut="Document-id">KVR4161</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="21" allpagenumbers="21 22" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="11" onderwerp="" indiendatum="1996-12-6">
         <vrager partij="SP" oorsprong="parlement">De Wit</vrager>
         <vraagt-aan/>
      </vraagdata>
      <antwoorddata antwoorddatum="1997-01-14">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat u c.q. uw ambtsvoorganger in antwoord op een brief van de Stichting Silicose Oud-mijnwerkers van 5 september 1995 heeft gezegd dat de Stichting niet de vrijheid heeft om de kring van belanghebbenden ruimer te interpreteren dan strikt uit het reglement van de Stichting voortvloeit?* </vraag>
      <vraag nummer="2">Kunt u verduidelijken welke motieven aan deze opvatting ten grondslag hebben gelegen? </vraag>
      <vraag nummer="3">Hoe verhoudt deze opstelling zich tot het tot dan toe door u c.q. uw ambtsvoorganger ingenomen standpunt, dat het de Stichting was die belast was met de uitvoering van de silicoseregeling en met de toepassing van de criteria waaraan oud-mijnwerkers moesten voldoen om voor de uitkering in aanmerking te komen, en dat u daar geen bemoeienis mee had? </vraag>
      <vraag nummer="4">Had het daarom niet in de lijn van uw eerdere opstelling gelegen juist op het punt van de interpretatieruimte van het reglement geen enkele Stichting zelf een «redelijke» uitleg van het begrip belanghebbende voorstond? </vraag>
      <vraag nummer="5">Bent u bereid alsnog op uw eerdere stellingname terug te komen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Mijn ambtsvoorganger heeft in een brief, 10 november 1995 aan de Stichting Silicose Oud-Mijnwerkers meegedeeld dat er naar zijn mening geen redenen zijn om de in artikel 5 van het reglement eenmalige silicosevergoeding oud-mijnwerkers genoemde kring van nabestaanden uit te breiden. </antwoord>
      <antwoord nummer="2">In de brief van 10 november 1995 heeft mijn ambtsvoorganger toegelicht dat het enkele feit, dat bepaalde personen door de omschrijving van de kring van nabestaanden geen aanspraak kunnen maken op een uitkering, naar zijn mening inherent is aan het stellen van grenzen of drempels. Voorts wordt in die brief door hem opgemerkt dat een vergelijkbare problematiek zich voordoet bij de in het reglement genoemde peildatum van 16 december 1992. Van mijn kant merk ik nog op dat het toepassen van maatregelen die voor burgers financiële consequenties kan hebben nu eenmaal per definitie wordt begrensd door toelatingscriteria en «fatale» termijnen (het moeten behoren tot de doelgroep, het moment van inwerkingtreding, de aanvraagtermijn van een uitkering, beroepstermijnen). Deze afgrenzing betekent ook dat bepaalde personen voor een regeling niet in aanmerking zullen komen, omdat men (nét) niet aan de voorwaarden voldoet. </antwoord>
      <antwoord nummer="3">Deze opstelling verdraagt zich met het ingenomen standpunt. Illustrerend hiervoor is de brief, 11 maart 1993 van de toenmalige Staatssecretaris aan Gedeputeerde Staten van de provincie Limburg. Daarin wordt meegedeeld dat het voor het verstrekken van een eenmalige uitkering door haar ter beschikking gestelde bedrag is afgestemd op de in haar brief aan Gedeputeerde Staten van 16 december 1992 omschreven doelgroep. Voorts laat zij daarin weten dat de provinciale overheid ook eenmalige uitkeringen kan toekennen aan oud-mijnwerkers die aan silicose lijden doch niet behoren tot de in haar brief van 16 december 1992 omschreven doelgroep en dat in deze constructie geen rijksoverheidsbemoeienis past. In een schrijven, 14 april 1994 van de toenmalige Staatssecretaris aan Gedeputeerde Staten wordt eveneens meegedeeld dat het kabinet rekening houdt met de noodzaak financiële middelen ter beschikking te stellen ten behoeve van het verstrekken van een eenmalige uitkering aan personen die daar ingevolge het in de Staatscourant van 9 mei 1994 gepubliceerde reglement eenmalige silicosevergoeding oud-mijnwerkers voor in aanmerking komen. Het staat de Stichting vrij om anderen dan de in de doelgroep van het reglement bedoelde personen een uitkering te verstrekken, doch tegenover deze verstrekking zal geen rijksvergoeding staan. </antwoord>
      <antwoord nummer="4">De Stichting heeft recht op duidelijkheid als het gaat om de vraag welke door haar verstrekte eenmalige silicosevergoedingen door het Rijk worden vergoed. Zou die duidelijkheid niet zijn gegeven dan had het kunnen gebeuren dat er door de Stichting uitkeringen zouden zijn verstrekt die niet door het Rijk zouden zijn vergoed. </antwoord>
      <antwoord nummer="5">Nee. Voor een motivatie zie het antwoord op vraag twee. </antwoord>
      <noten afkomstig="antwoord"/>
   </antwoorden>
</kvr>
