<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over besprekingen met Suriname over kapconcessies (Ingezonden 6 april 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1379
</item>
         <item attribuut="Rubriek">Natuur (Flora) Ontwikkelingssamenwerking (Ontwikkelingshulp Zuid-Amerika)</item>
         <item attribuut="Trefwoorden">Hout Ontwikkelingssamenwerking Suriname</item>
         <item attribuut="Vindplaats">Kamervragen met antwoord 1994-1995, nr. 738, Tweede Kamer</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1995-04-26</item>
         <item attribuut="Datum_indiening">1995-04-06</item>
         <item attribuut="Document-id">KVR1379</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1501" allpagenumbers="1501 1502" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="738" onderwerp="" indiendatum="1995-04-6">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1995-04-26">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Adviseert het Amerikaanse World Resources Institute (in het rapport «Met de rug tegen de muur») Suriname de besprekingen op te schorten die nu op basis van modelcontracten plaatsvinden met grote Aziatische ondernemers over kapconcessies, omdat de plannen uit economisch, sociaal en ecologisch oogpunt ongunstig uitpakken? <voetnoot nummer="1"/>
      </vraag>
      <vraag nummer="2">Deelt u de conclusies van dit rapport? </vraag>
      <vraag nummer="3">Verwacht u dat de Interamerikaanse Ontwikkelingsbank met Suriname een overeenkomst zal sluiten met als resultaat dat de onderhandelingen met de grote houtkapbedrijven een aantal jaren worden uitgesteld doordat deze bank alternatieve financiering garandeert? </vraag>
      <vraag nummer="4">Zijn er ook andere (financie¨le) instellingen die een dergelijk initiatief zouden kunnen ondersteunen? Zo ja, wil Nederland financie¨le steun aan Suriname «in ruil voor» uitstel van de grootschalige houtkap bij dergelijke instituten bepleiten, als de besprekingen met de Interamerikaanse Ontwikkelingsbank onvoldoende resultaat zouden opleveren? </vraag>
      <vraag nummer="5">Is Nederland op dit moment betrokken bij de opbouw van de Dienst ’s Lands Bosbeheer? Ziet u mogelijkheden om vanuit Nederland het toezichtsapparaat van deze instantie verder te verlengen, bijvoorbeeld in het kader van het Raamverdrag? </vraag>
      <vraag nummer="6">Ziet u nog andere mogelijkheden om Suriname te ondersteunen bij het ontwikkelen van alternatieven voor de grootschalige houtkap? </vraag>
      <noten afkomstig="vraag">
         <noot nummer="1" datum="1995-03-30" bron="NRC Handelsblad">NRC Handelsblad, 30 maart 1995</noot>
      </noten>
   </vragen>
   <antwoorden aantal="6">
      <antwoord nummer="1">Het Amerikaanse World Recources Institute geeft in het zojuist verschenen rapport «Back to the Wall in Suriname» inderdaad het advies dat de regering van Suriname de contracten voor grootschalige houtconcessies aanhoudt en in samenwerking met de internationale donorgemeenschap alternatieve opties onderzoekt voor een duurzaam beheer van de natuurlijke hulpbronnen van het land. </antwoord>
      <antwoord nummer="2">Op basis van de thans ter beschikking staande informatie kom ik inderdaad tot de conclusie dat het aanbeveling zou verdienen wanneer Suriname thans nog geen contracten voor grootschalige bosexploitatie zou afsluiten, maar de mogelijkheden voor duurzame exploitatie van het tropisch bos in Suriname verder zou onderzoeken. </antwoord>
      <antwoord nummer="3">Op het voorstel van de IDB terzake is, voor zover mij bekend, nog geen officie¨le reactie gekomen van de Surinaamse regering. </antwoord>
      <antwoord nummer="4">Het is nog niet bekend of er binnen de internationale gemeenschap andere instellingen geı¨nteresseerd zijn om een bijdrage te leveren aan het IDB-initiatief. Nederland is een voorstander van dergelijke multilaterale initiatieven en bepleit deze. </antwoord>
      <antwoord nummer="5">Nederland heeft altijd nadrukkelijk de bereidheid getoond om maatregelen te ondersteunen voor de duurzame ontwikkeling van het tropisch bos in Suriname. In 1992 zijn hiervoor door Nederland voorstellen gedaan in het kader van het door de FAO opgestelde Tropical Forestry Action Plan. Tijdens het beleidsoverleg met Minister Assen van Suriname, in mei 1994, is benadrukt dat Nederland gaarne zou bijdragen aan de rehabilitatie van de dienst ’s Lands Bosbeheer. Tot op heden is echter nog geen concreet voorstel terzake ontvangen van Suriname. </antwoord>
      <antwoord nummer="6">Nederland is bereid Suriname te ondersteunen bij het zoeken naar mogelijkheden voor duurzaam beheer van het tropisch bos, indien de Surinaamse regering hierom verzoekt. Ook zijn wij bereid om financiering ter beschikking te stellen ten behoeve van het opzetten van een controle-instituut voor de bosbouwsector. Dit is aan de regering van Suriname meegedeeld. </antwoord>
      <noten afkomstig="antwoord"/>
   </antwoorden>
</kvr>
