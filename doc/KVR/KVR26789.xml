<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hijum (CDA) aan de staatssecretaris van Sociale Zaken en Werkgelegenheid over tewerkstellingsvergunningen. (Ingezonden 26 oktober 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26789
</item>
         <item attribuut="Inhoud">Vragen naar aanleiding van een bericht in De Volkskrant van 25 oktober 2006 over het aantal afgegeven tewerkstellingsvergunningen aan met name Oost-Europese personen en bedrijfjes. In hoeverre is er sprake van verdringing en onderbetaling? Vragensteller informeert naar de controle op naleving van arbeidsvoorwaarden en op huisvesting.</item>
         <item attribuut="Rubriek">Arbeid (Werknemers)</item>
         <item attribuut="Trefwoorden">Buitenlandse werknemers Vergunningen</item>
         <item attribuut="Vindplaats">Kamervragen met antwoord 2006-2007, nr. 350, Tweede Kamer</item>
         <item attribuut="Vraagnr_bij_indiening">2060702070</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van Hijum</persoon>
         </item>
         <item attribuut="Datum_reaktie">2006-11-20</item>
         <item attribuut="Datum_indiening">2006-10-26</item>
         <item attribuut="Document-id">KVR26789</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="749" allpagenumbers="749 750 751" vetnummer="2060702070" code="0607tkkvr350" lopendefooter="Tweede Kamer, vergaderjaar 2006–2007, Aanhangsel" filenaam="KVR26789" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="350" onderwerp="" indiendatum="2006-10-26">
         <vrager partij="CDA" oorsprong="parlement">Van Hijum</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-11-20">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het bericht dat het aantal Polen en andere werknemers uit nieuwe EU-lidstaten dit jaar is toegenomen met 30%? <voetnoot nummer="1"/>
      </vraag>
      <vraag nummer="2">Is het waar dat het Centrum voor Werk en Inkomen (CWI) verwacht dat dit jaar in totaal 60.000 tewerkstellingsvergunningen zullen worden verstrekt? Hoe verhoudt dit aantal zich tot uw eigen schattingen in april van dit jaar, en het onderzoek van Ecorys? </vraag>
      <vraag nummer="3">Kunt u aangeven in welke sectoren met name een toename heeft plaatsgevonden van het aantal afgegeven vergunningen? Hoe ontwikkelt de vraag naar en aanbod van arbeid zich in deze sectoren? </vraag>
      <vraag nummer="4">In hoeverre is er sprake van een toename van verdringing en onderbetaling, zoals de FNV stelt? Is er sprake van een toename van het aantal meldingen bij vakbonden of de Arbeidsinspectie? </vraag>
      <vraag nummer="5">In hoeverre vindt er bij het afgeven van vergunningen vooraf een toets plaats door het CWI op naleving van de arbeidsvoorwaarden en huisvesting? Hoe wordt materieel invulling gegeven aan deze toets? In hoeverre wordt hiermee onderbetaling en verdringing in de praktijk voorkomen? </vraag>
      <vraag nummer="6">Ziet u aanleiding om de Arbeidsinspectie opdracht te geven tot een meer intensieve en gerichte controle op illegale arbeid en naleving van de vergunningvoorwaarden? </vraag>
      <vraag nummer="7">Hoe ver is de samenwerking tussen arbeidsinspecties gevorderd, met het oog op een betere controle van Oost-Europese bedrijfjes en uitzendbureaus die staan ingeschreven in het land van herkomst en die werknemers in Nederland detacheren? </vraag>
      <noten afkomstig="vraag">
         <noot nummer="1" datum="2006-10-25" bron="De Volkskrant">De Volkskrant, 25 oktober 2006</noot>
      </noten>
   </vragen>
   <antwoorden aantal="7">
      <antwoord nummer="1">In 2005 bedroeg het aantal afgegeven tewerkstellingsvergunningen voor de nieuwe EU-lidstaten 29.443; in de eerste negen maanden van 2006 bedroeg dit aantal 39.275. Dit is een toename van 33%. </antwoord>
      <antwoord nummer="2">Er zijn tot en met het 3e kwartaal van 2006 in totaal 51.374 tewerkstellingsvergunningen (voor werknemers uit de nieuwe lidstaten én niet-EU werknemers) verleend. In 2004 resp. 2005 werden in het vierde kwartaal 8.430 resp. 9.103 vergunningen verleend. CWI verwacht op grond hiervan dat het totaal aantal verstrekte vergunningen rond de 60.000 zal bedragen. De schattingen van de arbeidsmigratie die ik in mijn brief van 31 maart jl. heb gegeven, waren gebaseerd op het Ecorys-onderzoek. Dit onderzoek gaf aan dat bij ongewijzigd beleid de arbeidsmigratie uit de nieuwe EU-lidstaten enigszins zou toenemen in vergelijking met 2005, toen 29.500 tewerkstellingsvergunningen werden afgegeven. Bij invoering van een vrij verkeer van werknemers zou binnen een periode van één jaar na invoering de arbeidsmigratie sterker toenemen: tussen de 53.000 en 63.000 arbeidsmigranten. Het huidige beleid valt met zijn vrijstellingen van de arbeidsmarkttoets tussen beide door Ecorys genoemde scenario’s in. Het aantal afgegeven tewerkstellingsvergunningen voor werknemers uit de nieuwe lidstaten zal in 2006 waarschijnlijk net iets onder het lage scenario bij invoering van een vrij verkeer (53.000 arbeidsmigranten) uitkomen. Vanuit de Ecorys-schattingen is de huidige migratie-ontwikkeling dan ook niet verrassend. </antwoord>
      <antwoord nummer="3">De land- en tuinbouwsector is de sector waar verreweg de meeste tewerkstellingsvergunningen worden afgegeven. In 2005 werden in deze sector 21.821 vergunningen afgegeven; in de eerste negen maanden van 2006 is dit aantal gegroeid tot 32.746. Dit betreft 83% van het totaal aantal tewerkstellingsvergunningen. De ontwikkeling van het aantal vacatures en het aantal niet werkende werkzoekenden (NWW-ers) in de sector land- en tuinbouw laat zien dat voor de lagere agrarische beroepen, dat zijn de functies die voornamelijk via vergunningen worden ingevuld, de vraag toeneemt en het aanbod daalt. In november 2005 bedroeg het aantal ingeschreven NWW-ers in de land- en tuinbouw nog 8.000, in oktober 2006 was dit, ondanks de afgifte van een groot aantal tewerkstellingsvergunningen, teruggelopen tot 5.750. Over het concreet aantal vacatures in de land- en tuinbouw is moeilijk iets te zeggen, omdat met het afschaffen van de arbeidsmarkttoets werkgevers hun vacatures niet meer hoeven te melden bij CWI. Het aantal afgegeven tewerkstellingsvergunningen geeft aan dat de vraag naar arbeid in deze sector onverminderd hoog is. </antwoord>
      <antwoord nummer="4">Wat betreft mogelijke verdringing, heb ik in mijn brief van 20 oktober jl. aangegeven dat de sterke groei van het aantal tewerkstellingsvergunningen voor mij aanleiding is geweest om kritisch te kijken naar mogelijke verdringende effecten. Deze effecten zouden het eerst zichtbaar moeten worden in de WW-cijfers. Hoewel niet uitgesloten kan worden dat op individueel niveau er beperkt verdringing heeft plaats gevonden, geven de WW-cijfers – mede ook in relatie met het aantal verleende vergunningen – geen enkele aanleiding te veronderstellen dat de toelating van werknemers uit de nieuwe lidstaten van de EU tot wezenlijke verdringing van Nederlandse werknemers heeft geleid. Het grote aantal afgegeven tewerkstellingsvergunningen heeft niet geleid tot een trendbreuk in de WW-cijfers. Ook na juni 2006 blijft die trend onverminderd positief met een uitstroom die fors groter is dan de instroom. Ook anderszins heb ik geen met cijfers onderbouwde signalen gekregen dat de arbeidsmigratie vanuit de nieuwe lidstaten leidt tot verdringing. Wat betreft de meldingen aan de Arbeidsinspectie kan ik de volgende informatie geven. Het aantal meldingen van illegale tewerkstelling bij de Arbeidsinspectie bedroeg in 2005 2.629 en in 2006 tot en met 14 november 2.741. Er is dus sprake van een lichte toename van het aantal meldingen. Dit hoeft overigens niet te betekenen dat ook de illegale tewerkstelling is toegenomen. Het aantal meldingen kan ook toegenomen zijn, omdat er bij sectoren meer bekendheid en aandacht is voor de mogelijkheid om meldingen te doen. Met een aantal branches, o.a. de schildersbranche, de bouw en de autobranche, zijn afspraken gemaakt over het doen van meldingen. Het aantal meldingen bij de Arbeidsinspectie over ontduiking van het wettelijk minimumloon is zeer beperkt en de AI signaleert tot nog toe geen toename van het aantal meldingen. De Arbeidsinspectie heeft geen zelfstandige handhavingstaak als het gaat om onderbetaling van CAO-lonen. Wanneer de AI meldingen krijgt van ontduiking van het WML zal zij deze natrekken, en na inwerkingtreding van de wijziging van het WML bij constatering van een overtreding, beboeten. Met sociale partners wordt nog overlegd over toepassing van artikel 10 Wet AVV (melding van vermoeden van ontduiking algemeen verbindend verklaarde CAO-bepalingen) in de situatie van volledig vervallen van de tewerkstellingsvergunningen. </antwoord>
      <antwoord nummer="5">Elke aanvraag voor een tewerkstellingsvergunning wordt door CWI getoetst aan de criteria van de Wet arbeid vreemdelingen. Voor de vrijgestelde sectoren waarvoor een vereenvoudigde procedure geldt, toetst CWI alleen nog of de beloning marktconform is en of geboden huisvesting passend is. Artikel 9 lid 1 onder b van de Wav bepaalt dat een tewerkstellingsvergunning kan worden geweigerd indien de werkgever geen marktconforme beloning biedt aan de vreemdeling. De werkgever moet bieden wat in de bedrijfstak gebruikelijk is. Staat het geboden salaris in verhouding tot de gestelde functie-eisen? Indien er een CAO van toepassing is, dan zal daarbij in eerste instantie de CAO als ijkpunt dienen. Ontbreekt een CAO dan kan men niet in alle gevallen volstaan met een betaling conform het WML. CWI toetst dan of de geboden beloning conform de gebruikelijke beloning is voor dezelfde of een vergelijkbare functie. De werkgever moet op het aanvraagformulier voor de tewerkstellingsvergunning invullen wat de beloning is en tevens aangeven welke CAO van toepassing is. Bij de aanvraag moet ook een concept-arbeidsovereenkomst worden overgelegd. CWI toetst op grond van deze informatie de beloning. Artikel 9 lid 1 onder f van de Wav bepaalt dat een tewerkstellingsvergunning kan worden geweigerd indien geen passende huisvesting voor de vreemdeling beschikbaar is. Indien het woonadres gelijk is aan dat van de werkgever of indien er veel vreemdelingen op één adres gehuisvest worden, dan wordt de werkgever gevraagd hierop een toelichting te geven. Werkgevers die een tewerkstellingsvergunning aanvragen via het Project Seizoenarbeid, ondertekenen een verklaring, waarin ze aangeven waar en wat de aard van de huisvesting is, hoeveel vreemdelingen daar gehuisvest zijn en dat de huisvesting op verantwoorde, veilige en hygiënische wijze is geregeld conform de regelgeving. CWI zal nu ook bij aanvragen buiten de land- en tuinbouw werkgevers deze verklaring laten ondertekenen. Het aanvraagformulier voor de tewerkstellingsvergunning is daarom aangepast. </antwoord>
      <antwoord nummer="6">Het aantal controles op illegale arbeid neemt al enkele jaren gestaag toe als gevolg van de uitbreiding van de inspectiecapaciteit van de Arbeidsinspectie. In 2006 zullen ongeveer 10.000 controles gehouden worden (2005: 8.600). Het aantal geraamde controles in 2007 bedraagt 12.000. In samenhang met de invoering van het vrij verkeer voor werknemers uit de nieue lidstaten van de EU en de invoering van de bestuursrechtelijke handhaving van de Wet Minimumloon en Minimumvakantietoeslag, zal bepaald worden welk aandeel van de inspectie primair gericht is op illegale arbeid en welk aandeel primair gericht is op de ontduiking van het wettelijk minimumloon. Rondom het vrij verkeer van werknemers uit genoemde lidstaten wordt flankerend beleid ontwikkeld dat mede gericht is op het bevorderen van de naleving van arbeidsvoorwaarden. Met sociale partners worden momenteel afspraken gemaakt over het doen van meldingen van (vermoedens van) ontduiking van de Wet arbeid vreemdelingen, de Wet Minimumloon en Minimumvakantietoeslag, de Arbeidsomstandighedenwet, de Arbeidstijdenwet en de Wet allocatie arbeidskrachten door intermediairs. Mede met behulp van dergelijke informatie kan de Arbeidsinspectie de handhavingscapaciteit gericht inzetten bij de risicovolle bedrijven en branches. Als bij cao-partijen een gegrond vermoeden bestaat dat in een bepaald bedrijf algemeen verbindend verklaarde CAO-bepalingen niet worden nageleefd, dan kan men de minister van Sociale Zaken en Werkgelegenheid verzoeken om de Arbeidsinspectie een nalevingsonderzoek in te laten stellen. Deze mogelijkheid voor CAO-partijen is in het kader van het flankerend beleid voor het vrij verkeer van werknemers hernieuwd onder de aandacht gebracht. </antwoord>
      <antwoord nummer="7">Op 9 november jl. is een overeenkomst over samenwerking en wederzijdse informatie-uitwisseling ondertekend tussen de Arbeidsinspecties van Polen en Nederland. Deze overeenkomst maakt het voor de Arbeidsinspectie eenvoudiger om gegevens te verkrijgen over rechtsvormen en activiteiten van Poolse ondernemingen die werknemers in Nederland detacheren. Ook kunnen loongegevens in Polen worden opgevraagd, waardoor ontduiking van de WML vanaf 2007 beter bestuurlijk gehandhaafd kan worden. Binnenkort zullen onderhandelingen met de Polen worden geopend voor een breder Memorandum of Understanding (MoU) dat het hele handhavingsterrein van SZW zal omvatten (bestrijding van illegale tewerkstelling, zwartwerk, onderbetaling en uitkeringsfraude). Een dergelijk breder MoU is reeds op 6 november jl. ondertekend met de Slowaakse regering. Met Tsjechië en Hongarije worden thans nog gesprekken gevoerd om te komen tot een zelfde brede overeenkomst. </antwoord>
      <noten afkomstig="antwoord"/>
   </antwoorden>
</kvr>
