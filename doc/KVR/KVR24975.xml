<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Economische Zaken over bellen via de kabel. (Ingezonden 3 februari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24975
</item>
         <item attribuut="Inhoud">Vragen naar aanleiding van een bericht in Trouw van 2 februari 2006 over (gebrek aan) controle op de kwaliteit van bellen via de kabel.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Kabelnetten Prijzen Telefonie</item>
         <item attribuut="Vindplaats">Kamervragen met antwoord 2005-2006, nr. 932, Tweede Kamer</item>
         <item attribuut="Vraagnr_bij_indiening">2050607500</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-02-20</item>
         <item attribuut="Datum_indiening">2006-02-03</item>
         <item attribuut="Document-id">KVR24975</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1975" allpagenumbers="1975 1976" vetnummer="2050607500" code="0506tkkvr932" lopendefooter="Tweede Kamer, vergaderjaar 2005–2006, Aanhangsel" filenaam="KVR24975" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="932" onderwerp="" indiendatum="2006-02-3">
         <vrager partij="SP" oorsprong="parlement">Irrgang</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-02-20">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op het bericht: «Cijfers nodig over kwaliteit bellen via kabel?» <voetnoot nummer="1"/>
      </vraag>
      <vraag nummer="2">Deelt u de stelling van de Consumentenbond dat bedrijven die kabel- en internettelefonie leveren gedwongen moeten worden inzicht in hun kwaliteit te leveren? Zo neen, waarom niet? Zo ja, per wanneer wilt u dit gaan invoeren? </vraag>
      <vraag nummer="3">Is het waar dat van alle telefoonoperators, zowel via de «vaste» lijn als via het mobiele netwerk, alleen KPN verplicht is een betrouwbaarheid te garanderen van meer dan 99,99%? Zo neen, waarom niet? Zo ja, vindt u dit logisch? </vraag>
      <vraag nummer="4">Deelt u de mening dat het, onder meer vanwege de veiligheid bij rampen, wenselijk is dat voor alle telefoonoperators een universele dienstverlening verplicht wordt gesteld? Zo neen, waarom niet? Zo ja, per wanneer wilt u deze gaan invoeren? </vraag>
      <noten afkomstig="vraag">
         <noot nummer="1" datum="2006-02-2" bron="Trouw">Trouw, 2 februari 2006</noot>
      </noten>
   </vragen>
   <antwoorden aantal="4">
      <antwoord nummer="1">In het bericht wordt gesteld dat consumenten inzicht moeten hebben in kwaliteitsverschillen tussen telefonieaanbieders. Ik ben het daarmee eens. Het bericht vermeldt een verplichting dat het vaste telefonienetwerk van KPN een betrouwbaarheid van 99.9% zou moeten kennen. Een dergelijke wettelijke verplichting bestaat echter niet en is derhalve niet relevant voor kabel- en internettelefonie. </antwoord>
      <antwoord nummer="2" voetnoot="1">Ja. In de Telecommunicatiewet artikel 7.2, is geregeld dat een aanbieder vooraf de consument moet informeren over onder andere het kwaliteitsniveau van de te verstrekken diensten. Daarnaast verwijst artikel 7.4 van de Telecommunicatiewet naar kwaliteitsparameters waarover aanbieders van vaste telefonie, die langer dan een jaar deze dienst aanbieden, moeten berichten. In het actieplan «Een slimme consument in een snelle markt» (Tweede Kamer 2004–2005, 27 879, nr. 12) is verduidelijkt dat Carrier (Pre-) Selectieaanbieders (CPS)-aanbieders) thans niet onder het regiem van art. 7.4 vallen en dat de kwaliteitsparameters, waarnaar dit artikel verwijst, niet zijn toegesneden op internettelefonie. In het actieplan wordt dan ook aangekondigd dat de wettelijke rapportageplicht wordt uitgebreid <voetnoot nummer="1"/>: «EZ zal er voor zorgen dat ook CPS-aanbieders in 2006 verplicht worden om informatie over de kwaliteit bekend te maken aan hun klanten. Omdat de huidige meetnormen zijn toegesneden op circuitgeschakelde vaste telefonie, zal EZ laten onderzoeken op basis van welke meetnormen de kwaliteit van VOIP telefoniediensten het best kan worden gemeten.» Inmiddels is het aangekondigde onderzoek naar de kwaliteitsparameters door TNO afgerond. Mijn conclusies over dit onderzoek en de consequenties ervan voor eventuele nadere afspraken met de sector en aangescherpte regelgeving, zal ik bespreken met de betrokken markpartijen en de Consumentenbond. Vervolgens zal ik, zoals aangekondigd, de rapportageplicht uit artikel 7.4 van de Telecommunicatiewet aanscherpen. </antwoord>
      <antwoord nummer="3">Nee. Ook voor KPN bestaat geen dergelijke plicht. In mijn brief aan de voorzitter van de Tweede Kamer van 2 juli 2004 (Tweede Kamer 2003–2004, 21 693, nr. 63) wordt ingegaan op de kwaliteit van het vaste telefonienetwerk in Nederland op basis van het onderzoek van Diamond Cluster. Over het monitoren van kwaliteit zijn in deze brief de volgende conclusies getrokken: – Op basis van de analyse is er geen aanleiding vraagtekens te zetten bij de kwaliteit van de dienstverlening en telefonienetwerk van KPN. Volstaan kan worden met het monitoren van de kwaliteit van de universele dienst. De te monitoren parameters moeten aansluiten bij internationale standaarden zodat benchmarking mogelijk is. – De onderzoekers waarschuwen dat het vastleggen van rigide kwaliteitseisen het gevaar in zich bergt dat nieuwe ontwikkelingen als bijvoorbeeld internetbellen, geremd kunnen worden. – Het «huidige niveau» (i.c. het kwaliteitsniveau eind 2003) van KPN is als uitgangspunt te nemen, zodat realistische en relevante doelen voor de kwaliteit van de dienstverlening zijn gesteld. In mijn antwoord op vraag 2 is het overleg met de marktpartijen over kwaliteitsparameters genoemd. Daarbij komen ook voorstellen van de zijde van EZ over het periodiek monitoren van kwaliteitsparameters aan de orde. Ook voor dit onderdeel geldt dat ik van mening ben dat eerst het overleg met direct betrokkenen afgerond moet worden, voordat ik een keuze maak hoe deze kwaliteitsmonitor in te vullen. </antwoord>
      <antwoord nummer="4">In de eerste plaats merk ik op dat de Telecommunicatiewet (artikel 9.2) uitgaat van de systematiek waarbij een universele dienst aan één marktpartij kan worden wordt opgelegd en dus niet aan alle aanbieders. Voor wat betreft communicatievoorzieningen bij rampen bestaan er wettelijke regelingen voor de verspreiding van informatie van de overheid naar het publiek tijdens crises. Ten behoeve van het melden door burgers aan de noodhulpdiensten van calamiteiten is er geen onderscheid tussen telecomaanbieders. Iedere aanbieder van een openbare telefoondienst of -netwerk is verplicht onbelemmerde toegang tot 112 te bieden. Tevens is er een besloten telecommunicatienetwerk speciaal uitgerust voor communicatie op bestuurlijk niveau tijdens crisis, het Nationaal Noodnet. Een extra verplichting voor telecomaanbieders acht ik derhalve niet nodig. </antwoord>
      <noten afkomstig="antwoord">
         <noot nummer="1">Van belang hierbij is dat artikel 7.4 van de Telecommunicatiewet de mogelijkheid biedt om de (kwaliteits)rapportage met betrekking tot de telefoondienst uit te breiden en het voorts mogelijk maakt ook voor andere diensten rapportageverplichtingen in te voeren. Van belang daarbij is dat de Universeledienstrichtlijn zich niet verzet tegen een verplichting van CPS-aanbieders om te rapporteren over de kwaliteit van de door hen geleverde dienst en dat artikel 3.5, eerste lid, van het Besluit universele dienstverlening en eindgebruikers, een basis biedt om een dergelijke verplichting bij ministeriële regeling op te leggen</noot>
      </noten>
   </antwoorden>
</kvr>
