<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Justitie over de veiligheid van mevrouw F., slachtoffer van een gewelddadige stalker. (Ingezonden 19 augustus 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23775
</item>
         <item attribuut="Inhoud">Indiener vraagt waarom het slachtoffer ondanks een toezegging nog geen persoonlijk alarm heeft mogen ontvangen. Hij informeert naar de toepassing van het nieuwe stelsel bewaken en beveiligen, met name de beslissingsbevoegdheid tot het treffen van persoonsbeveiliging.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Slachtofferhulp)</item>
         <item attribuut="Trefwoorden">Criminaliteit Mishandeling Slachtoffers van delicten</item>
         <item attribuut="Vindplaats">Kamervragen met antwoord 2004-2005, nr. 2327, Tweede Kamer</item>
         <item attribuut="Vraagnr_bij_indiening">2040519990</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2005-09-06</item>
         <item attribuut="Datum_indiening">2005-08-19</item>
         <item attribuut="Document-id">KVR23775</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4671" allpagenumbers="4671 4672" vetnummer="2040519990" code="0405tkkvr2327" lopendefooter="Tweede Kamer, vergaderjaar 2004–2005, Aanhangsel" filenaam="KVR23775" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2327" onderwerp="" indiendatum="19augustus 2005">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-09-6">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u ervan op de hoogte dat mevrouw F. tot op heden nog geen persoonlijk alarm in gebruik heeft mogen nemen, ondanks het feit dat zij dat alarm reeds in februari van dit jaar heeft aangevraagd en alle benodigde formulieren voor dit persoonlijk alarm heeft ingevuld en bij de politie heeft ingeleverd? Is het feit dat mevrouw F. nog geen persoonlijk alarm heeft mogen ontvangen niet in directe tegenspraak met de toezegging in uw brief van 15 juni 2005 aan mij waarin u stelt dat mevrouw F., mocht zij dergelijke alarmapparatuur willen gebruiken, dit desgewenst aan haar geleverd zou worden? </vraag>
      <vraag nummer="2">Herinnert u zich uw antwoorden op mijn vragen van 22 december 2004 waarin u aangeeft, dat bescherming van mevrouw F. op dat moment nog niet aan de orde was vanwege het feit dat haar ex-man, vanwege het feit dat zijn cassatie verworpen was, langer in de gevangenis zou zitten? </vraag>
      <vraag nummer="3">Bent u van mening dat er met de aanstaande vrijlating van haar ex-man op 9september 2005, een levensgroot risico bestaat dat mevrouw F., die al diverse malen door haar ex-man is aangevallen, een nieuwe aanval te verduren krijgt die zij ditmaal wellicht niet zal overleven? </vraag>
      <vraag nummer="4" voetnoot="2">Is het uitgangspunt van het nieuwe stelsel bewaken en beveiligen, dat zowel op decentraal als op rijksniveau «persoonsbeveiliging in de regel wordt ingezet wanneer bij een gebeurtenis voor het leven van personen of hun fysieke integriteit of voor andere ernstige delicten valt te vrezen» en dat «burgers en organisaties van de overheid mogen verwachten, dat die hen door het treffen van veiligheidsmaatregelen te hulp schiet op het moment dat de aantasting van hun veiligheid zulke gewelddadige vormen dreigt aan te nemen dat zij daar op eigen kracht geen weerstand meer tegen kunnen bieden» <voetnoot nummer="2"/>? Is ook niet een van de kenmerken van het nieuwe stelsel bewaken en beveiligen dat beveiliging van een persoon of object ook gebaseerd wordt op potentiële dreigingen? </vraag>
      <vraag nummer="5">Zo ja vindt u dat de potentiële dreiging waaraan mevrouw F. bloot komt te staan op het moment dat haar ex-man op 9september 2005 vrijkomt zeer groot is, en dat zij van de overheid mag verwachten dat die haar door het treffen van persoonlijke beveiligingsmaatregelen te hulp schiet nu de potentiële aantasting van haar veiligheid zulke gewelddadige vormen dreigt aan te nemen dat zij daar op eigen kracht met geen mogelijkheid weerstand tegen kan bieden? </vraag>
      <vraag nummer="6">Zo ja, bent u bereid, gezien het feit dat de beslissingsbevoegdheid binnen het stelsel bewaken en beveiligen tot het treffen van persoonsbeveiliging op decentraal niveau ligt bij de inzake bevoegde officier van justitie, ingevolge artikel 127 van de Wet op de Rechterlijke Organisatie aan het openbaar ministerie een bijzondere aanwijzing te verstrekken en opdracht te geven mevrouw F. bewaking en persoonsbeveiliging te verstrekken opdat zij continu zal worden beveiligd? Zo nee, waarom niet? </vraag>
      <vraag nummer="7">Bent u op de hoogte van het feit dat mevrouw F. op dit moment op basis van artikel 12 Wetboek van Strafvordering in januari 2004 een klacht heeft ingediend bij het Gerechtshof Arnhem over de niet-vervolging van haar ex-man voor een aanslag die hij op 20 november 2003 op haar zou hebben gepleegd en waarbij zij door meerdere kogels is getroffen? Bent u bereid op basis van de artikelen 127 en 128 Wet op de Rechterlijke Organisatie gebruik te maken van uw bijzondere aanwijzingsbevoegdheid en het openbaar ministerie een aanwijzing te geven om de ex-man van mevrouw F. alsnog voor deze aanslag te vervolgen? Zo nee, waarom niet? </vraag>
      <vraag nummer="8">Bent u er van op de hoogte dat de officier van justitie van het arrondissementsparket Zutphen in december 2004 ten overstaan van mevrouw F. en haar advocaat heeft gesteld «dat haar hele onderbuik vertelde, dat de ex-man van mevrouw F. de dader is van de aanslag van 20 november 2003»? Bent u er van op de hoogte dat voornoemde officier van justitie, wederom in het bijzijn van mevrouw F. en haar advocaat, te kennen heeft gegeven dat zij vrijspraak zou eisen, indien de artikel 12 Sv procedure die mevrouw F. zou aanspannen tegen de beslissing van officier van justitie mocht leiden tot een beslissing tot verdere vervolging? Bent u er van op de hoogte dat voornoemde officier van justitie elke inzage van het zaaksdossier aan mevrouw F. heeft geweigerd? Hoe beoordeelt u deze gang van zaken? </vraag>
      <vraag nummer="9">Vindt u dat een overheid die niet de zorg wenst te dragen voor de veiligheid van burgers voor wiens leven met reden moet worden gevreesd daarmee een van haar meest fundamentele taken op een onaanvaardbare manier verwaarloost? Zo ja, vindt u dat een nieuwe aanslag op mevrouw F. koste wat koste voorkomen moet worden? </vraag>
      <vraag nummer="10">Bent u bereid, gezien het spoedeisende karakter, deze vragen voor volgende week woensdag 24 augustus 2005 te beantwoorden? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="879" documentjaargang="2004-2005">Aanhangsel Handelingen, nr. 879, vergaderjaar 2004–2005.</noot>
         <noot nummer="2">Citaat uit brief nr. 28 974 nr. 2</noot>
      </noten>
   </vragen>
   <antwoorden aantal="10">
      <antwoord nummer="1">Uit informatie van de plaatselijke politie blijkt dat mevrouw F. een aanvraag heeft ingediend ter verkrijging van mobiele alarmapparatuur en dat deze apparatuur op 1 september 2005 aan haar ter beschikking wordt gesteld. Daaromtrent is een afspraak met haar gemaakt. </antwoord>
      <antwoord nummer="2">Ja. </antwoord>
      <antwoord nummer="3">Zie antwoord bij vraag 9. </antwoord>
      <antwoord nummer="4">De overheid neemt beveiligingsmaatregelen als een burger op eigen kracht geen weerstand meer kan bieden tegen de aantasting van zijn veiligheid en de dreiging en het risico daartoe aanleiding geven. De overheid kan uiteenlopende maatregelen – van technische maatregelen tot zware persoonsbeveiliging – inzetten. Het niveau van de maatregelen wordt per concreet geval bepaald aan de hand van de dreiging en het risico. </antwoord>
      <antwoord nummer="5">Het niveau van de door de lokale overheid getroffen beveiligingsmaatregelen voor mevrouw F. zijn in overeenstemming met het door het lokaal gezag ingeschatte niveau van de dreiging en het risico. Zie ook de beantwoording op vraag 3 en 4 van de Kamervragen over een bedreigde vrouw van het Kamerlid Van der Laan met als kenmerk 2040516530 (Aanhangsel Handelingen, nr. 1893, vergaderjaar 2004–2005). </antwoord>
      <antwoord nummer="6">Nee, ik zie geen enkele aanleiding om op grond van artikel 127 van de Wet op de Rechterlijke Organisatie aan het openbaar ministerie een bijzondere aanwijzing te verstrekken. Tevens verwijs ik naar mijn antwoord op vraag 5. </antwoord>
      <antwoord nummer="7">Het is mij bekend dat mevrouw F. op grond van artikel 12 van het Wetboek van Strafvordering bij een gerechtshof te Arnhem schriftelijk beklag heeft gedaan over het niet-vervolgen van haar ex-man. In deze procedure heeft het hof nog geen uitspraak gedaan. De griffie van het gerechtshof in Arnhem heeft gemeld, dat deze zaak waarschijnlijk op 27 september 2005 of 25 oktober 2005 door het gerechtshof zal worden behandeld. Nu deze zaak nog bij het gerechtshof in behandeling is zie ik geen enkele aanleiding om op grond van de artikelen 127 en 128 van de Wet op de Rechterlijke Organisatie hierin te treden. </antwoord>
      <antwoord nummer="8">Voor de beantwoording van deze vraag beschik ik nog niet over alle benodigde informatie. Aangezien door de vraagsteller is aangedrongen op een spoedige beantwoording, zal ik deze vraag zo spoedig mogelijk alsnog beantwoorden. </antwoord>
      <antwoord nummer="3 en 9">Voor de veronderstelling waar in vraag 9vanuit wordt gegaan is geen enkele grond aanwezig. Immers, zoals ook uit mijn antwoord op eerdere vragen in deze kwestie blijkt, heeft de lokale overheid zich meerdere malen ingespannen en maatregelen getroffen om de veiligheid van mevrouw F. te waarborgen. Verder verwijs ik u naar de beantwoording van de vragen 3 en 4 van het lid Van der Laan over een bedreigde vrouw (Tweede Kamer, vergaderjaar 2004–2005, aanhangsel, 1893). </antwoord>
      <antwoord nummer="10">De vragen zijn zo spoedig mogelijk beantwoord. </antwoord>
      <noten afkomstig="antwoord"/>
   </antwoorden>
</kvr>
