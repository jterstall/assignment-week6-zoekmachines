<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">toepassing van de wet Bijzondere Opnemingen Psychiatrische Ziekenhuizen.; Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1130
</item>
         <item attribuut="Inhoud">De vragen gaan over het niet melden van de gedwongen opneming bij de inspectie.</item>
         <item attribuut="Rubriek">Gezondheidszorg (Geestelijke gezondheidszorg)</item>
         <item attribuut="Trefwoorden">Psychiatrische ziekenhuizen</item>
         <item attribuut="Vindplaats">Kamervragen met antwoord 1994-1995, nr. 495, Tweede Kamer</item>
         <item attribuut="Afkomstig_van">Volksgezondheid, Welzijn en Sport Justitie</item>
         <item attribuut="Indiener">
            <persoon partij="PvdA">Sterk</persoon>
         </item>
         <item attribuut="Datum_indiening">1995-02-03</item>
         <item attribuut="Document-id">KVR1130</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1011" allpagenumbers="1011 1012" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="495" onderwerp="" indiendatum="1995-02-3">
         <vrager partij="PvdA" oorsprong="parlement">Sterk</vrager>
         <vraagt-aan/>
      </vraagdata>
      <antwoorddata antwoorddatum="1995-03-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het onderzoek van de inspectie voor de volksgezondheid waaruit blijkt dat een groot deel van de dwangmaatregelen tegen bejaarden met psychische problemen die zijn opgenomen in verpleeghuizen, niet wordt gemeld bij de inspectie? <voetnoot nummer="1"/>
      </vraag>
      <vraag nummer="2">Bent u bereid de resultaten van het onderzoek naar toepassing van de wet BOPZ, dat eind 1994 door de inspectie voor de volksgezondheid werd uitgevoerd, aan de Kamer te zenden? </vraag>
      <vraag nummer="3">Bent u bereid maatregelen te nemen die er voor zullen zorgen dat toepassing van de wet BOPZ gegarandeerd wordt? Zo ja, wanneer en welke? </vraag>
      <vraag nummer="4">Hebt u besloten een commissie van advies in te stellen die de wet BOPZ moet evalueren? Zo ja, wie hebben zitting in deze commissie? Welke werkwijze zal deze commissie hanteren? Wanneer kunnen de resultaten van deze commissie worden verwacht? </vraag>
      <noten afkomstig="vraag">
         <noot nummer="1">Rotterdams dagblad 31 januari 1995. BOPZ = Bijzondere Opnemingen Psychiatrische Ziekenhuizen</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik ben op de hoogte van het onderzoek van de toenmalige Geneeskundige Hoofdinspectie voor de Geestelijke Volksgezondheid (sedert 1 januari 1995 Hoofdinspectie voor de Gezondheidszorg). Het onderzoek is uitgevoerd in het najaar van 1994 en betreft een inventarisatie in de vorm van een enqueˆte, die is gehouden onder de Regionale Geneeskundige Inspecties voor de Geestelijke Volksgezondheid over de implementatie van de wet Bopz. Uit deze inventarisatie is onder meer gebleken dat de krachtens de wet Bopz verplichte meldingen van toepassing van dwangmaatregelen en dwangbehandeling in psychogeriatische verpleeghuizen in veel gevallen niet bij de inspectie worden gemeld. Naar het oordeel van de inspectie wordt dit met name veroorzaakt door de omstandigheid dat meldingen van toepassing van dwangmaatregelen en dwangbehandeling eerst met de inwerkingtreding van de wet Bopz, voor psychogeriatische verpleeghuizen (– en overigens ook voor zwakzinnigeninrichtingen –) wettelijk verplicht is en deze instellingen er kennelijk nog niet geheel op ingespeeld waren. Bij de evaluatie van de wet (zie antwoord op vraag 4) zal de uitvoering van de wet en daarmede het functioneren van de procedures – waaronder de meldingen van toepassing van dwangbehandeling en dwangmaatregelen – in aanmerking worden genomen. </antwoord>
      <antwoord nummer="2">Ja, de resultaten van het onderzoek als bedoeld in de eerste vraag zullen in het jaarverslag 1994 van de toenmalige Geneeskundige Hoofdinspectie voor de Geestelijke Volksgezondheid worden gepubliceerd en aan de vaste commissie voor Volksgezondheid, Welzijn en Sport van de Tweede Kamer worden aangeboden. </antwoord>
      <antwoord nummer="3">Op grond van de wet Bopz behoort het tot de taak van de (hoofd)inspecteur(s) voor de Gezondheidszorg te waken voor de – op het terrein van de volksgezondheid betrekking hebbende – belangen van alle personen, die in hun geestesvermogen zijn gestoord. Dit betekent dat ook het toezicht op de toepassing van de wet Bopz ten aanzien van deze personen tot de verantwoordelijkheid van de Inspectie voor de Gezondheidszorg behoort. Op basis van de wet Bopz dient onder meer de toepassing van dwangbehandeling en dwangmaatregelen en middelen bij de inspectie te worden gemeld. Gebleken is dat bij de betrokken instellingen van gezondheidszorg onduidelijkheid bestond over de wijze van melden van de toepassing van dwangbehandeling en dwangmiddelen en maatregelen. De instellingen gebruikten in veel gevallen niet de juiste formulieren of verouderde formulieren. Een onjuiste wijze van melden van dwangbehandeling of dwangmiddelen en maatregelen kan er onder meer toe leiden dat de inspectie de toepassing daarvan niet naar behoren kan controleren. Daarmede zou tevens de uitvoering van de wet Bopz in gevaar kunnen komen. In reactie op deze ongewenste ontwikkeling heeft de toenmalige Geneeskundige Hoofdinspectie voor de Geestelijke Volksgezondheid met de betrokken koepelorganisaties nieuwe formulieren gemaakt, die door de instellingen dienen te worden gehanteerd, bij de melding van toepassing van middelen en maatregelen in noodsituaties en bij de melding van dwangbehandeling. In aansluiting op de thans reeds aangetroffen maatregelen voor een juiste toepassing van de wet Bopz, ligt het vooralsnog niet in de rede aanvullende maatregelen terzake te treffen. Tot slot wordt opgemerkt dat de toepassing van de wet Bopz onderdeel zal uitmaken van de evaluatie van de wet (zie antwoord op vraag 4). </antwoord>
      <antwoord nummer="4" voetnoot="1">Ja, bij regeling, 25 november 1994 (nr. GVC/GGZ/945885) heb ik reeds een commissie van advies inzake evaluatie van de Bopz ingesteld. Deze regeling en de daarbij behorende toelichting is in de Staatscourant van 1 december 1994, nr. 232 (pag. 9), gepubliceerd. Een afschrift van de publicatie van deze Staatscourant treft u hierbij als bijlage aan. <voetnoot nummer="1"/>Voor de samenstelling van de evaluatiecommissie, verwijs ik u naar het onderdeel Leden Landelijke Evaluatiecommissie vanaf 24 november 1994 van de Staatscourant. In verband met het overlijden van de heer. J.B. Neck maakt de heer drs. C.A.Th. Rijnders thans deel uit van de evaluatiecommissie. In artikel 3 van de regeling is de werkwijze van de commissie bepaald: De commissie adviseert mij en mijn ambtsgenote van het ministerie van Justitie over het te volgen evaluatieprogramma. Vervolgens adviseert de commissie over de in te brengen onderzoeksvoorstellen van de onderzoeksinstituten en doet een voorstel terzake. De commissie bewaakt de voortgang en de inhoudelijke kwaliteit van de onderzoeken. Aan de hand van de onderzoeksresultaten stelt de commissie een evaluatierapport op, waarin zij mij en mijn ambtsgenote van het ministerie van Justitie tevens aanbevelingen doet over de wet en de uitvoering van de wet. In artikel 8 van de regeling is bepaald dat de commissie uiterlijk voor 17 november 1996 haar advies aan mij en mijn ambtsgenote van het ministerie van Justitie uitbrengt. Daarna zal ik uiterlijk 17 januari 1997 de Tweede Kamer van ons standpunt op de hoogte brengen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
