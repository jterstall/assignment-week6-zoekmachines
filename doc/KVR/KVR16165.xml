<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over de witte werkstersregeling. (Ingezonden 19 juli 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16165
</item>
         <item attribuut="Inhoud">Vragen naar aanleiding van het feit dat verschillende bedrijven die gebruik maken van de Regeling Schoonmaakdiensten voor Particulieren (RSP), de zgn. witte werkstersregeling, moeite hebben het hoofd boven water te houden.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding) Bedrijfsleven en industrie (Midden- en kleinbedrijf)</item>
         <item attribuut="Trefwoorden">Commerciële dienstverlening Subsidies Werkloosheidsbestrijding</item>
         <item attribuut="Vindplaats">Kamervragen met antwoord 2001-2002, nr. 1575, Tweede Kamer</item>
         <item attribuut="Vraagnr_bij_indiening">2010212870</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2002-08-30</item>
         <item attribuut="Datum_indiening">2002-07-19</item>
         <item attribuut="Document-id">KVR16165</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3341" allpagenumbers="3341 3342 3343" vetnummer="2010212870" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16165" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1575" onderwerp="" indiendatum="2002-07-19">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-08-30">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Is u bekend dat verschillende bedrijven die gebruik maken van de Regeling Schoonmaakdiensten voor Particulieren (RSP), oftewel de witte werkstersregeling, moeite hebben het hoofd boven water te houden? </vraag>
      <vraag nummer="2">Hoeveel bedrijven hebben sinds het begin van de regeling gebruik gemaakt? Van hoeveel bedrijven is u bekend dat ze de afgelopen jaren failliet zijn gegaan, dan wel dreigen failliet te gaan? Hoeveel bedrijven maken thans nog gebruik van de RSP-regeling? </vraag>
      <vraag nummer="3">Wat is de rol van de Ondernemersorganisatie schoonmaak- en bedrijfsdiensten (OSB) ten aanzien van de RSP-regeling? Is de OSB alleen uitvoerder van de regeling, of ook belangenbehartiger voor de RSP-bedrijven? Is in die rol in de loop van de tijd verandering gekomen? Wie treedt in de richting van uw ministerie op als belangenbehartiger van de RSP-bedrijven? </vraag>
      <vraag nummer="4">Hoeveel procent van de bestaande regeling wordt thans verwezenlijkt? Hoe verklaart u de blijvende problemen ten aanzien van het werven van personeel? </vraag>
      <vraag nummer="5">Hoeveel mensen zijn in de afgelopen jaren via de RSP-regeling aan betaald werk geholpen? Wat zijn de kenmerken van deze werknemers? Hoe verklaart u dat het aantal geraamde medewerkers nooit is gehaald? </vraag>
      <vraag nummer="6">Hoe verhoudt het vereiste dat een kandidaat voor de RSP-regeling minimaal een jaar als werkzoekende ingeschreven moet staan zich tot het beleid van de regering om herintreders te stimuleren betaalde arbeid te verrichten? Zijn er in het kader van de convenanten over herintreders afspraken gemaakt met de schoonmaaksector? </vraag>
      <vraag nummer="7">Hoe verhoudt het vereiste dat een kandidaat voor de RSP-regeling minimaal 15 uur moet werken zich tot het beleid van de regering om deeltijdarbeid te stimuleren (vastgelegd in de WAA)? </vraag>
      <vraag nummer="8">Welke problemen doen zich voor bij het sluitend krijgen van een bedrijfsexploitatie bij bedrijven die primair of overwegend opgericht zijn voor deze diensten? Kunt u aangeven van welke tegemoetkomingen bedrijven, die primair gebruik maken van de RSP-regeling, bij het rondkrijgen van hun exploitatie gebruik kunnen maken (zoals de Specifieke Afdrachtskorting (SPAK), Vermindering langdurig werklozen (VLW)? </vraag>
      <vraag nummer="9">Bent u bereid de bruikbaarheid van de regeling te onderzoeken? Acht u bedrijven die primair gebruik maken van de RSP-regeling exploitabel? Kunt u dit motiveren aan de hand van doorrekeningen van accountants? </vraag>
      <vraag nummer="10">Wat zijn de toekomstplannen voor de RSP-regeling? Welke gevolgen zullen de plannen hebben als op subsidies voor laaggeschoolde arbeid wordt bezuinigd, zoals geformuleerd in het strategisch document van de fractievoorzitters van CDA, LPF en VVD, voor de witte werksters en de RSP-bedrijven? </vraag>
      <vraag nummer="11">Verwacht u dat afschaffing van de regeling zal leiden tot een toename van zwart werk? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Sinds de inwerkingtreding van de regeling hebben ongeveer 60 bedrijven van de regeling gebruik gemaakt. Op het ogenblik maken 50 bedrijven gebruik van de RSP. Van twee bedrijven is in het kader van de subsidieafrekening bekend dat zij failliet zijn gegaan. Twee andere bedrijven signaleren aan het ministerie van SZW dat zij failliet dreigen te gaan. Tot op heden maken zij nog gebruik van de RSP subsidie. De reden van faillissement kan van velerlei aard zijn; te denken valt aan knelpunten in de personeelsvoorziening, gebrek aan klanten, te krappe financiële marges om tot een dekkende exploitatie te komen, al dan niet veroorzaakt door wijze van bedrijfsvoering. Ik wil benadrukken, dat de RSP niet in het leven is geroepen ten behoeve van de exploitatie van schoonmaakbedrijven, maar om extra werkgelegenheid voor langdurig werklozen te creëren alsmede de markt voor persoonlijke dienstverlening te stimuleren. </antwoord>
      <antwoord nummer="3">De Ondernemersorganisatie schoonmaak- en bedrijfsdiensten (OSB) voert als brancheorganisatie van de schoonmaaksector op grond van de met haar gesloten uitvoeringsovereenkomst technische taken in het kader van de RSP uit. Hiertoe behoren het behandelen van de aanvragen van werkgevers om in aanmerking te komen voor subsidie op grond van de RSP en het afdoen daarvan, alsmede het controleren van de declaraties en jaaropgaven op juistheid. Het ministerie van SZW is verantwoordelijk voor de afrekening van de subsidie. De OSB is als vertegenwoordiger van de schoonmaakbranche voor mij de overlegpartij over het beleid rond de RSP. Binnen de OSB is een Werkgroep schoonmaak voor particulieren (SVP) actief. Periodiek worden de door OSB ontvangen signalen met het Ministerie SZW besproken. In de loop van de tijd is hierin geen verandering opgetreden. </antwoord>
      <antwoord nummer="4">Zoals in de begroting 2002 is opgenomen, is bij de invoering van de regeling uitgegaan van het realiseren en bezetten van 5.000 fte’s in 2002 en volgende jaren. Als gevolg van achterblijvende realisatie is de raming voor 2002 verlaagd waarbij voor eind 2002 is uitgegaan van een bezetting van 700 fte’s. Ultimo 2000 en 2001 waren 525 respectievelijk 650 fte’s vervuld. De realisatie over 2002 is uiteraard nog niet bekend. Ik veronderstel dat de blijvende knelpunten ten aanzien van het werven van personeel de afgelopen jaren zijn veroorzaakt door de concurrentie van vele andere vacatures op de krappe arbeidsmarkt, door de concurrentie van andere vormen van gesubsidieerde arbeid en door de armoedeval bij uitstroom uit de bijstandsuitkering. </antwoord>
      <antwoord nummer="5">Ongeveer 1.100 mensen zijn in de afgelopen jaren in het kader van de RSP aan de slag gegaan. Het werknemersbestand bestaat voornamelijk uit vrouwen van autochtone afkomst, met een gemiddelde leeftijd ongeveer 36 jaar. Voor nadere informatie hierover verwijs ik naar de in 2000 aan de Tweede Kamer aangeboden evaluatie (Regioplan Onderzoek Advies en Informatie te Amsterdam). De verklaring waarom het aantal geraamde medewerkers nooit is gehaald, ligt in de moeizame werving van personeel voor deze schoonmaakdiensten voor particulieren. Zo bleek uit de eerder genoemde evaluatie. </antwoord>
      <antwoord nummer="6">De RSP is niet specifiek in het leven geroepen om herintreders te stimuleren betaalde arbeid te verrichten. De doelstelling van de RSP is tweeledig: verruiming van de markt van de huishoudelijke dienstverlening en de arbeidsinpassing van laag opgeleide langdurig werklozen. Voor zover zij onder de doelgroep langdurig werklozen vallen zijn herintredende vrouwen doelgroep RSP. Met de schoonmaaksector zijn geen convenanten over herintreders gesloten. </antwoord>
      <antwoord nummer="7">Het in de regeling opgenomen vereiste van 15 uur sluit aan bij het minimumvereiste van de VLW. Met de RSP is niet beoogd deeltijdarbeid te bevorderen, maar zoveel mogelijk uitkeringsafhankelijkheid terug te dringen en economische zelfstandigheid te bevorderen. Overigens sluit het vereiste van minimaal 15 uur kortere dienstverbanden niet uit, alleen zijn deeltijdbanen van minder dan 15 uur niet subsidiabel. </antwoord>
      <antwoord nummer="8">Zoals aangegeven in de brief van de toenmalige minister bij de aanbieding van het eindrapport van de in 2000 gehouden evaluatie ondervinden werkgevers die uitsluitend op de particuliere markt werkzaam zijn, problemen bij het rond krijgen van hun bedrijfsexploitatie. De voornaamste oorzaak is erin gelegen dat deze werkgevers vanwege de systematiek van de WVA de aftrekmogelijkheden op grond van deze wet niet maximaal kunnen benutten. Voor zover bekend maken zowel de bedrijven die uitsluitend op de particuliere markt werkzaam zijn, als de bedrijven die zowel op de zakelijke als particuliere markt actief zijn, naast hun tarief gebruik van drie financieringsmogelijkheden om hun exploitatie rond te krijgen; de subsidie op grond van de RSP en de aftrekmogelijkheden op grond van VLW en SPAK. Bij de vaststelling van de hoogte van de RSP-subsidie is er rekening mee gehouden dat niet voor iedere werkgever de afdrachtkortingen tot het maximum aftrekbaar zullen zijn. </antwoord>
      <antwoord nummer="9">De regeling is al geëvalueerd zoals aangegeven in mijn voorgaande antwoorden. In beginsel zijn bedrijven die zich primair op de particuliere markt richten, te exploiteren, ofschoon de marges smal zijn. Het behoort tot het ondernemersrisico als ondernemers de keuze maken om zich uitsluitend op de markt van particuliere dienstverlening te richten. De winstgevendheid van de particuliere dienstverlening is, naast de wijze van bedrijfsvoering, afhankelijk van de hoogte van de RSP-subsidie, de afdrachtkortingen VLW en SPAK en het tarief dat de consument in rekening kan worden gebracht. De bedrijven die uitsluitend op de markt voor particuliere dienstverlening werkzaam zijn, kunnen niet volledig de afdrachtkortingen VLW en SPAK benutten. Uit door OSB verstrekte berekeningen bij de evaluatie bleek dat deze bedrijven ongeveer 60% van deze kortingen konden benutten. In verband hiermede heeft de toenmalige minister besloten met ingang van 1 januari 2001 de factor waarmee gewerkte uren worden omgewerkt tot te declareren uren te verhogen van 1,2 naar 1,3. </antwoord>
      <antwoord nummer="10">Ik zal mij bezinnen op de toekomst van de regeling; hierover zal ik een besluit nemen na overleg met de OSB. In afwachting van deze besluitvorming ben ik voornemens het subsidievereiste los te laten ten aanzien van de maximumprijs die schoonmaakbedrijven mogen vragen aan de consumenten van particuliere schoonmaakdiensten. Hierdoor krijgen schoonmaakbedrijven die gebruik maken van de RSP de mogelijkheid om eventuele exploitatietekorten ook via de prijs op te lossen. </antwoord>
      <antwoord nummer="11">Het huidige marktaandeel van «witte» schoonmaakdiensten voor particulieren met subsidie in het kader van de RSP is niet zodanig, dat bij eventuele afschaffing van de regeling substantiële effecten te constateren zullen zijn. </antwoord>
      <noten afkomstig="antwoord"/>
   </antwoorden>
</kvr>
