<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de staatssecretaris van Sociale Zaken en Werkgelegenheid, mw. Verstand-Bogaert, over een zorgvriendelijke werkomgeving. (Ingezonden 20 juni 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15987
</item>
         <item attribuut="Inhoud">Vragen naar aanleiding van een onderzoek van het CNV waaruit blijkt dat één op de drie personen die een verzoek tot deeltijdarbeid indienen, wordt afgewezen door de werkgever.</item>
         <item attribuut="Rubriek">Inkomen en rechtspositie (Deeltijdarbeid) Inkomen en rechtspositie (Verlof en ATV)</item>
         <item attribuut="Trefwoorden">Deeltijdarbeid Ouderschapsverlof</item>
         <item attribuut="Vindplaats">Kamervragen met antwoord 2001-2002, nr. 1426, Tweede Kamer</item>
         <item attribuut="Vraagnr_bij_indiening">2010211700</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2002-07-17</item>
         <item attribuut="Datum_indiening">2002-06-20</item>
         <item attribuut="Document-id">KVR15987</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3025" allpagenumbers="3025 3026" vetnummer="2010211700" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15987" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1426" onderwerp="" indiendatum="2002-06-20">
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretaris van Sociale Zaken en Werkgelegenheid, mw. Verstand-Bogaert,</vraagt-aan>
      </vraagdata>
      <antwoorddata antwoorddatum="17 juli juli 2002">
         <antwoorder functie="staatssecretaris" ministerie="Sociale Zaken en Werkgelegenheid">Verstand-Bogaert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het CNV-onderzoek over zorgvriendelijke werkomgeving en deeltijdwerk? <voetnoot nummer="1"/>
      </vraag>
      <vraag nummer="2">Kunt u in het licht van het onderzoek bevestigen dat een op de drie personen die een verzoek tot deeltijdarbeid indienen, wordt afgewezen door de werkgever? Welke argumenten worden aangevoerd ter afwijzing? Hoe verhouden deze zich tot in de Wet aanpassing arbeidsduur gevoerde uitzonderingen (zwaarwegende bedrijfsbelangen)? </vraag>
      <vraag nummer="3">Hoe verhoudt de opstelling van de werkgevers, zijnde dat de bedrijfscultuur zwaarder telt dan de Wet aanpassing arbeidsduur, zich met de doelstelling van de wet? </vraag>
      <vraag nummer="4">Deelt u de mening dat argumenten als «anders wil iedereen in deeltijd» of «de functie laat het niet toe» niet in overeenstemming zijn met de Wet Aanpassing Arbeidsduur? </vraag>
      <vraag nummer="5">Welke gegevens zijn thans beschikbaar over de fiscale stimuleringsregeling ouderschapsverlof? In hoeveel CAO’s is ondertussen sprake van betaald ouderschapsverlof? </vraag>
      <noten afkomstig="vraag">
         <noot nummer="1" datum="2002-06-18" bron=", p. 34-35, CNV Vakcentrale, Utrecht april 2002 en de Volkskrant" titel="Hoe zorgvriendelijk is uw organisatie">«Hoe zorgvriendelijk is uw organisatie», p. 34-35, CNV Vakcentrale, Utrecht april 2002 en de Volkskrant, 18 juni 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 4">Vooraf zij opgemerkt dat het CNV-onderzoek een kleinschalig onderzoek betreft waarbij de reacties van werkgevers onderzocht werden via vragen aan werknemers. Uit het onderzoek blijkt dat van de 95 werknemers met een deeltijdwens 50 mannelijke en vrouwelijke werknemers, fulltimers én parttimers, een verzoek tot vermindering van de arbeidsduur indienden. Van de werknemers die een dergelijk verzoek indienden, wees de werkgever het verzoek in een derde van de gevallen af. Redenen die hiervoor werden aangedragen waren: de werkdruk, de organisatie van het werk of de functie en «anders iedereen het wil». Een werkgever kan een verzoek tot aanpassing van de arbeidsduur alleen weigeren als er sprake is van een zwaarwegend bedrijfsbelang. Daarvan is sprake als er ernstige problemen zouden ontstaan indien het verzoek om aanpassing van de arbeidsduur zou worden gehonoreerd. De in dit onderzoek genoemde reden dat «anders iedereen het wil» kan in zijn algemeenheid niet als een zwaarwegend bedrijfsbelang aangemerkt worden. De overige genoemde redenen zouden daartoe wel gerekend kunnen worden, mits deze redenen leiden tot het toebrengen van ernstige schade aan economische, technische of operationele belangen bij de honorering van het verzoek tot vermindering van uren. De uiteindelijke beoordeling over de toepasselijkheid van de clausule «zwaarwegend bedrijfsbelang» in een specifieke casus hangt echter af van de specifieke omstandigheden en is niet op voorhand te geven. Bovendien is het niet aan mij maar aan de rechter om hierover, in een aan te spannen procedure, een oordeel te vellen. </antwoord>
      <antwoord nummer="3">Uit de gegevens van het CNV-onderzoek blijkt niet dat werkgevers in het algemeen de opstelling hebben dat de bedrijfscultuur zwaarder telt dan de Wet aanpassing arbeidsduur. Wel blijkt uit het onderzoek dat de bedrijfscultuur voor werknemers een belemmering vormt om arbeid en zorg optimaal te kunnen combineren. Deze bedrijfscultuur wordt ook deels door de werknemers zelf in stand gehouden doordat zij hun deeltijdwensen nauwelijks kenbaar (durven te) maken. Ik ben het geheel eens met de door de onderzoekers getrokken conclusie dat «cultuurveranderingen langzaam gaan, maar aangezien steeds meer mensen de mogelijkheid wensen om te kunnen kiezen voor een combinatie van arbeid en zorg, ook sectoren waar met name mannen werken hiervan de consequenties zullen ondervinden». Naar mijn stellige overtuiging is met de introductie van het (geclausuleerde) recht op aanpassing van de arbeidsduur de positie van werknemers die de arbeidsduur willen aanpassen versterkt. </antwoord>
      <antwoord nummer="5">De fiscale stimuleringsregeling ouderschapsverlof biedt werkgevers de mogelijkheid van een afdrachtvermindering loonbelasting en premie volksverzekeringen indien het loon wordt doorbetaald tijdens het ouderschapsverlof van de werknemer. Volgens gegevens van de Belastingdienst bedraagt de totale afdrachtvermindering die werkgevers over het jaar 2001 hebben ontvangen vanwege loondoorbetaling tijdens ouderschapsverlof 18 miljoen. Naar schatting is in 2001 voor 13 000 werknemers afdrachtvermindering vanwege betaald ouderschapsverlof aangevraagd. Zoals ik u in mijn brief van 27 juni jl. bij het onderzoekrapport van de Arbeidsinspectie «Arbeid en zorg in CAO’s 2000» heb meegedeeld zijn in 51% van de onderzochte CAO’s afspraken over ouderschapsverlof aangetroffen. In 45% van deze CAO’s zijn de afspraken conform de wettelijke regeling of wordt naar de wet verwezen. In de overige 55% wijken de regelingen op één of meerdere punten in positieve of in negatieve zin van de wet af. Het gaat dan om de doorbetaling van het loon, de duur van het verlof, de mogelijkheid van voltijds verlof en de leeftijdscategorie van de kinderen waarvoor verlof kan worden opgenomen. In ruim 6% van de onderzochte CAO’s (8) is sprake van (gedeeltelijke) doorbetaling van 25 tot 75% van het loon. </antwoord>
      <noten afkomstig="antwoord"/>
   </antwoorden>
</kvr>
