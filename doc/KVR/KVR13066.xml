<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Akker (CDA) aan de minister van Economische Zaken over een stroomcrisis in Californië. (Ingezonden 23 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13066
</item>
         <item attribuut="Inhoud">Vragen over de mislukte liberalisering c.q. privatisering in Californië van de elektriciteitsmarkt, waar zich op dit moment een stroomcrisis voordoet.</item>
         <item attribuut="Rubriek">Bedrijfsleven en industrie (Privatisering) Energie, water en grondstoffen (Nutsbedrijven, energievoorziening)</item>
         <item attribuut="Trefwoorden">Elektriciteitsbedrijven Privatisering Verenigde Staten</item>
         <item attribuut="Vindplaats">Kamervragen met antwoord 2000-2001, nr. 645, Tweede Kamer</item>
         <item attribuut="Vraagnr_bij_indiening">2000105190</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Van den Akker</persoon>
         </item>
         <item attribuut="Datum_reaktie">2001-02-05</item>
         <item attribuut="Datum_indiening">2001-01-23</item>
         <item attribuut="Document-id">KVR13066</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1335" allpagenumbers="1335 1336" vetnummer="2000105190" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13066" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="645" onderwerp="" indiendatum="2001-01-23">
         <vrager partij="CDA" oorsprong="parlement">Van den Akker</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2001-02-5">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat gouverneur Davis van Californië heden de noodtoestand heeft uitgeroepen om te voorkomen dat de mislukte liberalisering c.q. privatisering van de elektriciteitsmarkt in een economische ramp ontaardt? <voetnoot nummer="1"/>
      </vraag>
      <vraag nummer="2">Kunt u uitvoering ingaan op de oorzaken die tot deze mislukte liberalisering c.q. privatisering in Californië hebben geleid? </vraag>
      <vraag nummer="3">Kan een dergelijke of andersoortige stroomcrisis zich ook voordoen in Nederland? </vraag>
      <vraag nummer="4">Zo ja, welke additionele wettelijke maatregelen – naast de reeds bestaande waarborgen in de huidige elektriciteitswetgeving – bent u voornemens te treffen? </vraag>
      <noten afkomstig="vraag">
         <noot nummer="1" datum="2001-01-18" bron="ANP bericht">ANP bericht, 18 januari 2001</noot>
      </noten>
   </vragen>
   <antwoorden aantal="3">
      <antwoord nummer="1">Ja. De noodtoestand biedt Gouverneur Davis extra bevoegdheden, waardoor hij financiering kan vrijmaken om de energievoorziening op gang te houden. Zo heeft de grootste inkoper van elektriciteit, het staatswaterleidingbedrijf, volgens de pers de opdracht gekregen op de vrije markt elektriciteit in te kopen en door te sluizen naar de consumenten, of naar de in financiële moeilijkheden verkerende distributiebedrijven. </antwoord>
      <antwoord nummer="2 en 3">Californië en de omliggende staten hebben op dit moment te kampen met een gebrek aan productiecapaciteit. Dit wordt onder meer veroorzaakt door de zeer strenge regelgeving op het gebied van milieu en ruimtelijke ordening en een gebrek aan vertrouwen bij financiers in de stabiliteit van het reguleringsregime in Californië. Er gelden in dit gebied voor energiecentrales bijvoorbeeld zeer strikte regels op het gebied van maximum uitstoot en bouwvoorschriften. Hierdoor duurt het gemiddeld 5 jaar voordat een vergunning voor de bouw van extra productiecapaciteit wordt verleend en is er, naar verluidt, de laatste 10 jaar geen productiecapaciteit meer bijgebouwd. Tevens zijn er veel productiecentrales in onderhoud. Ook speelt nog mee dat de capaciteit van het transportnet beperkt is. Tenslotte mogen in Californië prijsfluctuaties in de inkoopprijzen voor de energiedistributiebedrijven niet aan de eindverbruiker worden doorberekend. In Californië is er immers voor gekozen om de prijzen te reguleren en een vaste maximum verkoopprijs te handhaven. Daarnaast zijn producenten verplicht al hun capaciteit in te bieden op de dagmarkt in Californië en kunnen leveranciers hun financiële risico’s niet afdekken met hedging instrumenten op de termijnmarkt. Het effect van dit tweesnijdend zwaard is tweeledig. Enerzijds krijgen de producenten een enorme marktmacht. Anderzijds raken de distributeurs in financiële problemen, omdat zij zich niet kunnen indekken en hun inkoopprijzen niet kunnen doorberekenen waardoor zij niet aan hun financiële verplichtingen jegens de producenten kunnen voldoen. In Nederland is snelle uitbreiding van de productiecapaciteit mogelijk. In Nederland en de ons omringende landen is er op dit moment bovendien sprake van overcapaciteit. Er bestaan ook plannen om capaciteit bij te bouwen. Daarbij is de capaciteit van de interconnectoren die Nederland met de omringende landen verbinden, ruim. De transportcapaciteit zal bovendien in de toekomst alleen maar toenemen. De ophanden zijnde uitbreidingen van het transportnet en de afloop van de SEP-contracten dragen daaraan bij. Nederlandse afnemers zijn hierdoor veel minder afhankelijk van producenten dan Californische. Tenslotte wijkt het reguleringsregime in Nederland af van dat in Californië. In Nederland is geen sprake van een dergelijke reguleringssystematiek. Distributeurs kunnen in Nederland de prijsontwikkelingen in hun inkoopportfolio koppelen aan de eindprijzen. Hierdoor wordt het risico dat de distributeurs in financiële moeilijkheden komen waardoor de leveringszekerheid in gevaar komt, zoals nu in Californië het geval is, beperkt. Bovendien worden de leveranciers, omdat in onze reguleringssystematiek efficiënte inkoopprestaties worden beloond, geprikkeld zo scherp mogelijk in te kopen. Ik acht het dan ook onwaarschijnlijk dat in Nederland een dergelijke stroomcrisis zich zou kunnen voordoen. Ook op de langere termijn zie ik onder de huidige marktomstandigheden geen redenen tot zorg. Over dit onderwerp heb ik advies aangevraagd bij de Dienst uitvoering en toezicht Energie, dat u overigens bijgaand aantreft. De conclusies van dit advies onderschrijven het hieraan voorafgaande. Met het oog op de netten wil ik hier nog aan toevoegen dat ik het mij moeilijk kan voorstellen dat er op dat gebied in Nederland moeilijkheden zouden kunnen ontstaan. Ik refereer hierbij ook aan de brief die ik u stuurde op 12 januari jl. (briefnummer E/EM/01002782) waarin ik onder meer uitgebreid in ga op de wijze waarop middels toezicht en de huidige wet- en regelgeving investeringen in de transportnetten worden gewaarborgd dan wel kunnen worden afgedwongen. </antwoord>
      <antwoord nummer="4">Uit bovenstaande blijkt dat ik geen additionele wettelijke maatregelen nodig acht. Hierbij wil ik nog ingaan op de bevoegdheid van de overheid om capaciteit bij te laten bouwen. Ik wil er op wijzen dat deze bevoegdheid, die neerkomt op herintroductie van de centrale regie van productcapaciteit, juist enige tijd geleden met instemming van de Tweede Kamer is afgeschaft. Ik vind een dergelijke bevoegdheid ook niet nodig. Dat investeren in productcapaciteit geen probleem is in ons land blijkt ook uit het feit dat zelfs in een periode van overcapaciteit partijen mogelijkheden hebben gezien om capaciteit bij te bouwen. Niet de overheid maar de bedrijven en de marktpartijen zijn in de Nederlandse marktomstandigheden het best in staat om af te wegen of en wanneer nieuwe capaciteit dient te worden bijgebouwd. Als er al noodzaak is om op het gebied van voorzieningszekerheid iets te regelen dan heeft een Europese aanpak mijn sterke voorkeur. Momenteel ligt het onderzoek over voorzieningszekerheid voor in Brussel. Nederland moet hierover een standpunt formuleren. Ik zal de Tweede Kamer over dit standpunt informeren. </antwoord>
      <noten afkomstig="antwoord"/>
   </antwoorden>
</kvr>
