<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de staatssecretaris van Buitenlandse Zaken (Europese Zaken) over de sponsoring van het Nederlandse EU-voorzitterschap. (Ingezonden 14 januari 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19305
</item>
         <item attribuut="Inhoud">Vragen naar aanleiding van een bericht in De Volkskrant van 10 januari 2004 waarin gesteld wordt dat er geen belangstelling is bij het bedrijfsleven voor het sponsoren van activiteiten in verband met het Nederlandse EU-voorzitterschap.</item>
         <item attribuut="Rubriek">Bedrijfsleven en industrie (Overig) Communicatie, media en informatievoorziening (Reclame) Internationale betrekkingen (Europese Unie)</item>
         <item attribuut="Trefwoorden">EU Ondernemingen Sponsoring</item>
         <item attribuut="Vindplaats">Kamervragen met antwoord 2003-2004, nr. 685, Tweede Kamer</item>
         <item attribuut="Vraagnr_bij_indiening">2030406080</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">2004-01-23</item>
         <item attribuut="Datum_indiening">2004-01-14</item>
         <item attribuut="Document-id">KVR19305</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1455" allpagenumbers="1455 1456" vetnummer="2030406080" code="0304tkkvr685" lopendefooter="Tweede Kamer, vergaderjaar 2003–2004, Aanhangsel" filenaam="KVR19305" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="685" onderwerp="" indiendatum="2004-01-14">
         <vrager partij="PvdA" oorsprong="parlement">Timmermans</vrager>
         <vraagt-aan>de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2004-01-23">
         <antwoorder functie="staatssecretaris" ministerie="Buitenlandse Zaken, Europese Zaken">Nicolaï</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u er niet in geslaagd belangstelling te wekken bij het bedrijfsleven voor het sponsoren van activiteiten in verband met het Nederlandse EU-voorzitterschap? <voetnoot nummer="1"/>
      </vraag>
      <vraag nummer="2">Zo neen, waaraan is dit naar uw oordeel te wijten? </vraag>
      <vraag nummer="3">Welke stappen heeft u ondernomen om het bedrijfsleven te benaderen voor sponsoring? Is het gebleven bij een verzoek van u aan de voorzitter van VNO-NCW, een verzoek dat door hem is doorgeleid aan alle bij de organisatie aangesloten bedrijven? Zo ja, is dit niet een veel te passieve vorm om daadwerkelijk belangstelling te genereren? Zo neen, wat heeft u nog meer gedaan om sponsors binnen te halen? </vraag>
      <vraag nummer="4">Was er sprake van onwil bij het Ministerie van Economische Zaken om sponsoren te werven? Zo ja, heeft dit Ministerie uw pogingen actief tegengewerkt, of op andere manieren uw inspanningen ontmoedigd of niet gesteund? Waren er ook andere Ministeries niet bereid uw pogingen actief te steunen? Om welke Ministeries gaat het daarbij? </vraag>
      <vraag nummer="5">Waarom lukt het naar uw oordeel andere landen wel om sponsoren te vinden voor hun EU-voorzitterschap? Heeft u onderzoek laten doen naar de methoden die in andere lidstaten door de overheid zijn gehanteerd om sponsors binnen te halen? Zo ja, welke lessen heeft u uit die ervaringen getrokken en op welke wijze heeft u die lessen in de praktijk gebracht bij uw wervingsactiviteiten? Zo neen, waarom heeft u niet de moeite genomen te leren van ervaringen elders? </vraag>
      <vraag nummer="6">Kunt u een overzicht per lidstaat geven van de hoeveelheid sponsorgeld die in de afgelopen vijf à zes jaar door de verschillende voorzitterschappen is binnengehaald? Wat kan uit dit overzicht worden afgeleid voor de meerkosten die de Nederlandse belastingbetaler moet dragen omdat u er niet in bent geslaagd sponsoren te vinden, daar waar dat in andere lidstaten wel steeds is gelukt? </vraag>
      <noten afkomstig="vraag">
         <noot nummer="1" datum="2004-01-10" bron="de Volkskrant">de Volkskrant, 10 januari 2004</noot>
      </noten>
   </vragen>
   <antwoorden aantal="6">
      <antwoord nummer="1">Inhakend op het gebruik van voorgaande voorzitterschappen is besloten de mogelijkheid tot sponsoring van het Nederlandse EU-voorzitterschap open te stellen, met als hoofddoel een platform te bieden voor promotie van het Nederlandse bedrijfsleven. Hierop is door slechts een klein aantal bedrijven gereageerd. Bepaalde aanbiedingen bleken om organisatorische of juridische redenen niet bruikbaar. In de meeste gevallen betrof het korting op te leveren diensten of goederen, en geen daadwerkelijke sponsoring. </antwoord>
      <antwoord nummer="2">Mogelijk ligt een deel van de verklaring in de gemaakte keuze voor indirecte acquisitie. Het Deense voorzitterschap heeft destijds echter ook gekozen voor indirecte acquisitie en heeft hiermee wel degelijk sponsors binnengehaald. Een andere verklaring zou de huidige economische situatie kunnen zijn. Bedrijven hebben minder geld te besteden aan sponsordoeleinden en zijn daarom kritischer bij de besteding van sponsorgeld. De overheid kan sponsors slechts een beperkte tegenprestatie bieden. Verder is de omstandigheid dat er geen aansprekende grote, door alle media prominent in beeld gebrachte evenementen als een Europese Raad in Nederland zullen plaatsvinden een factor van betekenis. De informele bijeenkomsten van ministers en de toppen (m.n. EU-China, EU-Rusland) die in Nederland zullen plaatsvinden hebben voor potentiële sponsors mogelijk minder aantrekkingskracht dan een Europese Raad. </antwoord>
      <antwoord nummer="3">Het VNO-NCW en alle Kamers van Koophandel zijn aangeschreven en geïnformeerd over de mogelijkheid om Officieel Leverancier van het Nederlandse EU-voorzitterschap in 2004 te worden. VNO-NCW heeft deze mogelijkheid actief bekendgesteld aan de leden. Door VNO-NCW-voorzitter Schraven is hiervoor bovendien aandacht gevraagd in het algemeen en dagelijks bestuur, waarin alle brancheorganisaties zitting hebben. Ook verschillende Kamers van Koophandel hebben actief bedrijven benaderd. </antwoord>
      <antwoord nummer="4">Door verschillende departementen werd verschillend gedacht over de wenselijkheid en de wijze van aanpak van sponsoring. Van tegenwerking is nimmer sprake geweest. </antwoord>
      <antwoord nummer="5">Er is onderzoek verricht naar het sponsorbeleid van een aantal voorgaande voorzitterschappen, waaronder Zweden, Finland, Denemarken, België, Italië en Ierland. Er is voor gekozen om het Nederlandse beleid te baseren op dat van voorzitterschappen die principiële afwegingen gemaakt hebben ten aanzien van hun sponsorbeleid en die bovendien qua omvang, opzet en uitstraling met het Nederlandse voorzitterschap vergelijkbaar zijn. Met name het succesvolle Deense beleid is als voorbeeld genomen. Denemarken heeft via brancheorganisaties en werkgeversorganisaties sponsors geworven. Het Deense voorzitterschap kende echter als hoogtepunt de Europese Raad in Kopenhagen, die veel aandacht van de media trok. Om sponsoring aantrekkelijker te maken voor het bedrijfsleven is besloten om, naar analogie van het Zweedse voorzitterschap, sponsors het predikaat Officieel Leverancier van het Voorzitterschap toe te kennen. </antwoord>
      <antwoord nummer="6">Het voor het voorzitterschap beschikbare budget is sluitend. Bij het opstellen van de begroting is niet uitgegaan van eventuele bijdragen van sponsors. Uit bovengenoemd onderzoek blijkt dat door sponsors per voorzitterschap gemiddeld EUR 2 à 3 miljoen in natura werd bijgedragen. Daarbij betrof het in bepaalde gevallen goederen en diensten die in strikte zin niet essentieel waren voor de organisatie van evenementen, en die zonder sponsoring mogelijk niet, of in een andere vorm, zouden zijn aangeschaft. Hierdoor is het moeilijk na te gaan hoeveel er door sponsoring eventueel bespaard had kunnen worden op de kosten van het voorzitterschap. </antwoord>
      <noten afkomstig="antwoord"/>
   </antwoorden>
</kvr>
