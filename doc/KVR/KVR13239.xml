<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over een overname van strafvervolging. (Ingezonden 13 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13239
</item>
         <item attribuut="Inhoud">Vragen over Alexei Panov, die in een Russische gevangenis in voorarrest zit vanwege het bezit van LSD. Nederland vindt dat een verzoek tot overname van strafvervolging door Rusland gedaan moet worden, Rusland vindt dat Nederland zo'n verzoek moet doen.</item>
         <item attribuut="Rubriek">Strafrecht en strafprocesrecht (Overdracht strafvonnissen)</item>
         <item attribuut="Trefwoorden">Rusland Strafvervolging</item>
         <item attribuut="Vindplaats">Kamervragen met antwoord 2000-2001, nr. 794, Tweede Kamer</item>
         <item attribuut="Vraagnr_bij_indiening">2000106330</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-03-06</item>
         <item attribuut="Datum_indiening">2001-02-13</item>
         <item attribuut="Document-id">KVR13239</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1645" allpagenumbers="1645 1646" vetnummer="2000106330" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13239" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="794" onderwerp="" indiendatum="2001-02-13">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-03-6">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wist u dat de Nederlander (tevens Russisch staatsburger) Alexei Alexejevitsj Panov (geb. 16 juli 1981 te Moskou) in november van het vorig jaar in Moskou is gearresteerd wegens het voorhanden hebben van 30 tabletten LSD en dat hij sindsdien in voorarrest zit in de gevangenis «Boetirka» te Moskou? Weet u dat dhr. Panov met psychische problemen kampt? </vraag>
      <vraag nummer="2">Hebt u er een verklaring voor dat het Bureau Internationale Rechtshulp in Strafzaken (BIRS) van het Ministerie van Justitie geen initiatief zal nemen tot overname van strafvervolging, omdat het ervan uitgaat dat Rusland een verzoek met die strekking moet doen? Weet u dat de Russische autoriteiten van mening zijn dat het initiatief bij de Nederlandse autoriteiten moet liggen en dat zij dientengevolge niet het initiatief zullen nemen? </vraag>
      <vraag nummer="3">Deelt u de mening dat u in de gelegenheid bent een verzoek te doen tot overname van de strafvervolging? Zo ja, kunt u dit op zeer korte termijn doen, aangezien de strafzitting in Moskou vermoedelijk eind februari zal plaatsvinden en een mogelijk verzoek tot overname van de executie van het strafvonnis zal stuiten op het ontbreken van een verdrag? Indien u niet tot overname bereid bent, op welke wijze gaat u dan een oplossing bewerkstelligen? </vraag>
      <vraag nummer="4">Kunt u uiteenzetten hoe het BIRS in het algemeen handelt indien Nederlandse staatsburgers in het buitenland in voorarrest zitten? Wordt er door het BIRS wel eens overname van strafvervolging verzocht aan autoriteiten van een land dat partij is bij het Europees rechtshulpverdrag zoals Rusland? Zo ja, in welke gevallen wordt een dergelijk verzoek gehonoreerd? </vraag>
      <vraag nummer="5">Bent u bereid om, in het belang van de verdachte, een actiever beleid te gaan voeren inzake het verzoeken om overname van de strafvervolging? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">De zorg voor in het buitenland gearresteerde Nederlanders is de verantwoordelijkheid van het Ministerie van Buitenlandse Zaken. Naar aanleiding van de vragen heeft dit Ministerie mij medegedeeld dat de Nederlandse Ambassade te Moskou het volgende is gebleken. De in de vraag genoemde persoon is op 3 november 2000 aangehouden in Moskou terwijl hij in het bezit was van (30) LSD-tabletten. Betrokkene heeft zowel de Nederlandse als de Russische nationaliteit. Hij is Rusland binnen gereisd op zijn Russische paspoort. In zijn Nederlandse paspoort had hij geen visum voor Rusland. Hij heeft bij zijn aanhouding zijn Nederlandse paspoort niet gebruikt en ook niet aangegeven dat hij tevens de Nederlandse nationaliteit bezit. De Russische autoriteiten zien en behandelen betrokkene als een Russisch onderdaan. Niettemin hebben de Russische autoriteiten de Nederlandse consul te Moskou toegestaan betrokkene twee maal in de gevangenis te bezoeken. Een derde bezoek heeft op 1 maart 2001 plaatsgehad. De moeder van betrokkene heeft in een brief medegedeeld dat betrokkene mogelijk psychische klachten heeft. De consul heeft tijdens zijn bezoek op 1 maart jl. aan betrokkene deze klachten aan de orde gesteld, maar hij heeft hiervan geen bevestiging gekregen. De ambassade heeft een nota laten uitgaan aan de Russische autoriteiten waarin wordt aangedrongen op een spoedige behandeling van de zaak en op respectering van alle internationale regels ten aanzien van de behandeling van gevangenen. </antwoord>
      <antwoord nummer="2">Het Ministerie van Buitenlandse Zaken noch mij is gebleken dat de Russische autoriteiten een initiatief tot overname van strafvervolging van Nederlandse zijde afwachten. Dat ligt reeds daarom niet voor de hand omdat de Russische autoriteiten betrokkene op de eerste plaats als een Russisch onderdaan beschouwen. Daarbij komt dat betrokkene met in zijn bezit verdovende middelen op Russisch grondgebied is aangetroffen en de Russische autoriteiten derhalve op grond van het territorialiteitsbeginsel primaire rechtsmacht hebben. 3, 4, 5 Vele Nederlanders bevinden zich in buitenlandse detentie wegens door hen in den vreemde gepleegde strafbare feiten. Het Nederlandse beleid ziet er niet op om al deze in het buitenland aangehouden personen met het oog op een strafvervolging over te brengen naar Nederland. Immers de staat waar rechtsnormen zijn geschonden heeft primair de verantwoordelijkheid de overtreder van die normen, in het kader van een goede rechtsbedeling, zelf te vervolgen. Hierop kunnen uitzonderingen worden gemaakt als een staat aan Nederland verzoekt om de strafvervolging over te nemen. Het is wel mijn beleid binnen de wettelijke mogelijkheden in principe in te stemmen met de overbrenging van een in het buitenland veroordeelde Nederlander of geïntegreerde vreemdeling in het kader van de Wet Overdracht Tenuitvoerlegging Strafvonnissenprocedure naar Nederland met het oog op de verdere tenuitvoerlegging van de in het buitenland opgelegde straf. Ook daarvoor echter geldt dat de verzoekende staat met een dergelijke overbrenging instemt. Ook het Europees Rechtshulpverdrag, het in dezen toepasselijke verdrag, legt het initiatief tot overdracht van de strafvervolging bij de staat waarin de persoon verdacht wordt van het plegen van een strafbaar feit. Deze staat dient dan ook primair af te wegen of een overdracht van de strafvervolging aan een andere staat uit het oogpunt van de – eerder genoemde – goede rechtsbedeling is aangewezen. Alleen deze staat kan beoordelen of, gezien de inhoud van het strafdossier en de persoonlijke omstandigheden van de verdachte, een overdracht van strafvervolging in de rede ligt. Het rechtshulpinstrument van overdracht van strafvervolging is niet aangewezen om van Nederlandse zijde te bewerkstelligen dat de strafzaak tegen een Nederlandse staatsburger die in het buitenland in voorarrest zit, wordt overgedragen. Overdracht van strafvervolging ziet overigens enkel op de overdracht van het strafdossier en niet mede op de overdracht van de persoon. Het is derhalve geen instrument dat ziet op het oplossen van eventuele humanitaire problemen van gedetineerde personen. Hierboven is het algemene beleid uiteengezet. Ik zie gelet op de omstandigheden in de concrete zaak geen reden om van dit beleid af te wijken. </antwoord>
      <noten afkomstig="antwoord"/>
   </antwoorden>
</kvr>
