<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de ministers van Volkshuisvesting, Ruimtelijke Ordening en Milieubeheer, van Justitie en van Financiën over huurders die mogelijk moeten boeten voor de schuld van de huisbaas. (Ingezonden 2 oktober 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18807
</item>
         <item attribuut="Inhoud">Vragen naar aanleiding van artikelen in Parool en Dagblad van het Noorden over huurders die hun woning moeten verlaten als gevolg van gedwongen verkoop van de woning doordat de huiseigenaar zijn hypothecaire verplichtingen aan de bank niet kan voldoen. Tevens wordt gevraagd in hoeverre de huurder aanspraak kan maken op de bepalingen in artikel 1623e van Boek 7a van het Burgerlijk Wetboek, namelijk dat er andere passende woonruimte beschikbaar is en de verhuurder aan huurder een bedrag moet betalen ter tegemoetkoming van diens verhuis- en inrichtingskosten.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Geld- en kapitaalmarkt (Hypotheken) Volkshuisvesting (Huurrecht)</item>
         <item attribuut="Trefwoorden">Huurrecht Hypotheken</item>
         <item attribuut="Vindplaats">Kamervragen met antwoord 2003-2004, nr. 245, Tweede Kamer</item>
         <item attribuut="Vraagnr_bij_indiening">2030400760</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2003-11-03</item>
         <item attribuut="Datum_indiening">2003-10-02</item>
         <item attribuut="Document-id">KVR18807</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="523" allpagenumbers="523 524 525" vetnummer="2030400760" code="0304tkkvr245" lopendefooter="Tweede Kamer, vergaderjaar 2003–2004, Aanhangsel" filenaam="KVR18807" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="245" onderwerp="" indiendatum="2003-10-2">
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Justitie en van Financiën</vraagt-aan>
      </vraagdata>
      <antwoorddata antwoorddatum="2003-11-3">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de ministers van Justitie en van Financiën</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1 2">Hebt u kennisgenomen van de artikelen «De bank geeft en de bank neemt» <voetnoot nummer="1"/>en «Huurder moet boeten voor schuld huisbaas»? <voetnoot nummer="2"/>
      </vraag>
      <vraag nummer="2">Kunt u aangeven hoeveel woningen per jaar gedwongen worden verkocht doordat de huiseigenaar zijn hypothecaire verplichtingen aan de bank niet kan voldoen? Is hier inderdaad, zoals blijkt uit Het Parool, sprake van een groeiend probleem? </vraag>
      <vraag nummer="3">Bent u voornemens maatregelen te nemen om de toename van gedwongen verkopen tegen te gaan? Zo neen, waarom niet? </vraag>
      <vraag nummer="4">In hoeveel gevallen is er bij gedwongen verkoop door de bank sprake van verhuur van de woning door de eigenaar? Kunt u, zoals blijkt uit berekeningen van Steunpunt Huren in Groningen, bevestigen dat jaarlijks vele duizenden huurders op deze manier gedwongen hun woning moeten verlaten? </vraag>
      <vraag nummer="5">Is het waar dat de rechter, in geval van gedwongen verkoop door de bank, op basis van artikel BW 7a, artikel 1623e, constateert dat er sprake is van «dringend eigen gebruik»? </vraag>
      <vraag nummer="6">Kunt u aangeven in hoeverre de huurder van een woning welke door de bank wordt verkocht, aanspraak kan maken op de bepalingen in genoemd artikel, namelijk dat er andere passende woonruimte beschikbaar is en dat verhuurder aan huurder een bedrag moet betalen ter tegenmoetkoming van diens verhuis- en inrichtingskosten? </vraag>
      <vraag nummer="7">Waarom wordt niet in alle gevallen van gedwongen verkoop door de rechter bepaald dat de huurder recht heeft op een andere woning en een onkostenvergoeding? </vraag>
      <vraag nummer="8">Kunt u bevestigen dat ondanks een beding in de hypotheekovereenkomst, waarin de eigenaar wordt verboden de woning zonder toestemming van de bank te verhuren, de relatie verhuurder–huurder niet mag beïnvloeden? Met andere woorden: dat op basis van het Burgerlijk Wetboek niet ten nadele van de huurder van het recht op vervangende woonruimte en een onkostenvergoeding mag worden afgeweken? Zo nee, waarom niet? </vraag>
      <vraag nummer="9">Bent u van mening dat een huurder niet de dupe mag worden van het feit dat zijn huisbaas de hypotheeklasten niet kan voldoen? Zo nee, waarom niet? </vraag>
      <vraag nummer="10">Kunt u aangeven in hoeverre het nieuw burgerlijk wetboek, met name de artikelen 7.4, 274 en 275, leiden tot een wijziging in de rechtspositie van de huurder in genoemde casus? </vraag>
      <vraag nummer="11">Bent u bereid, zonodig via een aanpassing van genoemde bepalingen in het burgerlijk wetboek, danwel door een expliciete aanduiding in BW 3:264, te bewerkstelligen dat ook huurders die hun huis gedwongen moeten verlaten door wanbetaling van hun huisbaas, recht hebben op vervangende woonruimte en een onkostenvergoeding? Zo nee, waarom niet? </vraag>
      <noten afkomstig="vraag">
         <noot nummer="1" datum="2003-09-20" bron="Parool">Parool, 20 september 2003</noot>
         <noot nummer="2" datum="2003-09-26" bron="Dagblad van het Noorden">Dagblad van het Noorden, 26 september 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het aantal woningen dat op last van financiers gedwongen wordt verkocht neemt de laatste jaren toe. In onderstaande tabel zijn op basis van gegevens van het Kadaster het aantal gedwongen verkopen (executoriale veilingen) in de periode 1996 t/m juni 2003 opgenomen. Jaar Aantal 1996 Totaal 347 1997 Totaal 331 1998 Totaal 457 1999 Totaal 527 2000 Totaal 449 2001 Totaal 529 2002 Totaal 695 2003 Januari t/m juni 2003 441 </antwoord>
      <antwoord nummer="3" voetnoot="1">Het kenmerk van een hypothecaire lening is dat de consument het eigen huis in onderpand geeft teneinde bij de kredietaanbieder een hypothecaire lening te kunnen afsluiten. Indien de consument vervolgens niet voldoet aan de afgesproken afbetalingen aan de kredietaanbieder kan dit tot gevolg hebben dat de consument zelf het eigen huis moet verkopen of dat de kredietgever tot verkoop overgaat. Indien de kredietaanbieder de hypotheekgever niet aan de overeengekomen afspraken zou mogen houden, zouden hypothecaire leningen niet of tegen andere voorwaarden worden verstrekt. De consument wordt, als hypotheekgever, geacht van de risico’s van een hypotheek, waaronder de mogelijke verkoop van de woning, op de hoogte te zijn. Gezien deze risico’s vraagt de afsluiting van een hypothecaire lening om de nodige zorgvuldigheid van de kredietaanbieder en de hypotheekgever. Ten eerste zal de aanbieder van de hypothecaire lening rekening moeten houden met de aflossingcapaciteit van de hypotheekgever. Bovendien zal de aanbieder van de hypothecaire lening zorgvuldig moeten zijn in zijn informatieverstrekking aan de hypotheekgever. De hypotheekgever moet goed op de hoogte zijn van alle voorwaarden en kosten die zijn verbonden aan de hypotheek. Met de verkregen informatie zal de hypotheekgever een zorgvuldige afweging kunnen maken over de passendheid van de hypotheek en de daarmee gepaard gaande hypotheeklasten. Bij brief van 20 december jl. bent u geïnformeerd over het wetsvoorstel Wet financiële dienstverlening (Wfd) <voetnoot nummer="1"/>. In het wetsvoorstel Wfd liggen de bovengenoemde verplichtingen van de aanbieder van hypothecair krediet wettelijk verankerd. Het wetsvoorstel Wfd zal naar verwachting aan het eind van dit jaar aan de Tweede Kamer worden aangeboden. De oorzaken van gedwongen verkopen zijn lastig te bestrijden. In alle gevallen spelen de individuele omstandigheden van eigenaren een doorslaggevende rol. Vaak ligt inkomensverlies door echtscheiding of werkloosheid aan de basis van betalingsachterstanden en uiteindelijk gedwongen verkoop. In dit kader wil ik graag op het belang van Nationale Hypotheekgarantie (NHG) wijzen. Leningen met NHG kennen een verantwoorde verhouding tussen hypotheeklasten en inkomen. Daarnaast biedt de NHG een vangnet voor het geval er na een gedwongen verkoop een restschuld overblijft. Als blijkt dat de consument buiten zijn schuld in betalingsproblemen is gekomen en geprobeerd heeft de restschuld zoveel mogelijk te beperken, kan de restschuld worden kwijtgescholden. </antwoord>
      <antwoord nummer="4">In hoeveel gevallen er bij gedwongen verkoop sprake is van verhuur door de eigenaar is niet bekend. De berekeningen van het Steunpunt Huren in Groningen, dat jaarlijks vele duizenden huurders hierdoor hun woning gedwongen moeten verlaten, kunnen we niet bevestigen. Gezien het aantal executoriale veilingen is het niet waarschijnlijk dat vele duizenden huurders worden getroffen. Dat een huurder bij gedwongen verkoop de woning moet verlaten, is niet altijd een uitgemaakte zaak. Het hypotheekbeding is het beding op grond waarvan de hypotheekgever niet bevoegd is zonder toestemming van de hypotheekhouder de zaak te verhuren. Dit beding kan aan de huurder worden tegengeworpen door de hypotheekhouder en na uitwinning van het bezwaarde goed, door de koper ervan (artikel 3:264 lid 1 BW). Het beding dat de verhuur van woonruimte of bedrijfsruimte uitsluit, kan niet tegen de huurder worden ingeroepen voorzover de woonruimte reeds was verhuurd ten tijde van de vestiging van de hypotheek. Aan de huurder die een huurovereenkomst heeft gesloten nadat de hypotheek op de toen ook al verhuurde woonruimte is gevestigd, kan dus niet het huurbeding worden tegengeworpen, mits de nieuwe huurovereenkomst geen ongewone voor de hypotheekhouder bezwarende voorwaarden bevat (lid 4). In de praktijk komt het vaak voor dat woonruimte ten tijde van de hypotheekverlening al is verhuurd, zodat het huurbeding niet kan worden tegengeworpen aan de huurder en diens opvolgers. Het huurbeding kan slechts worden tegengeworpen aan de huurder van woonruimte die voor het eerst wordt verhuurd na hypotheekverlening. </antwoord>
      <antwoord nummer="5, 6, 7 en 8">Neen, de rechter constateert niet op basis van artikel 7A:1623e (sinds 1 augustus 2003 7:274 BW) dat er sprake is van «dringend eigen gebruik». De regels in artikel 7:274 lid 1 onder c «en tevens blijkt dat de huurder andere passende woonruimte kan verkrijgen» en in artikel 7:275 «tegemoetkoming in diens verhuis- en inrichtingskosten» zijn dan ook niet van toepassing. Indien de huurder niet schriftelijk instemt met het einde van de huurovereenkomst, moet de hypotheekhouder bij de voorzieningenrechter van de rechtbank verzoeken dat hem verlof wordt verleend het beding in te roepen mits hij het beding kan inroepen conform lid 4 (artikel 3:264 lid 5 BW). De rechter verleent het verlof niet, als ook met instandhouding van de huurovereenkomst kennelijk een voldoende opbrengst zal worden verkregen bij de verkoop van de met hypotheek bezwaarde woonruimte. Indien de rechter het verlof wel verleent dan veroordeelt hij de huurder tevens tot ontruiming (artikel 3:264 lid 6). De huurder is evenwel niet zonder rechten. De huurder heeft in de eerste plaats recht op schadevergoeding conform lid 7 van artikel 3:264 BW, d.w.z. hij krijgt met voorrang boven andere schuldeisers vergoeding van de door hem geleden schade uit de bij de executie verkregen netto-opbrengst (dus na de hypotheekhouders die het huurbeding tegen hem konden inroepen) van de verkochte woonruimte. Bovendien heeft de huurder jegens zijn wederpartij, de verhuurder, recht op volledige schadevergoeding op grond van wanprestatie. Dat is dus meer dan een tegemoetkoming in de verhuis- en inrichtingskosten waarvan in artikel 7:275 BW sprake is en kan tevens omvatten de kosten die moeten worden gemaakt bij het zoeken naar passende vervangende woonruimte. </antwoord>
      <antwoord nummer="9">Het is niet zo dat de huurder stelselmatig de dupe wordt van de hypotheeklasten van zijn huisbaas. Hij zal wel een verweer of recht op schadevergoeding hebben; zie hiervoor het antwoord onder vraag 5 tot en met 8. </antwoord>
      <antwoord nummer="10">De artikelen 7:274 en 275 brengen geen wijziging in de rechtspositie van de huurder ten opzichte van het huurrecht van voor 1 augustus 2003. </antwoord>
      <antwoord nummer="11">Tegen de achtergrond van onze hiervoor gegeven antwoorden zijn wij dan ook niet bereid artikel 3:264 BW te wijzigen. Tegengegaan moet immers worden dat als een eigenaar van een huis om krediet te krijgen van de bank zijn huis in onverhuurde staat als onderpand aanbiedt, hij vervolgens met werking jegens de hypotheekhouder later niettemin en in strijd met het hypotheekbeding het pand alsnog zou kunnen verhuren. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 600 IXB" documentnummer="18">Kamerstuk 28 600 IXB, nr. 18</noot>
      </noten>
   </antwoorden>
</kvr>
