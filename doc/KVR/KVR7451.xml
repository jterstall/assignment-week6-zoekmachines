<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) over interlands en bekerfinales in de Rotterdamse Kuip. (Ingezonden 19 mei 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7451
</item>
         <item attribuut="Inhoud">Vragen over het besluit van de Koninklijke Nederlandse Voetbal Bond (KNVB) om in de Rotterdamse Kuip geen interlands en bekerfinales meer te laten spelen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Handhaving openbare orde) Vrijetijdsbesteding (Sport)</item>
         <item attribuut="Trefwoorden">Openbare orde en veiligheid Sport Vandalisme</item>
         <item attribuut="Vindplaats">Kamervragen met antwoord 1997-1998, nr. 1490, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">1998-07-09</item>
         <item attribuut="Datum_indiening">1998-05-19</item>
         <item attribuut="Document-id">KVR7451</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3059" allpagenumbers="3059 3060" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7451" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1490" onderwerp="" indiendatum="1998-05-19">
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="9 juli 1998), zie ook Aanhangsel Handelingen nr. 1360, vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="12">
      <vraag nummer="1">Hebt u kennisgenomen van het besluit van de KNVB om in de Rotterdamse Kuip geen interlands en bekerfinales meer te laten spelen? </vraag>
      <vraag nummer="2">Waarop is dat besluit gebaseerd en in welke mate voeren commerciële belangen hierbij de boventoon? </vraag>
      <vraag nummer="3">Heeft de KNVB over zijn voornemen overleg gevoerd met de burgemeester van Rotterdam en, zo neen, waarom is dat achterwege gebleven? </vraag>
      <vraag nummer="4">Voor welke periode geldt het besluit? </vraag>
      <vraag nummer="5">Zijn aan intrekking van het besluit voorwaarden gesteld en zo ja, welke? </vraag>
      <vraag nummer="6">Kan het besluit ertoe leiden dat in het vervolg interlands en bekerfinales alleen nog maar gespeeld gaan worden in gemeenten waar veiligheid ondergeschikt wordt gemaakt aan commercie? Hoe is een dergelijk risico te voorkomen? </vraag>
      <vraag nummer="7">Schendt de KNVB met dit besluit het beleidsconvenant dat vorig jaar is opgesteld over risicoduels? </vraag>
      <vraag nummer="8">Waarop is de beschuldiging van de KNVB gebaseerd dat de burgemeester van Rotterdam «stelselmatig verbiedt om wedstrijden om 18.00 uur» te laten spelen? </vraag>
      <vraag nummer="9">Hoe beoordeelt u de opstelling van de burgemeester van Rotterdam respectievelijk van de KNVB? </vraag>
      <vraag nummer="10">Riekt het besluit van de KNVB volgens u naar «chantage»? </vraag>
      <vraag nummer="11">Welke aanwijzingen zijn er dat de finale om de Amstelcup van zondag 17 mei is aan te merken als een wedstrijd met een «zeer verhoogd risico»? </vraag>
      <vraag nummer="12">Bent u bereid te bemiddelen tussen de burgemeester van Rotterdam en de KNVB zodat het besluit wordt ingetrokken en dus in het mooiste en meest karakteristieke stadion van Nederland weer als vanouds belangrijke wedstrijden gespeeld kunnen gaan worden? </vraag>
      <noten afkomstig="vraag"/>
   </vragen>
   <antwoorden aantal="12">
      <antwoord nummer="1">Ja, ik ben door de Koninklijke Nederlandse Voetbal Bond (KNVB) van dit besluit op de hoogte gebracht. </antwoord>
      <antwoord nummer="2">Het Bestuur Betaald Voetbal van de KNVB heeft in een brief, 14 mei 1998 aan de burgemeester van Rotterdam de overwegingen van het voornemen nader toegelicht. Daarbij is onder meer vermeld dat in de voorbereiding op de wedstrijd aanvankelijk met de gemeente was overeengekomen de wedstrijd om 20.00 uur te spelen. Om veiligheidsredenen is dit tijdstip op verzoek van de burgemeester van Rotterdam vervroegd naar 18.00 uur. De organisatie van de KNVB was daar op afgestemd. De burgemeester heeft vervolgens, op 11 mei 1998, besloten de wedstrijd met een aanvangstijdstip van 18.00 uur te verbieden. De KNVB heeft aangegeven dat door de burgemeester van Rotterdam niet is gereageerd op een verzoek tot nader overleg over dit besluit. Mede op grond van dit besluit en, zoals de KNVB formuleert, «de opstelling van de burgemeester van Rotterdam in de voorbije jaren rond dergelijke kwesties», is de KNVB tot de conclusie gekomen dat er kennelijk niet meer vertrouwd kan worden op gemaakte afspraken. Op grond hiervan heeft de KNVB besloten om de komende jaren af te zien van het spelen van interlands en de bekerfinale in het stadion «Feyenoord». </antwoord>
      <antwoord nummer="3">Zoals uit het antwoord op vraag 2 blijkt, heeft de KNVB haar besluit per brief van 14 mei 1998 aan de burgemeester van Rotterdam medegedeeld. Over dit besluit is voor zover bekend geen voorafgaand overleg geweest met de burgemeester van Rotterdam. </antwoord>
      <antwoord nummer="4">Het Bestuur Betaald Voetbal heeft besloten voor de komende jaren geen KNVB-evenementen meer te organiseren in Rotterdam. </antwoord>
      <antwoord nummer="5">Voor zover bekend zijn aan de intrekking van het besluit geen voorwaarden gesteld. De KNVB heeft in haar brief van 14 mei wel aangegeven de gang van zaken te betreuren. </antwoord>
      <antwoord nummer="6">In het kader van de gezamenlijke aanpak van het voetbalvandalisme hebben alle betrokken partijen, waaronder de gemeenten en de KNVB, ingestemd met het uitgangspunt dat veiligheid niet ondergeschikt gemaakt kan worden aan commercie. </antwoord>
      <antwoord nummer="7">Het besluit van de KNVB om in de komende jaren geen interlands meer te spelen in het stadion «Feyenoord» staat in beginsel los van het «beleidskader bestrijding voetbalvandalisme en -geweld» van september 1997. Dit kader biedt de mogelijkheid dat KNVB en gemeente in gezamenlijk overleg tot afspraken komen over de wedstrijdorganisatie. </antwoord>
      <antwoord nummer="8">Ik verwijs hiervoor naar het antwoord op vraag 2. </antwoord>
      <antwoord nummer="9">De burgemeester is verantwoordelijk voor de handhaving van de openbare orde. Ik heb begrip voor de opstelling van de burgemeester van Rotterdam, gezien de inschatting van het te verwachten risico voorafgaande aan deze wedstrijd. Anderzijds heb ik er begrip voor dat het op een laat tijdstip verzetten van een wedstrijd de KNVB voor organisatorische problemen plaatst. Vanwege de aard en onvoorspelbaarheid van eventuele ordeverstorende gebeurtenissen, is het niet ongebruikelijk dat adequate informatie hierover pas vlak voor de wedstrijddag beschikbaar komt. Gewijzigde omstandigheden met betrekking tot het risicogehalte van de wedstrijd kunnen er vervolgens toe leiden dat een burgemeester genoodzaakt is om een wedstrijd met een bepaald aanvangstijdstip te verbieden. In die zin kan de afspraak om een wedstrijd op een bepaald tijdstip te laten aanvangen niet anders worden gezien dan een principe-afspraak. Het belang van de openbare orde gaat te allen tijde boven de andere in het geding zijnde belangen, zodat wijzigingen in het aanvangstijdstip om die reden niet zijn uit te sluiten. </antwoord>
      <antwoord nummer="10">Ik ga ervan uit dat betrokkenen in goed overleg tot een oplossing kunnen komen en dat het besluit van de KNVB zal worden ingetrokken. </antwoord>
      <antwoord nummer="11">De burgemeester van Rotterdam heeft mij schriftelijk juni jl. een toelichting gegeven op zijn besluit de betreffende wedstrijd met een aanvangstijdstip van 18.00 uur te verbieden. Dit besluit is genomen op basis van de meest actuele operationele politie-informatie. Op basis van deze informatie werden voorafgaand aan de wedstrijd confrontaties voorzien tussen diverse supportersgroepen. De wedstrijd droeg een bijzonder karakter aangezien naast de aanwezigheid van supporters van de finalisten PSV en Ajax, rekening moest worden gehouden met Feyenoord-supporters. Er was informatie dat een af- rekening gepland zou worden voor de «Beverwijk-rellen». Daarnaast werd de aanwezigheid van supporters gedurende de middag in het centrum van de stad gevreesd, in verband met de zondagopening van de winkels. Bij aanvang om 18.00 uur zouden supporters de gelegenheid krijgen eerder vooruit te reizen. Dit zou in combinatie met bovenmatig alcoholgebruik verheviging van de rellen tot gevolg kunnen hebben. In verband hiermee was de verwachting dat bij het spelen van de wedstrijd om 18.00 uur, de geplande politie-inzet zou moeten worden uitgebreid met twee à drie pelotons mobiele eenheid. </antwoord>
      <antwoord nummer="12">Ik ben voornemens op korte termijn een gesprek tussen de betrokkenen te arrangeren teneinde ongewenste misverstanden danwel meningsverschillen te helpen oplossen. </antwoord>
      <noten afkomstig="antwoord"/>
   </antwoorden>
</kvr>
