<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Rey (VVD) over het vervallen van de vrijlatingsregeling voor inkomen in verband met arbeid ten aanzien van de AOW-partnertoeslag. (Ingezonden 21 augustus 1996); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3630
</item>
         <item attribuut="Rubriek">Belastingen (Inkomstenbelasting) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">AOW Inkomstenbelasting</item>
         <item attribuut="Vindplaats">Kamervragen met antwoord 1995-1996, nr. 1659, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Van Rey</persoon>
         </item>
         <item attribuut="Datum_reaktie">1996-09-11</item>
         <item attribuut="Datum_indiening">1996-08-21</item>
         <item attribuut="Document-id">KVR3630</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3381" allpagenumbers="3381" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1659" onderwerp="" indiendatum="1996-08-21">
         <vrager partij="VVD" oorsprong="parlement">Van Rey</vrager>
         <vraagt-aan/>
      </vraagdata>
      <antwoorddata antwoorddatum="1996-09-11">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kan een aanzienlijk nadelig inkomenseffect optreden door het recentelijk vervallen van de vrijlatingsregeling voor inkomen in verband met arbeid ten aanzien van de AOW-partnertoeslag, met name in het geval een AOW-gerechtigde een partner heeft die jonger is dan 65 jaar met een inkomen tussen de 800 en 1100 gulden? Wat is de precieze oorzaak hiervan? </vraag>
      <vraag nummer="2">Kan het netto-gezinsinkomen in voorkomende gevallen onder het sociaal minimum uitkomen en dat een beroep moet worden gedaan op de hardheidsclausule van artikel 10 van het Inkomensbesluit AOW? </vraag>
      <vraag nummer="3">Kunt u aangeven hoeveel gevallen het hier betreft en of u voornemens bent hiervoor een structurele oplossing te vinden? Zo ja, op welke wijze, zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Het vervallen van de vrijlatingsregeling voor inkomen in verband met arbeid voor de vaststelling van het recht op en de hoogte van de AOW-toeslag geldt uitsluitend voor degenen aan wie op of na 1 juli jl. een AOW-uitkering is toegekend. Er is dus geen sprake van inkomenseffecten voor bestaande rechthebbenden. Wel is sprake van inkomensverschillen tussen bestaande en nieuwe rechthebbenden die maximaal f 584,– bruto per maand (exclusief vakantieuitkering) kunnen bedragen. Dit verschil tussen bestaande en nieuwe rechthebbenden treedt op voor AOW-gerechtigden waarvan de jongere partner een inkomen in verband met arbeid (een uitkering) ontvangt van f 1030,– per maand. Deze effecten zijn het directe en beoogde gevolg van het, mede vanuit de harmonisatiegedachte, laten vervallen van de vrijlatingsregeling voor inkomen in verband met arbeid. </antwoord>
      <antwoord nummer="2">Door het verschil in fiscale regimes voor mensen van 65 jaar en ouder en mensen jonger dan 65 jaar kan zich de situatie voordoen dat het inkomen van een AOW-gerechtigde met een jongere partner met inkomen in verband met arbeid netto lager is dan het inkomen van een AOW-gerechtigde met een partner zonder inkomen en dus een volledige partnertoeslag. Deze situatie doet zich voor wanneer het inkomen in verband met arbeid minder dan f 1150,– per maand bedraagt. Daarnaast kan het netto huishoudinkomen van AOW-gerechtigden met een jongere partner met een uitkering onder de bijstandsnorm liggen. Deze situatie doet zich voor wanneer het inkomen minder dan f 450,– bruto per maand of tussen f 750,– en f 1100,– bruto per maand bedraagt. Indien het inkomen van de jongere partner een arbeidsongeschiktheids- of werkloosheidsuitkering betreft kan de jongere partner een beroep doen op de Toeslagenwet. Daarnaast bestaat de mogelijkheid om een beroep te doen op artikel 10 van het Inkomensbesluit van de AOW. In de toelichting bij dit artikel wordt de hiervoor aangeduide situatie expliciet genoemd. </antwoord>
      <antwoord nummer="3">Op dit moment beschik ik niet over gegevens over in hoeveel gevallen deze situatie zich daadwerkelijk voordoet. Met de Sociale Verzekeringsbank was echter reeds afgesproken dat, zodra de feitelijke gegevens beschikbaar zijn, nader overleg over deze kwestie zou volgen. Afhankelijk van deze gegevens en de uitkomsten van dat overleg kan worden beslist of een andere oplossing dan de hardheidsclausule mogelijk en wenselijk is danwel dat de huidige oplossing toereikend moet worden geacht. </antwoord>
      <noten afkomstig="antwoord"/>
   </antwoorden>
</kvr>
