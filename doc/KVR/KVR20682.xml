<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de situatie in Kongo. (Ingezonden 15 juni 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20682
</item>
         <item attribuut="Inhoud">Uitgeprocedeerde Congolezen worden bij aankomst in Congo door de Nederlandse Koninklijke Marechaussee overgeleverd aan de Congolese DGM, waarbij alle documenten van de betrokkenen ook aan de DGM worden overhandigd.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Congo Vreemdelingen</item>
         <item attribuut="Vindplaats">Kamervragen met antwoord 2003-2004, nr. 1894, Tweede Kamer</item>
         <item attribuut="Vraagnr_bij_indiening">2030415920</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-07-12</item>
         <item attribuut="Datum_indiening">2004-06-15</item>
         <item attribuut="Document-id">KVR20682</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4009" allpagenumbers="4009 4010" vetnummer="2030415920" code="0304tkkvr1894" lopendefooter="Tweede Kamer, vergaderjaar 2003–2004, Aanhangsel" filenaam="KVR20682" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1894" onderwerp="" indiendatum="2004-06-15">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-07-12">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de recente berichtgeving over Kongo? <voetnoot nummer="1"/>
      </vraag>
      <vraag nummer="2">Kunt u bevestigen dat uitgeprocedeerde Kongolezen bij aankomst in Kongo door de Nederlandse Koninklijke Marechaussee worden overgeleverd aan de Kongolese DGM, en dat bij die gelegenheid alle documenten van betrokkenen eveneens aan de DGM worden overhandigd? </vraag>
      <vraag nummer="3">Kunt u bevestigen, zoals in bedoelde documentaire wordt beweerd, dat Nederland het enige land is dat op deze manier Kongolezen uitzet? </vraag>
      <vraag nummer="4">Is het waar dat de DGM niet alleen immigratiedienst is maar tevens een veiligheidsdienst? </vraag>
      <vraag nummer="5">Waarom heeft u gekozen voor deze aanpak? </vraag>
      <vraag nummer="6">Kunt u bevestigen dat aldus uitgezette Kongolezen door de DGM worden gevangengenomen, althans worden opgesloten en eerst tegen betaling van een grote hoeveelheid dollars (in de uitzending is sprake van 250 dollar) worden vrijgelaten? Wat is uw oordeel hierover? </vraag>
      <vraag nummer="7">Hoe beoordeelt u de huidige situatie in Kongo? Is het verantwoord uitgeprocedeerde asielzoekers naar dit land terug te sturen? </vraag>
      <vraag nummer="8">Wat is uw beleid nu inmiddels twee rechtbanken in ons land uitzettingen naar Kongo hebben opgeschort? </vraag>
      <noten afkomstig="vraag">
         <noot nummer="1" datum="2004-06-11" bron="IKON TV">IKON TV, 11 juni 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Zoals gebruikelijk wordt ook in Kinshasa de inreizende Congolees bij aankomst gecontroleerd. Indien bij de terugkeer van een Congolees sprake is van begeleiding door de Koninklijke Marechaussee, dan wordt uitsluitend en alleen het vervangende reisdocument overhandigd aan de dienstdoende ambtenaar van de DGM. </antwoord>
      <antwoord nummer="3">Uit het meest recente ambtsbericht van 21 januari 2004 blijkt dat ook andere landen, zoals Verenigd Koninkrijk, Duitsland, Denemarken en Zwitserland, uitgeprocedeerde Congolese asielzoekers naar de DRC verwijderen. Over de exacte procedure die door deze landen wordt gehanteerd zijn op dit moment geen nadere gegevens voorhanden. </antwoord>
      <antwoord nummer="4">De samenwerking met de Congolese autoriteiten voor wat betreft de terugkeer van Congolese onderdanen is gebaseerd op een Memorandum of Understanding (MoU), dat op 4 oktober 2002 is gesloten tussen de Nederlandse Immigratie- en Naturalisatiedienst en de Congolese Immigratiedienst, de Direction General de Migration. De DGM vervult taken die overeenkomen met die van de Nederlandse IND en de Kmar en is belast met immigratiezaken en grensbewaking. DGM is een Congolese overheidsdienst waarvan de primaire taken liggen op het gebied van immigratie en grensbewaking. Vanuit haar taakstelling op het gebied van migratieaangelegenheden is, voor wat betreft terugkeer, DGM de meest voor de hand liggende samenwerkingspartner voor de IND. </antwoord>
      <antwoord nummer="5" voetnoot="1">Juist vanwege de genoemde taakstelling en omdat DGM de daartoe bevoegde instantie is in DRC, is ervoor gekozen om met deze Directie samen te werken en het MoU met betrekking tot terugkeer met deze Directie af te sluiten. Ook de Raad van Europa erkent <voetnoot nummer="1"/>dat DGM de aangewezen instantie is in DRC met betrekking tot terugkeer van Congolese onderdanen. Mede daarom is deze MoU gesloten teneinde te komen tot samenwerking ten behoeve van veilige terugkeer. </antwoord>
      <antwoord nummer="6">Het is mij niet bekend dat dit is gebeurd. Ik merk op dat aan vreemdelingen die terugkeren naar de Democratische Republiek Congo de gegevens van de Nederlandse ambassade worden meegegeven, waarmee zij in geval van problemen contact op kunnen nemen. Er zijn mij hiervan geen gevallen bekend. </antwoord>
      <antwoord nummer="7">Op 21 januari 2004 heeft de minister voor Buitenlandse Zaken het meest recente ambtsbericht inzake de DRC uitgebracht. In grote delen van het land is de veiligheidssituatie verbeterd, nadat vijandelijkheden tussen de diverse rebellengroepen en de regering zijn gestaakt. In het binnenlandse vredesproces (de Inter-Congolese Dialoog) is verdere vooruitgang geboekt. In juli 2003 is de nieuwe overgangsregering geïnstalleerd, waarin alle groeperingen vertegenwoordigd zijn. In het oosten van de DRC is de veiligheidssituatie onverminderd slecht. Onderdelen van de rebellengroeperingen die inmiddels in de overgangsregering zitten, hebben daar nog met elkaar gevochten. De situatie in het oosten van de DRC is van dien aard dat een beleid van categoriale bescherming geïndiceerd zou zijn. Echter, gezien het feit dat het gebied dat onder controle van de regering staat reeds gedurende langere tijd vrij is van gevechtshandelingen, heb ik het regeringsgebied als verblijfsalternatief aangewezen. Dit wil zeggen dat ik van oordeel ben dat men zich in het algemeen aan de geweldssituatie in het rebellengebied kan onttrekken door in het regeringsgebied te verblijven. Hierop vormen de etnische Tutsi uit de DRC een uitzondering. Voor hen geldt dan ook een beleid van categoriale bescherming. Op grond van hetgeen mij bekend is over de situatie in de DRC, met name blijkend uit het bovengenoemde ambtsbericht, ben ik van mening dat terugkeer voor uitgeprocedeerde Congolese asielzoekers niet onverantwoord is. De couppoging van de afgelopen week leidt niet tot een ander oordeel, nu de situatie in de DRC weer relatief rustig is geworden. </antwoord>
      <antwoord nummer="8">Het kan altijd zo zijn dat een rechtbank in een individueel geval de uitzetting opschort. Dit hoeft niet te leiden tot aanpassing van het algemene beleid. Zoals ik hierboven heb aangegeven, ben ik van mening dat terugkeer voor uitgeprocedeerde Congolese vreemdelingen niet onverantwoord is. </antwoord>
      <noten afkomstig="antwoord">
         <noot nummer="1" datum="2002-01-24" bron="Rapport van de Raad van Europa; Danish Factfinding Mission to Kinshasa">Rapport van de Raad van Europa; Danish Factfinding Mission to Kinshasa, 24 januari 2002</noot>
      </noten>
   </antwoorden>
</kvr>
