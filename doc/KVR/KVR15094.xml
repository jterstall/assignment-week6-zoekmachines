<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Scheltema-de Nie (beiden D66) aan de staatssecretaris van Onderwijs, Cultuur en Wetenschappen, dhr. Van der Ploeg, en de ministers van Justitie en Binnenlandse Zaken en Koninkrijksrelaties over de mogelijke opheffing van het onderdeel Kunst en Antiek van de CRI. (Ingezonden 15 november 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15094
</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Cultuur en taal (Algemeen)</item>
         <item attribuut="Trefwoorden">Kunst Opsporingen</item>
         <item attribuut="Vindplaats">Kamervragen met antwoord 2001-2002, nr. 651, Tweede Kamer</item>
         <item attribuut="Vraagnr_bij_indiening">2010202350</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">2002-02-18</item>
         <item attribuut="Datum_indiening">2001-11-15</item>
         <item attribuut="Document-id">KVR15094</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1365" allpagenumbers="1365 1366" vetnummer="2010202350" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15094" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="651" onderwerp="" indiendatum="2001-11-15">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Scheltema-de Nie</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg, en de ministers van Justitie en Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="18 februari 2002), zie ook Aanhangsel Handelingen nrs. 360 en 524, vergaderjaar 2001–2002">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bestaan er voornemens om het onderdeel Kunst en Antiek van de Centrale Recherche Informatiedienst (CRI) op te heffen? <voetnoot nummer="1"/>Zo ja, wat is de achtergrond van deze voornemens? </vraag>
      <vraag nummer="2">Is over voornemens om het onderdeel op te heffen met de kunstensector overlegd? Op welke wijze wordt de Inspectie Cultuurbezit door opheffing van het Korpsonderdeel getroffen? </vraag>
      <vraag nummer="3">Wat is uw reactie op de stelling dat door opheffing van het onderdeel een belangrijk centraal aanspreekpunt voor kunsthandel, musea, restaurateurs en het verzekeringswezen verloren gaat, terwijl Nederland op dit gebied de aansluiting met Interpol en het Art Loss Register mist, er niet langer een centrale database voor «verdachte» kunstvoorwerpen te raadplegen is en essentiële expertise verloren gaat, waardoor de Nederlandse kunst- en antiekhandel internationaal in een kwaad daglicht kan komen te staan? </vraag>
      <vraag nummer="4">Op welke wijze kan de regering garanderen dat het onderdeel Kunst en Antiek behouden blijft of wordt versterkt tot de grootte van vergelijkbare opsporingseenheden in Frankrijk en het Verenigd Koninkrijk? </vraag>
      <vraag nummer="5">Hoe verhoudt de opheffing van het onderdeel Kunst en Antiek zich met de doelstellingen van het door Nederland te ratificeren Unidroit-verdrag inzake gestolen en anderszins illegaal uit een land verdwenen voorwerpen? In welke mate bemoeilijkt opheffing van het onderdeel toekomstige uitvoering van het Verdrag? </vraag>
      <noten afkomstig="vraag">
         <noot nummer="1" datum="2001-10-29" bron="Bron: Brief Stichting NedArt aan Vaste Kamercommissie voor Binnenlandse Zaken en Koninkrijksrelaties,">Bron: Brief Stichting NedArt aan Vaste Kamercommissie voor Binnenlandse Zaken en Koninkrijksrelaties,, 29 oktober 2001</noot>
      </noten>
   </vragen>
   <antwoorden aantal="5">
      <antwoord nummer="1">Het voornemen bestaat inderdaad om het onderdeel Kunst en Antiek binnen het Korps landelijke politiediensten (KLPD) in haar huidige vorm op te heffen. Het KLPD bevindt zich in een ingrijpend vernieuwingsproces met het doel aanpassing aan de eisen van de tijd. In overleg met de korpsbeheerder en het gezag van de KLPD is besloten de strategie, structuur en cultuur van de totale organisatie aan te passen. Het primaire doel daarbij is de samenhang en synergie van zowel de taken als de diensten onderling in belangrijke mate te verbeteren. Uiteindelijk moet deze verandering leiden tot een beter gebruik van het potentieel van het korps. In de heroriëntatie is ervoor gekozen om de nadruk te leggen op de door het gezag vastgestelde prioriteiten, met het oog daarop capaciteit te reserveren, en deze prioriteiten projectmatig ter hand te nemen. Het streven is een flexibele en procesgeoriënteerde organisatie waarbij een balans bestaat tussen brede inzetbaarheid en specialisme. Op basis van voornoemde uitgangspunten bestaat het voornemen om het onderwerp Kunst en Antiek niet in zijn huidige vorm, als afzonderlijke afdeling, te handhaven, maar onder te brengen bij een van de aandachtsgebieden/prioriteitsvelden van de dienst Nationale Recherche Informatie (NRI) van het KLPD. Hiermee wordt bereikt dat enerzijds Kunst en Antiek als onderwerp bij het KLPD wordt gewaarborgd en anderzijds dat tijdig relaties kunnen worden gelegd met andere vormen van criminaliteit. </antwoord>
      <antwoord nummer="2">Informeel is aan een aantal kunstsectoren en medewerkers van het ministerie van OCenW melding gemaakt van een naderende opheffing. Formeel zijn de betrokken instanties niet geïnformeerd. Dit zal alsnog gebeuren. De afdeling Kunst en Antiek is voor de Inspectie Cultuurbezit van grote betekenis, vanwege het centraal informatiesysteem dat deze afdeling beheert, en omdat zij centraal aanspreekpunt is. De Inspectie Cultuurbezit heeft voor de uitoefening van haar taken op het gebied van beheer en behoud van nationaal en europees erfgoed (recuperatie, restitutie, toezicht op de naleving van de Wet tot behoud van cultuurbezit en de Europese regelgeving met betrekking tot cultuurgoederen) immers behoefte aan goed toegankelijke informatie op dit punt. Wanneer de afdeling Kunst en Antiek niet meer geraadpleegd kan worden, betekent dit dat de informatie via andere kanalen moet worden verkregen. Het is daarbij van groot belang dat het kwaliteitsniveau gehandhaafd blijft. </antwoord>
      <antwoord nummer="3">Met de opheffing van het onderdeel verdwijnt een centraal aanspreekpunt voor kunsthandel, musea, het publiek en het verzekeringswezen. Het onderdeel heeft contact met het centrale registratiesysteem van Interpol (Lyon) voor gestolen kunst, het Art Loss Register en de databases van gespecialiseerde internationale opsporingsinstellingen. </antwoord>
      <antwoord nummer="4">Zoals bij de beantwoording van vraag 1 is gesteld, wordt het onderwerp Kunst en Antiek ondergebracht bij een van de prioriteitsvelden van de dienst NRI van het KLPD. Op basis van aard en omvang van de problematiek zullen teams – zonodig interdisciplinair – worden samengesteld. Capaciteitstoedeling en samenstelling van de teams kunnen in de loop van de tijd wijzigen al naar gelang de behoefte. Daarmee worden flexibiliteit en optimale inzet gecreëerd binnen de organisatie. De aandachtsgebieden binnen de dienst NRI zijn onder andere: moord en zeden; kinderporno; overvallen; voertuigcriminaliteit; woninginbraken(heling). Het voornemen bestaat om Kunst en Antiek onder te brengen bij het laatstgenoemde aandachtsgebied. Op basis van behoefte zal nationaal en internationaal gezorgd worden voor afstemming van relevante activiteiten en kan een NRI medewerker in een verwijsrol in voorkomende gevallen fungeren als aanspreekpunt. Hiermee kan dan tegelijkertijd worden voorzien in de behoefte van de inspectie Cultuurbezit. Tegelijkertijd is besloten om het huidige stand-alone informatiesysteem (het al in het antwoord op vraag 3 genoemde KANS) te vervangen door een nationaal politieregister (RI-online) dat door alle politiekorpsen zonder tussenkomst van het KLPD kan worden bevraagd. Voor de Kunst- en Antiekbranche is een CD-rom beschikbaar, die iedere twee maanden door Interpol wordt geactualiseerd met daarop de internationaal als ontvreemd gesignaleerde voorwerpen. Dat wat in Nederland op dit punt wordt gesignaleerd is uiteraard in deze CD-rom opgenomen. </antwoord>
      <antwoord nummer="5">Het Unidroit-verdrag ziet toe op de terugkeer van gestolen of illegaal uitgevoerde cultuurgoederen. Het geeft geen voorschriften voor de invulling van het nationaal beleid ten aanzien van de uitvoering van de verdragsafspraken. Kernpunt van het verdrag is de vraag of de bezitter van een kunstvoorwerp te goeder trouw is. De beschikbaarheid van een deugdelijk verificatiesysteem voor de herkomst van een voorwerp is dan ook volledig in de lijn van het verdrag. Het is dan ook wenselijk dat er in Nederland een centraal aanspreekpunt blijft bestaan met contacten met opsporingsinstanties in het buitenland. Binnen de Europese Unie is toenemende aandacht voor georganiseerde criminaliteit en cultuurgoederen. Zo zijn er studies gaande naar uitbreiding van controle- en samenwerkingsmogelijkheden tussen Politie, Douane en cultuurinstellingen, naar een betere bescherming van het nationale en Europese erfgoed en naar traceerbaarheid van cultuurgoederen. Vanuit dat oogpunt is het van belang dat een goede voorziening wordt getroffen, waarmee ook deze kant van de zaak recht wordt gedaan. </antwoord>
      <noten afkomstig="antwoord"/>
   </antwoorden>
</kvr>
