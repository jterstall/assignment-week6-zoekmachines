<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) over de invrijheidstelling van Maarten Lamers in ruil voor het betalen van een belastingschuld. (Ingezonden 23 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5138
</item>
         <item attribuut="Rubriek">Belastingen (Overig) Strafrecht en strafprocesrecht (Straffen)</item>
         <item attribuut="Trefwoorden">Belastingen Straffen</item>
         <item attribuut="Vindplaats">Kamervragen met antwoord 1996-1997, nr. 1396, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">1997-06-13</item>
         <item attribuut="Datum_indiening">1997-05-23</item>
         <item attribuut="Document-id">KVR5138</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2851" allpagenumbers="2851 2852" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1396" onderwerp="" indiendatum="1997-05-23">
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is de executie van de gevangenisstraf van 1 jaar, opgelegd aan Maarten Lamers, kort na de aanvang daarvan al weer opgeschort in afwachting van een door hem ingediend gratieverzoek? </vraag>
      <vraag nummer="2">Zo ja, wie heeft de betreffende beslissing genomen? </vraag>
      <vraag nummer="3">Op welke wetsbepaling is de betreffende beslissing gebaseerd? </vraag>
      <vraag nummer="4">Hield de beslissing tot vrijlating verband met de door Lamers uitgesproken bereidheid alsnog een oude belastingschuld van meer dan 1 miljoen gulden aan de Belastingdienst te voldoen? </vraag>
      <vraag nummer="5">Heeft het OM daadwerkelijk (al of niet mede) op deze grond positief op het gratieverzoek geadviseerd? </vraag>
      <vraag nummer="6">Deelt u het standpunt dat het, alleen al vanuit een oogpunt van rechtsgelijkheid, ongewenst is dat vermogende afgestraften door de overheid in staat worden gesteld een eenmaal door de rechter opgelegde gevangenisstraf «af te kopen» door voldoening van een op andere wijze niet inbare schuld? </vraag>
      <vraag nummer="7">Wat vindt u ervan dat, vooruitlopend op de beslissing op het gratieverzoek, alvast daadwerkelijk is overgegaan tot invrijheidstelling, die vervolgens tot het vertrek van betrokkene uit Nederland heeft geleid? </vraag>
      <vraag nummer="8">Bent u bereid de beslissing op het gratieverzoek aan de Tweede Kamer mede te delen? </vraag>
      <vraag nummer="9">Acht u – als de beslissing tot invrijheidstelling door het OM genomen is – die beslissing verantwoord? </vraag>
      <noten afkomstig="vraag"/>
   </vragen>
   <toelichting>Parool 21 mei 1997. </toelichting>
   <antwoorden aantal="2">
      <antwoord nummer="1, 2, 3, 7 en 8">De tenuitvoerlegging van het arrest van het gerechtshof te Amsterdam van 21 oktober 1988 aan de heer Lamers opgelegde straf ving aan op 24 februari 1997 op welke datum de veroordeelde zich vrijwillig meldde. De datum van vervroegde invrijheidstelling werd bepaald op 15 oktober 1997. Op 18 april 1997 heb ik de tenuitvoerlegging van de straf op grond van artikel 559a, tweede lid, van het Wetboek van Strafvordering geschorst in afwachting van de beslissing op een reeds ingediend gratieverzoek. Hierbij is rekening gehouden met de mogelijkheid dat de veroordeelde terug zou gaan naar Monaco. Bij Koninklijk besluit van 28 mei 1997, kenmerk 97.002494, is aan betrokkene gratie verleend met als voorwaarde dat betrokkene gedurende een termijn van twee jaar geen strafbaar feit zal begaan en binnen de termijn van een maand een bedrag zal betalen van f 1 250 000,–. </antwoord>
      <antwoord nummer="4, 5, 6 en 9">Krachtens de desbetreffende bepalingen van de Gratiewet doet het Openbaar Ministerie over het verzoekschrift om gratie verslag aan het gerecht dat de straf heeft opgelegd en geeft het daarbij een oordeel over de beslissing die daarop ware te nemen. Het gerecht toetst de aangevoerde omstandigheden aan de criteria, vermeld in artikel 2 van de Gratiewet en baseert daarop zijn advies. In het verslag van het Openbaar Ministerie is enerzijds gewezen op de grote ernst van de delicten en de grote maatschappelijke onrust die deze teweeg hebben gebracht. Anderzijds heeft het Openbaar Ministerie rekening willen houden met het tijdsverloop sedert 1988 en de omstandigheid dat de persoonlijke situatie inmiddels aanmerkelijk is veranderd. Betrokkene verklaarde zich bereid aan de fiscus een naheffingsaanslag te betalen tot een bedrag van f 1 250 000. Blijkens een mededeling van de kant van de Belastingdienst was dat bedrag niet meer in rechte opeisbaar en zou nog slechts sprake zijn van een natuurlijke verbintenis. Onder deze omstandigheden achtte het Openbaar Ministerie termen aanwezig voor een voorwaardelijke gratie waarbij de belangen van het «slachtoffer» (de Staat) voldoende in acht worden genomen en, ook recht wordt gedaan aan de behoefte de betrokkene voor zijn daden strafrechtelijk aan te pakken. Het gerechtshof heeft zich bij het advies van het Openbaar Ministerie aangesloten. Het rechterlijke advies is voor de beslissing op een gratieverzoek zwaarwegend. Het pleegt in het kader van het gratiebeleid marginaal te worden getoetst. </antwoord>
      <noten afkomstig="antwoord"/>
   </antwoorden>
</kvr>
