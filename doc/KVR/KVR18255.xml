<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over tijdelijke snelheidslimieten en handhaving daarvan. (Ingezonden 17 juli 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18255
</item>
         <item attribuut="Rubriek">Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Rechtshandhaving Verkeersveiligheid Wegen</item>
         <item attribuut="Vindplaats">Kamervragen met antwoord 2002-2003, nr. 1699, Tweede Kamer</item>
         <item attribuut="Vraagnr_bij_indiening">2020315010</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2003-08-12</item>
         <item attribuut="Datum_indiening">2003-07-17</item>
         <item attribuut="Document-id">KVR18255</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3549" allpagenumbers="3549 3550" vetnummer="2020315010" code="0203tkkvr1699" lopendefooter="Tweede Kamer, vergaderjaar 2002–2003, Aanhangsel" filenaam="KVR18255" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1699" onderwerp="" indiendatum="2003-07-17">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-08-12">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hoe kan het zijn dat op maandag 14 juli 2003 halverwege de middag op de A 4 op de in zuidelijke richting lopende rijbaan ter hoogte van de Schipholtunnel een snelheidslimiet van 70 km per uur gold, omdat alleen de meest rechter rijstrook met pilonen was afgezet? Kan in het antwoord betrokken worden dat er op de weg verder niets en niemand te zien was en dat enkele kilometers zuidelijker de linker spitsstrook was afgesloten en daar geen enkele snelheidslimiet van toepassing was? <voetnoot nummer="1"/>
      </vraag>
      <vraag nummer="2">In hoeverre ontstaat naar uw mening door de onder vraag 1 gestelde situatie een onduidelijk verkeersbeeld gezien het feit dat slechts weinig weggebruikers zich aan de snelheidslimiet houden en geen snelheid minderen? Hoe beoordeelt u deze situatie vanuit oogpunt van verkeersveiligheid en draagvlak en begrip voor tijdelijke verkeersmaatregelen? </vraag>
      <vraag nummer="3">Welk beleid wordt er gevoerd om – in situaties die zich onder meer op 14 en 15 juli hebben voorgedaan, waarbij wegvakken urenlang waren gestremd en sommige automobilisten urenlange vertragingen hebben opgelopen – de op snelwegen vaststaande auto’s van de weg af te geleiden en via andere wegen hun weg te laten vervolgen? </vraag>
      <noten afkomstig="vraag">
         <noot nummer="1">120 km/u was daar dus toegestaan</noot>
      </noten>
   </vragen>
   <antwoorden aantal="3">
      <antwoord nummer="1">Op 14 juli 2003 werd er aan de zuidkant van de Schipholtunnel aan het kunstwerk in de berm tussen de hoofd- en parallelbaan richting Den Haag gewerkt. De richtlijnen bij werk in uitvoering op autosnelwegen schrijven voor dat vanuit veiligheidsoogpunt in tunnels geen afzettingen mogen starten. Dit houdt in dat bij werkzaamheden direct na de tunnel de inleiding van de afzetting vóór de tunnel begint. Hierdoor is er door de tunnel heen een afzetting waarachter niet gewerkt wordt. Om te voorkomen dat weggebruikers alsnog de afgekruiste rijstrook oprijden en het eigenlijke werkvak alsnog onveilig wordt, wordt deze rijstrook afgezet met kegels. Daarnaast schrijven de richtlijnen bij werk in uitvoering voor dat bij werkvakken een snelheidslimiet wordt ingesteld. Dit voor de veiligheid van de wegwerkers. Bij de spitsstrook die even verderop ligt, vinden geen wegwerkzaamheden plaats. Dit is een strook die ten tijde van groot verkeersaanbod wordt geopend (voortkomende uit de spoedwet). Alléén bij een geopende spitsstrook geldt ter plaatse een snelheidsbeperkende maatregel. De spitsstrook en de wegwerkzaamheden zijn derhalve twee geheel verschillende situaties, die niet vergeleken kunnen worden. </antwoord>
      <antwoord nummer="2">Momenteel wordt aan nieuwe richtlijnen voor spitsstroken gewerkt, die voor een eenduidiger beeld voor de weggebruiker moeten zorgen. Tot die tijd zullen tijdelijke afzettingen en spitsstrookafkruisingen op elkaar blijven lijken en voor onduidelijkheid voor de weggebruiker blijven zorgen. De verlaagde snelheid ter hoogte van de werkzaamheden wordt mogelijk niet altijd gevolgd door het verkeer. Het levert echter wel een attentieverhoging van bestuurders op, waardoor aannemelijk minder ongevallen plaatsvinden. </antwoord>
      <antwoord nummer="3">Bij incidenten en calamiteiten wordt doorgaand verkeer grootschalig via het autosnelwegennet omgeleid. Via radioverkeersinformatie en dynamische route-informatiepanelen of mobiele tekstkarren langs de weg worden weggebruikers geïnformeerd. Bij een volledige en langdurige blokkade van de rijbaan wordt het betreffende wegvak tussen twee knooppunten afgesloten. Het verkeer dat zich op het betreffende wegvak heeft vastgereden (en derhalve niet gebruik kan maken van de grootschalige omleidingsroute) wordt normaliter onder politiebegeleiding in tegengestelde rijrichting naar de stroomopwaarts gelegen aansluiting gedirigeerd. Via het onderliggende wegennet kan het verkeer dan haar weg vervolgen. In de bewuste situatie op 14 en 15 juli 2003 bij Eindhoven werd Rijksweg A2 tussen knooppunten Batadorp en De Hogt in beide rijrichtingen voor alle verkeer afgesloten. Weggebruikers die zich op dat moment op het betreffende wegvak tussen de knooppunten in de veiligheidszone bevonden, moesten op last van de politie vanwege acuut explosiegevaar hun voertuigen verlaten. Nadat de situatie veilig werd verklaard, konden zij hun voertuigen ophalen. </antwoord>
      <noten afkomstig="antwoord"/>
   </antwoorden>
</kvr>
