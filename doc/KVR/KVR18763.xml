<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de mogelijke financiering van anti-TNF therapie. (Ingezonden 4 september 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18763
</item>
         <item attribuut="Inhoud">Vragen naar aanleiding van de tweede brief van de Reumapatiëntenbond en de Crohn en Colitis Ulcerosa Vereniging Nederland over de financiering van anti-TNF-therapie. Mede in verband met het antwoord op kamervragen van de toenmalige minister Borst (Aanhangsel van de Handelingen II, 2000-2001, 573).</item>
         <item attribuut="Rubriek">Gezondheidszorg (Geneesmiddelen) Gezondheidszorg (Patiënten) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Patiënten Ziektekostenverzekeringen</item>
         <item attribuut="Vindplaats">Kamervragen met antwoord 2003-2004, nr. 209, Tweede Kamer</item>
         <item attribuut="Vraagnr_bij_indiening">2020316770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-10-27</item>
         <item attribuut="Datum_indiening">2003-09-04</item>
         <item attribuut="Document-id">KVR18763</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="445" allpagenumbers="445 446" vetnummer="2020316770" code="0304tkkvr763" lopendefooter="Tweede Kamer, vergaderjaar 2003–2004, Aanhangsel" filenaam="KVR18763" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="209" onderwerp="" indiendatum="2003-09-4">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="27 oktober 2003), zie ook Aanhangsel Handelingen nr. 55, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op de tweede brief, over de financiering van anti-TNF therapie, van de Reumapatiëntenbond en de Crohn en Colitis Ulcerosa Vereniging Nederland? <voetnoot nummer="1"/>
      </vraag>
      <vraag nummer="2" voetnoot="2">Wat is uw reactie op het antwoord van toenmalig minister Borst-Eilers dat patiënten, die recht hebben op een geneesmiddel omdat zij hiervoor geïndiceerd zijn dat moeten kunnen krijgen? <voetnoot nummer="2"/>
      </vraag>
      <vraag nummer="3">Is het in uw ogen strijdig dat enerzijds in de Ziekenfondswet aanspraak op medisch-specialistische zorg, inclusief farmacotherapie, gegarandeerd is en anderzijds het honoreren van die aanspraak afhankelijk gemaakt wordt van een (te krap) ziekenhuisbudget? </vraag>
      <vraag nummer="4">Wat zijn de gevolgen voor de patiënten die in aanmerking komen voor de anti-TNF therapie, maar deze niet kunnen ontvangen om ziekenhuisbudgettaire redenen? </vraag>
      <vraag nummer="5">Bent u van mening dat patiënten die geïndiceerd zijn voor een medische behandeling niet afhankelijk mogen zijn van een ziekenhuisbudget? Zo neen, hoe gaat u dit voorkomen? </vraag>
      <noten afkomstig="vraag">
         <noot nummer="1" datum="2003-08-26" bron="Brief gedateerd">Brief gedateerd, 26 augustus 2003</noot>
         <noot nummer="2">Kamervragen lid Kant, Aanhangsel Handelingen, nr. 573, vergaderjaar 2000–2001</noot>
      </noten>
   </vragen>
   <antwoorden aantal="5">
      <antwoord nummer="1">In mijn reactie geef ik aan dat ik van mening ben dat doelmatigheidsoverwegingen een belangrijk onderdeel vormen van de besluitvorming van ziekenhuizen omtrent het behandelaanbod dat zij patiënten bieden. </antwoord>
      <antwoord nummer="2">De rechten die patiënten aan de Ziekenfondswet kunnen ontlenen zijn minder absoluut gedefinieerd dan wordt voorgesteld. De Ziekenfondswet (art. 2a) geeft namelijk het volgende aan: «De aanspraak op een verstrekking kan slechts tot gelding worden gebracht voor zover de verzekerde, gelet op zijn behoefte en uit een oogpunt van doelmatige zorgverlening, redelijkerwijs daarop naar aard, inhoud en omvang is aangewezen». Daarmee geeft de Ziekenfondswet ruimte voor het maken van doelmatigheidsafwegingen. </antwoord>
      <antwoord nummer="3">De in de Ziekenfondswet opgenomen bepaling omtrent de doelmatigheid van de verstrekking lost deze schijnbare strijdigheid op. Een ongeclausuleerde aanspraak op alle medisch geïndiceerde specialistische zorg zonder daarin het doelmatigheidsaspect te betrekken, zou om praktische budgettaire redenen een fictie zijn. De Gezondheidsraad heeft dit probleem gesignaleerd en er in zijn advies «Contouren van het basispakket» (advies 2003/02) voor gepleit om de reikwijdte van het verstrekkingenpakket om te zetten van globale in meer gespecificeerde aanspraken, waarbij dan transparantie omtrent de gemaakte keuzen ontstaat. Bij de introductie van de DBC’s zal daarin een belangrijke stap gezet worden. Het maken van die keuzen is des te meer onontkoombaar, nu ook blijkt dat er nog openstaande vragen zijn omtrent de doelmatigheid van anti-TNF-therapie (Pharmaceutisch Weekblad 29/8/2003). </antwoord>
      <antwoord nummer="4">De gevolgen van het betrekken van doelmatigheidsoverwegingen in het aanwenden van de ziekenhuisbudgetten worden niet op één plaats of bij één patiëntencategorie zichtbaar. Het kan daarbij namelijk ook gaan om keuzen met betrekking tot kostbare stents bij dotteringrepen, kostbare complexe pacemakers, implanteerbare insulinepompen en kostbare geneesmiddelen bij kanker of de ziekte van Crohn, om maar enkele voorbeelden te noemen. In de brief kenmerk CSZ/ZT/2077648 van toenmalig minister Borst-Eilers uit 2000 is ook al aangegeven dat «Gezien de rechten en plichten van patiënten, behandelaars en ziekenhuis zal per ziekenhuis in onderling overleg de verdeling van het totale budget plaatsvinden. Uit oogpunt van goed management is het uitdrukkelijk mijn opvatting dat het budget zo min mogelijk van te voren moet zijn voorbestemd voor speciale doeleinden. Een flexibele toepassing maakt de uitvoering van zorg op maat mogelijk.» </antwoord>
      <antwoord nummer="5">Ik ben van mening dat naast de medische indicatiestelling ook de doelmatigheid van de verstrekking een rol moet spelen. Ik ben niet voornemens om daar op dit moment stappen in te zetten, anders dan de ingeslagen weg in de richting van DBC’s als bekostiging van de zorg in ziekenhuizen op kortere termijn en de stelselherziening op langere termijn. </antwoord>
      <noten afkomstig="antwoord"/>
   </antwoorden>
</kvr>
