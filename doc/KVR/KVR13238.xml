<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hindriks (PvdA) aan de ministers van Justitie en van Verkeer en Waterstaat over de veiligheid in het openbaar vervoer. (Ingezonden 6 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13238
</item>
         <item attribuut="Inhoud">Vragen over gevoelens van onveiligheid bij treinreizigers, doordat conducteurs die teleurgestelde supporters van Heerenveen naar Rotterdam vervoerden geen controles uitvoerden, en de trein na Utrecht zonder verlichting reed.</item>
         <item attribuut="Rubriek">Criminaliteit en openbare orde (Veiligheid) Verkeer, vervoer en waterstaat (Personenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Openbare orde en veiligheid Personenvervoer Spoorwegen</item>
         <item attribuut="Vindplaats">Kamervragen met antwoord 2000-2001, nr. 793, Tweede Kamer</item>
         <item attribuut="Vraagnr_bij_indiening">2000105960</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Hindriks</persoon>
         </item>
         <item attribuut="Datum_reaktie">2001-03-05</item>
         <item attribuut="Datum_indiening">2001-02-06</item>
         <item attribuut="Document-id">KVR13238</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1643" allpagenumbers="1643 1644" vetnummer="2000105960" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13238" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="793" onderwerp="" indiendatum="2001-02-6">
         <vrager partij="PvdA" oorsprong="parlement">Hindriks</vrager>
         <vraagt-aan>de ministers van Justitie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-03-5">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat de NS in de nacht van woensdag 31 januari op donderdag 1 februari jl. teleurgestelde supporters vervoerd heeft van Heerenveen naar Rotterdam? </vraag>
      <vraag nummer="2">Vindt u het terecht dat de conducteurs in de laatste trein van Utrecht naar Rotterdam zich gezamenlijk in het voorste treinstel bevonden en geen controle uitvoerden? </vraag>
      <vraag nummer="3">Bent u van oordeel dat deze wijze van begeleiding het gevoel van veiligheid van treinreizigers bevordert? </vraag>
      <vraag nummer="4">Vindt u het niet merkwaardig dat vanaf Utrecht de verlichting in de trein uit was? </vraag>
      <vraag nummer="5">Past het rijden met onverlichte treinstellen in uw opvattingen over veiligheid in het openbaar vervoer? </vraag>
      <vraag nummer="6">Acht u het juist dat NS-personeel pas reageert nadat reizigers op station Woerden op niet mis te verstane Rotterdamse wijze met hen hebben gecommuniceerd? </vraag>
      <vraag nummer="7">Bent u bereid na te denken over mogelijkheden om de dienstverlening van het openbaar vervoer aan supporters te verbeteren en daarmee de veiligheid te bevorderen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Voor de voetbalwedstrijd Heerenveen – Feyenoord was er voor de supporters van Feyenoord een zgn. buscombi. Dit houdt in dat voor supporters van Feyenoord alleen toegangskaartjes voor het stadion gekocht konden worden in combinatie met busvervoer. Deze regeling sluit overigens niet uit dat supporters op eigen gelegenheid naar een wedstrijd reizen om aldaar een kaartje te proberen te bemachtigen. NSR heeft bevestigd dat op woensdag 31 januari 2001 Feyenoord-supporters met de trein gereisd hebben. </antwoord>
      <antwoord nummer="2">In de vraag wordt gesproken over de laatste trein van Utrecht naar Gouda. Dit was de trein (treinnummer 9786) van 00.21 uur uit Utrecht met als aankomst 01.12 uur in Rotterdam. Deze trein bestond uit 1 treinstel met 1 conducteur en er hebben zich geen onregelmatigheden voorgedaan. Dit is NSR gebleken uit een gesprek met de dienstdoende conducteur, uit de logboeken van NS Reizigers en Railverkeersleiding, de storingsmeldingen (in verband met de genoemde defecte verlichting) en uit de vertragingsgegevens. Wel is gebleken dat er zich in de trein van 23.32 uur uit Utrecht (aankomst Rotterdam 00.16 uur) ongeveer 20 supporters bevonden. Op deze trein bevonden zich tussen Utrecht en Gouda 2 conducteurs. Deze trein wordt in Gouda gesplitst in een deel naar Rotterdam en een deel naar Den Haag. Deze trein bestond uit 2 treinstellen. Eerder op de dag is bij 1 van de treinstellen (de 4213) een storing aan de zogenaamde doorloopkop gemeld, welke storing op 1 februari is verholpen. Het kan zijn dat hierdoor geen mogelijkheid bestond om door te lopen tussen de 2 treinstellen. Geen van beide conducteurs zegt iets gemerkt te hebben van defecte verlichting en zij kunnen zich ook geen confrontatie met reizigers in Woerden herinneren. NSR kan met de beschikbare reguliere middelen dus geen bevestiging geven van de genoemde onregelmatigheden. </antwoord>
      <antwoord nummer="3">Op elke NS-trein doet een conducteur dienst. Hij of zij is verantwoordelijk voor de service, informatie, controle en de veiligheid. Op een trein doen 2 (soms 3) conducteurs dienst indien de lengte van de trein dit voorschrijft. Daarnaast zijn er nog een flink aantal treinen waar 2 conducteurs dienst doen vanwege de sociale veiligheid. Wat dit laatste betreft bepalen de meldingen over sociale veiligheid van het treinpersoneel of een trein een tweede conducteur krijgt. Wanneer een trein 2 conducteurs heeft dienen zij zich in verband met de vertrek- veiligheid op het station gespreid langs de trein op te stellen. Ook in de trein moeten de conducteurs in principe verspreid werken. Een uitzondering geldt voor de treinen waar 2 conducteurs op werken in verband met de sociale veiligheid. In deze treinen mogen de conducteurs, voor hun eigen veiligheid (en de veiligheidsbeleving) samen optrekken. NSR is zich ervan bewust dat het verspreid in de trein werken niet altijd gebeurt. Ook is NSR zich ervan bewust dat conducteurs niet altijd voldoende zichtbaar aanwezig zijn. In het kader van het toekomstplan Bestemming Klant zal hier dan ook veel aandacht aan besteed worden. </antwoord>
      <antwoord nummer="4">NSR meldt dat geen van beide conducteurs zegt iets te hebben gemerkt van een defecte verlichting. Voorts geeft NSR aan dat het voor zich spreekt dat het rijden met onverlichte treinen slechts dan voorkomt indien onderweg een defect ontstaat. Als voor het vertrek aan het beginpunt een defecte verlichting wordt geconstateerd zal dit defect eerst verholpen worden. Indien dit niet mogelijk is zal de betreffende trein niet rijden. Uit veiligheidsoverwegingen vindt NSR dit onverantwoord, hoe vervelend het ook is voor klanten die hierdoor vertraging oplopen. </antwoord>
      <antwoord nummer="5">Zie mijn antwoord op vraag 4. </antwoord>
      <antwoord nummer="6">NSR kan met de beschikbare reguliere middelen geen bevestiging geven van de genoemde onregelmatigheden. </antwoord>
      <antwoord nummer="7">In het Algemene Overleg dat op 25 januari 2001 heeft plaatsgevonden met de Vaste Kamercommissie voor Verkeer en Waterstaat over «sociale veiligheid openbaar vervoer», op basis van de brieven die ik op 15 maart en 10 november 2000 naar u heb gestuurd (zie 26 800-XII, nr. 58 en 27 400-XII, nr. 9) is zowel door de aanwezige leden van de commissie als door mij benadrukt dat het hier gaat om een politieke topprioriteit. Dit neemt niet weg dat het handhavingsprimaat bij de vervoerbedrijven en de decentrale veiligheidsdriehoeken ligt. Ik zie op dit moment geen reden om het initiatief te nemen het staande beleid ten aanzien van het vervoer van voetbalsupporters te wijzigen. </antwoord>
      <noten afkomstig="antwoord"/>
   </antwoorden>
</kvr>
