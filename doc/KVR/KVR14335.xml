<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretaris van Volkshuisvesting, Ruimtelijke Ordening en Milieubeheer over particulier opdrachtgeverschap in Almere. (Ingezonden 24 augustus 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14335
</item>
         <item attribuut="Inhoud">Vragen over het proefproject 'Gewild wonen' van de gemeente Almere, met 550 'consumentgericht' gebouwde nieuwbouwwoningen, in verband met eerdere motie Van Gent-Duivesteijn over het 'stimuleren van particulier opdrachtgeverschap door mensen met een lager inkomen'.</item>
         <item attribuut="Rubriek">Consument (Algemeen) Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Consumenten Huurwoningen Koopwoningen</item>
         <item attribuut="Vindplaats">Kamervragen met antwoord 2001-2002, nr. 25, Tweede Kamer</item>
         <item attribuut="Vraagnr_bij_indiening">2000114740</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2001-09-24</item>
         <item attribuut="Datum_indiening">2001-08-24</item>
         <item attribuut="Document-id">KVR14335</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="49" allpagenumbers="49 50" vetnummer="2000114740" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14335" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="25" onderwerp="" indiendatum="2001-08-24">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-09-24">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het proefproject «Gewild wonen» van de gemeente Almere, waar 550 nieuwbouwwoningen «consumentgericht» worden gebouwd? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich daarnaast de aangenomen motie Van Gent en Duivesteijn <voetnoot nummer="2"/>over het stimuleren van het particulier opdrachtgeverschap door mensen met een lager inkomen? </vraag>
      <vraag nummer="3" voetnoot="3">Hoeveel woningen zijn in Almere aangeboden voor huurders en voor mensen met lagere inkomens? Wat is uw oordeel over de conclusie van wethouder Bijl, zoals geciteerd in Trouw <voetnoot nummer="3"/>, dat «voortaan meer goedkope woningen moeten worden aangeboden» en dat meer kavels gereserveerd dienen te worden voor huurders? </vraag>
      <vraag nummer="4">Bent u bereid een evaluatie van het project «Gewild wonen» uit te (laten) voeren, waarbij de positie van de in genoemde motie bedoelde doelgroep expliciet aan de orde komt? </vraag>
      <vraag nummer="5">Kunt u daarnaast aangeven in welke mate bovenwettelijke DuBo-maatregelen zijn gerealiseerd binnen het project? Bent u bereid ook het Duurzaam Bouwen bij een evaluatie-onderzoek te beoordelen? </vraag>
      <vraag nummer="6" voetnoot="4">Wat is uw mening over de conclusie van onderzoeker Wolters (Erasmus Universiteit Rotterdam), eveneens geciteerd in Trouw <voetnoot nummer="4"/>, dat de begeleiding van aspirant-bewoners door architecten en makelaars ernstig heeft tekortgeschoten? Bent u van mening dat een intensivering van uw beleid m.b.t. de gemeentelijke «loketten bouwen en wonen» dergelijke conclusies in de toekomst kan voorkomen? </vraag>
      <vraag nummer="7">Bent u naar aanleiding van de berichtgeving extra geprikkeld om vanuit uw verantwoordelijkheid een aanvullende impuls te geven aan de bevordering van het particulier opdrachtgeverschap voor alle groepen toekomstige bewoners? Zo ja, op welke wijze bent u voornemens vanuit het departement hieraan inhoud te geven? </vraag>
      <noten afkomstig="vraag">
         <noot nummer="1" datum="2001-08-23" bron="Zie o.m. Trouw">Zie o.m. Trouw, 23 augustus 2001</noot>
         <noot nummer="2" datum="2001-08-23" bron="Kamerstuk 27 400 XI, nr. 40. 3 en 4 Zie idem Trouw">Kamerstuk 27 400 XI, nr. 40. 3 en 4 Zie idem Trouw, 23 augustus 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ken het proefproject. Ik heb op 23 maart 2000 de eerste paal geslagen van het project. </antwoord>
      <antwoord nummer="2">Ja, ik herinner mij de motie. Eerder heb ik aangegeven dat ik in mijn beleid daar ook handen en voeten aan wil geven door te stimuleren dat particulier opdrachtgeverschap ook zo veel als mogelijk toegankelijk gemaakt wordt voor mensen met een lager inkomen. In mijn brief van 10 mei jl. (Tweede Kamer, kamerstuk 27 562 nr. 2) ga ik uitvoerig in op de verschillende stappen bij de uitwerking van mijn beleid. </antwoord>
      <antwoord nummer="3">De verhouding huur versus koop binnen het project bedraagt, volgens mijn laatste informatie, 8% huur versus 92% koop. Over het aantal woningen dat in het project «Gewild wonen» is aangeboden voor mensen met lagere inkomens zijn geen directe gegevens voorhanden. De vrij op naam prijzen van de koopwoningen in het project variëren van 356 000 tot 795 000 gulden. Een nadere onderverdeling leert dat circa 8% van de koopwoningen bereikbaar is voor lagere en middeninkomens. Ik ben van mening dat daar waar de markt daarom vraagt er voldoende aanbod van goedkopere woningen moet zijn, en dat er, mits daarnaar vraag is, kavels gereserveerd worden voor huurders. </antwoord>
      <antwoord nummer="4">De evaluatie van het project «Gewild wonen» ligt niet op mijn weg. Dat is primair een gemeentelijke verantwoordelijkheid. Het is daarom ook in eerste instantie aan de gemeente om te bezien of in een eventueel vervolg project meer aandacht nodig is voor particulier opdrachtgeverschap voor mensen met een lager inkomen. Ik ben wel voornemens dit onderwerp in de provincie Flevoland ter sprake te brengen tijdens de zogenoemde verstedelijkingsronde. </antwoord>
      <antwoord nummer="5">Het DUBO pakket vormt een samenstel van maatregelen dat voor een groot deel het ambitie niveau weerspiegelt dat ik voorsta. Deze maatregelen zijn overigens overwegend niet wettelijk vastgelegd, maar worden op vrijwillige basis ten uitvoer gebracht. Bij het project «Gewild wonen» zijn naast de vaste maatregelen uit het Nationaal Pakket een groot deel van de variabele maatregelen toegepast, waaronder: scheiding bouwafval, betongranulaat, duurzaam hout en natuurgips. De isolatiewaarde is RG 3 (het Nationaal pakket schrijft 2,5 voor). Dit toont de grote ambitie binnen het project. De evaluatie van het project is een gemeentelijke verantwoordelijkheid. De gemeente verwacht in mei 2002 een evaluatie te starten. </antwoord>
      <antwoord nummer="6">In het onderzoek van de heer Wolters over «Gewild Wonen» in Almere is een aanzienlijk genuanceerder beeld beschreven dan in de pers is verwoord. Zo is ondermeer geconcludeerd dat de huisontwerpen soms te ambitieus waren, dat de toegenomen kopersinspraak moeilijk te managen is geweest en dat de beschikbare tijd om het project succesvol af te ronden voor meerdere betrokkenen te kort was. Het project Gewild Wonen is een experiment waaruit lering kan worden getrokken voor de toekomst. We moeten ons realiseren dat dit een uniek project voor consumentgerichte ontwikkeling is. De nieuwe wijze van werken was voor alle partijen dus ook nieuw. Het onderzoek van de heer Wolters (EUR) was vooral gericht op de betrokken bouwpartijen in relatie tot het proces van inspraak van de bewoners in hun nieuwe woning. Vooral – zo is gebleken – in de communicatie richting de kopers zijn nog vele verbeteringen mogelijk. Het is duidelijk dat de informatievoorziening aan burgers die zelf willen opdragen of invloed willen uitoefenen op woningen van projectontwikkelaars verbeterd moet worden. Wat betreft het particulier opdrachtgeverschap wordt momenteel door Architectuur Lokaal, Vereniging Eigen Huis, Stuurgroep Experimenten Volkshuisvesting en RIGO geïnventariseerd aan welke eisen het informatiecentrum particulier opdrachtgeverschap moet voldoen om initiatiefnemende burgers optimaal te informeren. Uit dit onderzoek zal ook de mogelijke waarde van een gemeentelijk loket bouwen en wonen moeten blijken. Ervan uitgaande, dat «zelfbouwers» en consumenten, die invloed willen uitoefenen op producten die projectontwikkelaars hen aanbieden, aanlopen tegen dezelfde zaken, kan dit onderzoek mogelijk aanknopingspunten bieden. Het onderzoek wordt eind oktober 2001 opgeleverd. </antwoord>
      <antwoord nummer="7">Ik laat mij in algemene zin iedere dag, mede aan de hand van ervaringen, inspireren en zonodig prikkelen tot nieuwe beleidsimpulsen. Het project «Gewild wonen» maakt duidelijk dat de genoemde vijfsporen in de brief van 10 mei jl. (mijn eerder genoemde brief) met ambitie moeten worden opgepakt. Daarom heb ik ook het thema particulier opdrachtgeverschap een belangrijke plaats gegeven op de agenda van mijn gesprekken met de regionale partners in de tweede ronde verstedelijkingsgesprekken. Die gespreksrondes dienen uit te monden in intentie afspraken over de mate waarin de komende periode verder wordt gewerkt aan definitief herziene verstedelijkingsafspraken voor de periode tot 2010. Daarin moeten zo goed mogelijk de nieuwe beleidsinzichten van het rijk worden doorvertaald in met de regiopartners overeengekomen beleidsopgaven. Mijn streven is er daarbij onder meer op gericht om overeenstemming te bereiken over concrete beleidsimpulsen op het punt van te realiseren woningen via particulier opdrachtgeverschap. Daarnaast heb ik met de wethouders van de 4 grote steden, en met vertegenwoordigers van in die steden actief betrokken bouwpartijen, onlangs afgesproken dat er gericht wordt nagegaan welke – belemmeringen en kansen – er in de steden aanwezig zijn om het aantal woningen door middel van particulier opdrachtgeverschap daadwerkelijk fors te verhogen. Het resultaat daarvan verwacht ik aan het eind van dit jaar. </antwoord>
      <noten afkomstig="antwoord"/>
   </antwoorden>
</kvr>
