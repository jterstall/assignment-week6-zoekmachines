<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over het overlijden van Anja Kok, slachtoffer van de Café-brand in Volendam op 1 januari 2001. (Ingezonden 12 februari 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17263
</item>
         <item attribuut="Inhoud">Vraag of er consequenties getrokken zijn uit het onderzoek van de Inspectie voor de Gezondheidszorg over de medische zorgverlening aan Anja Kok, slachtoffer van de nieuwjaarsbrand in Volendam.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Ongevallenpreventie en -hulpverlening) Gezondheidszorg (Zorginstellingen)</item>
         <item attribuut="Trefwoorden">Branden Gezondheidszorg Ongevallen</item>
         <item attribuut="Vindplaats">Kamervragen met antwoord 2002-2003, nr. 839, Tweede Kamer</item>
         <item attribuut="Vraagnr_bij_indiening">2020307140</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2003-02-26</item>
         <item attribuut="Datum_indiening">2003-02-12</item>
         <item attribuut="Document-id">KVR17263</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1761" allpagenumbers="1761 1762" vetnummer="2020307140" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17263" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="839" onderwerp="" indiendatum="2003-02-12">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-26">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Herinnert u zich uw brief van 25 maart 2002 <voetnoot nummer="1"/>, en de brief <voetnoot nummer="2"/>met de rapportage van het onderzoek van de Inspectie voor de Gezondheidszorg over de medische zorgverlening aan Anja Kok? </vraag>
      <vraag nummer="2">Herinnert u zich de forse oordelen van de Inspectie, waarin onder meer wordt gesteld dat «het gevoerde medisch inhoudelijke beleid door de betrokken zorginstellingen en hulpverleners onzorgvuldig is geweest», «de MRSA-positieve status van Anja Kok van invloed is geweest op de toegankelijkheid van noodzakelijke zorgverlening» en dat «de coördinatie van de zorgverlening aan Anja Kok onduidelijk is verlopen»? </vraag>
      <vraag nummer="3">Is er inmiddels een eensluidend protocol voor deze ziekenhuisbacterie (het MRSA-protocol) voor alle Nederlandse ziekenhuizen en een opnameplicht van patiënten die ziek zijn geworden in het buitenland en terugkomen naar Nederland? Zo neen, wanneer verwacht u dit protocol in te voeren? </vraag>
      <vraag nummer="4">Wordt bij het Rode Kruis Ziekenhuis te Beverwijk nog steeds gebruik gemaakt van «containers» als noodvoorziening om patiënten op te vangen? Zo ja, wilt u bevorderen dat er een reguliere voorziening wordt verwezenlijkt? </vraag>
      <vraag nummer="5">Heeft de Inspectie inzake het gevoerde medisch-inhoudelijke beleid van de betrokken zorginstellingen, inmiddels nader onderzoek gedaan naar mogelijke structurele tekortkomingen in de zorg, die gevaar voor herhaling opleveren? Is dit onderzoek inmiddels afgerond? Zo ja, tot welke aanbevelingen leidde dit onderzoek? In hoeverre zijn deze aanbevelingen reeds geïmplementeerd, of is voor de implementatie van deze aanbevelingen een harde invoeringsdatum vastgesteld? </vraag>
      <vraag nummer="6">Zijn er ooit, los van de vraag over de precieze juridische aansprakelijkheid, excuses aan de ouders van Anja Kok aangeboden voor de gang van zaken door uw ministerie, door de coördinatoren naar de buitenlandse ziekenhuizen, of door medici en coördinatoren van het Rode Kruis Ziekenhuis te Beverwijk? Zo neen, vindt u met ons een blijk van inlevingsvermogen en excuses wel degelijk op zijn plaats? Wilt u het alsnog aanbieden hiervan bevorderen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="2001–2002; 27 575 nr. 16 dd 3 april 2002 naar aanleiding van de vragen die ik heb gesteld tijdens de regeling van werkzaamheden van 19 maart 2002 inzake de Café-brand Volendam">Kamerstuk 2001–2002; 27 575 nr. 16 dd 3 april 2002 naar aanleiding van de vragen die ik heb gesteld tijdens de regeling van werkzaamheden van 19 maart 2002 inzake de Café-brand Volendam</noot>
         <noot nummer="2" datum="2002-05-29" bron="Brief vws0200633, publicatiedatum">Brief vws0200633, publicatiedatum, 29 mei 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De richtlijnen opgesteld door de Werkgroep Infectie Preventie (WIP) vormen een eenduidig protocol in de strijd tegen MRSA en andere resistente micro-organismen. Deze richtlijnen houden onder meer in dat elke instelling isolatieplekken beschikbaar heeft en dus MRSA-besmette of -verdachte patiënten moet kunnen opnemen. Naar aanleiding van de ontstane discussie over het MRSA beleid heeft de Inspectie voor Gezondheidszorg op 1 juli 2002 een circulaire gestuurd waarin alle ziekenhuizen, privé-klinieken en verpleeghuizen nogmaals gewezen zijn op hun plicht om MRSA-positieve patiënten op te nemen. </antwoord>
      <antwoord nummer="4">De containers zijn nog in gebruik als quarantaine paviljoen. Tijdens het bezoek van de Inspectie voor de Gezondheidszorg in februari 2002 aan het isolatiepaviljoen van het Rode Kruis Ziekenhuis in Beverwijk, bleek dat de plannen voor de nieuwbouw ter vervanging van het isolatiepaviljoen, naast het brandwondencentrum, een vergevorderd stadium hadden bereikt. Het RKZ wil nog dit kalenderjaar starten met de bouw van het definitieve paviljoen en streeft naar oplevering in de tweede helft van 2004. Het extra bevorderen van de verwezenlijking van een reguliere voorziening acht ik dus overbodig. </antwoord>
      <antwoord nummer="5">Naar aanleiding van de conclusies van het Inspectieonderzoek betreffende de zorgverlening aan Anja Kok, is er door de Inspectie voor Gezondheidszorg nader onderzoek gedaan naar mogelijke structurele tekortkomingen in de zorgverlening bij de betrokken zorginstellingen, te weten het UMCU/Centraal Militair Hospitaal en het revalidatiecentrum Heliomare. Het onderzoek is inmiddels afgerond en heeft geleid tot de volgende aanbevelingen. UMCU/CMH: • Verduidelijking van de besluitvorming voor het ontslag van patiënten, die in het geval van bijkomende medische problematiek en de betrokkenheid van meerdere specialismen, onduidelijk verloopt. In het geval van Anja Kok is bij de overplaatsing naar Heliomare onvoldoende overleg gevoerd met de in consult geweest zijnde internist en cardioloog. • Verbeteren van de structurele controle op de inhoud van de voorlopige ontslagbrief, die alle gegevens moet bevatten om het medisch beleid op een verantwoorde manier over te dragen. Tevens moet er betere controle komen op het tijdig versturen van de definitieve ontslagbrief, binnen 14 dagen. In het geval van Anja Kok was er sprake van onvolledige overdracht van gegevens in de voorlopige ontslagbrief, waaronder de essentiële informatie van de mogelijkheid van een endocarditis en werd de definitieve ontslagbrief pas na 3 maanden verstuurd toen Anja Kok al was overleden. In de definitieve ontslagbrief stond een uitgebreide differentiaal diagnose beschreven waaronder de mogelijkheid van het bestaan van een endocarditis. Implementatie: • Inmiddels is door de verantwoordelijk persoon voor opnames vanuit het UMCU in het CMH toegezegd om bij het voorgenomen ontslag het oordeel van andere betrokken specialisten te betrekken en vast te leggen. Tevens zal de te volgen procedure bij ontslag worden herbeoordeeld. • De controleprocedures op de inhoud van de voorlopige ontslagbrief en het versturen van de definitieve ontslagbrief zijn inmiddels aangepast. Heliomare: • Waarborging van evaluatie van medisch beleid, ook in afwijkende situaties, tijdens de behandeling van de brandwondenpatiënten. In geval van Anja Kok en de andere brandwondenpatiënten die in het tijdelijke Isolatie Paviljoen Heliomare waren opgenomen, werd een afwijkende procedure gehanteerd t.a.v het bespreken en evalueren van het medisch beleid. In plaats van de normale procedure van bespreken en evalueren binnen uitgebreide behandel-teambesprekingen vond evaluatie voor patiënten in het isolatiepaviljoen niet binnen teams plaats, waardoor de meerwaarde hiervan verloren is gegaan. • Verduidelijking van de normen ten aanzien van het benodigde deskundigheidsniveau van de artsen in het revalidatiecentrum, teneinde een verantwoord niveau van basis medische zorgverlening te garanderen. • Duidelijk vastleggen van de verantwoordelijkheidstoedeling in het medisch beleid tussen behandelend revalidatiearts en consulenten. Tevens zorgdragen voor een goed onderscheid tussen een consult en een medebehandeling. In geval van Anja Kok ging de behandelend revalidatiearts er ten onrechte vanuit dat de in consult geroepen kinderarts medebehandelaar was en dus eindverantwoordelijk was voor het vervolgen van het ingestelde beleid betreffende de koortspieken. Implementatie: • Door de instelling is inmiddels toegezegd dat in de toekomst ook in afwijkende situaties de bespreking en evaluatie van medisch beleid gewaarborgd zullen worden. • Door het revalidatiecentrum Heliomare is het ontbreken van specifieke kwaliteitseisen de basis medische zorgverlening onder de aandacht gebracht van de Vereniging van Revalidatie Instellingen Nederland (VRIN) en de Vereniging van Revalidatie Artsen (VRA) met het verzoek te komen tot richtlijnen. Binnen Heliomare is gekozen om ten aanzien van de basis medisch zorg de NHG-standaarden en CBO richtlijnen te hanteren en te implementeren. Er is een lijst opgesteld van medisch specialisten werkend in het regioziekenhuis, het Rode Kruis Ziekenhuis, en er zullen samenwerkingsafspraken met deze specialisten gemaakt worden. In de samenwerkingsafspraken zal ook vastgelegd worden wanneer er gesproken wordt van een consult en wanneer van een medebehandeling. De samenwerkingsafspraken zullen aan de Inspectie worden toegestuurd. Follow-up hiervan wordt verwacht in maart 2003. </antwoord>
      <antwoord nummer="6">Door de behandelaars en directie van Heliomare zijn excuses aangeboden aan de familie Kok. Dit gesprek verliep naar tevredenheid van beide partijen. Dit in tegenstelling tot het gesprek in het Rode Kruis Ziekenhuis met de directie en de coördinator van het Brandwondencentrum Beverwijk. Vanuit het RKZ zijn geen schriftelijke excuses aangeboden. Ik betreur deze gang van zaken en zal een afschrift van deze antwoorden doen toekomen aan de directie van het RKZ. De projectdirecteur Nazorg bij Rampen van VWS heeft haar medeleven getoond en uitgebreid gesproken met de ouders. Na het verschijnen van de rapportage van de IGZ heeft de familie aangeven geen nadere behoefte te hebben aan bemiddeling door VWS. </antwoord>
      <noten afkomstig="antwoord"/>
   </antwoorden>
</kvr>
