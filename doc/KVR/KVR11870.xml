<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de ministers van Economische Zaken en van Financiën over ontwikkelingen op de benzinemarkt. (Ingezonden 25 mei 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11870
</item>
         <item attribuut="Inhoud">Vragen over de prijsverlaging bij de benzinestations van grote maatschappijen in de omgeving van het onbemande pompstation in Nijmegen en aan de andere kant het algemene prijsbeleid van de oliemaatschappijen.</item>
         <item attribuut="Rubriek">Consument (Consumentenprijzen) Energie, water en grondstoffen (Aardolie) Handel en economie (Mededinging)</item>
         <item attribuut="Trefwoorden">Benzine Mededinging Prijzen</item>
         <item attribuut="Vindplaats">Kamervragen met antwoord 1999-2000, nr. 1442, Tweede Kamer</item>
         <item attribuut="Vraagnr_bij_indiening">2990011440</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2000-06-22</item>
         <item attribuut="Datum_indiening">2000-05-25</item>
         <item attribuut="Document-id">KVR11870</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3295" allpagenumbers="3295 3296" vetnummer="2990011440" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11870" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1442" onderwerp="" indiendatum="2000-05-25">
         <vrager partij="VVD" oorsprong="parlement">Hofstra</vrager>
         <vraagt-aan>de ministers van Economische Zaken en van Financiën</vraagt-aan>
      </vraagdata>
      <antwoorddata antwoorddatum="22 juni 2000) Hierbij zend ik u, mede namens de minister van Financiën, de antwoorden op de vragen, gesteld door de heer Hofstra, die mij werden toegestuurd op 26 mei 2000. Tevens beantwoord ik de mondelinge vragen over hetzelfde onderwerp van de heer Crone, gesteld tijdens de regeling der werkzaamheden op 23 mei 2000.">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de problematiek rond het recent geopende, onbemande pompstation van Tango in Nijmegen, waarbij nabij gelegen stations van grote oliemaatschappijen evenveel of zelfs grotere kortingen aanbieden, terwijl deze stations niet onbemand zijn? <voetnoot nummer="1"/>Deelt u de mening dat deze prijsverlagingen, die op korte termijn veel consumentenvoordeel opleveren, slechts bedoeld zijn om een nieuwkomer uit de markt te weren? </vraag>
      <vraag nummer="2">Hoe verklaart u dat deze omliggende stations een dergelijke ruime korting kunnen aanbieden terwijl ze wel bemand zijn en de grote oliemaatschappijen altijd stellen dat hun marges uiterst beperkt zijn en dat de bij de MDW-operatie beoogde prijsdaling van 5 à 10 cent per liter volstrekt onmogelijk zijn? </vraag>
      <vraag nummer="3">Is het waar dat deze feitelijk geregistreerde prijsverlagingen niet in strijd zijn met de Mededingingswet? Zo ja, is dat terecht? Zijn deze prijsverlagingen dan ook niet in strijd met de geest van de wet? Zo neen, hoe kunnen deze praktijken worden aangepakt op grond van de mededingingswet of enig andere wet en welke regels gelden daarbij? </vraag>
      <vraag nummer="4">Deelt u meer algemeen de mening dat deze handelwijze zich slecht verdraagt met de wens tot meer prijsconcurrentie op langere termijn en vooral met de wens van toetreding van meer en ook kleine marktpartijen op de benzinemarkt? </vraag>
      <vraag nummer="5">Bent u bereid, als er geen wettelijke beperkingen zijn voor dit prijsbeleid, een en ander met de grote maatschappijen te bespreken bij de verdere voorbereiding en uitwerking van het convenant over de nieuwe regels voor de benzinestations? </vraag>
      <vraag nummer="6">Kunt u overigens aangeven waarop de vele recente prijsveranderingen zijn gebaseerd en bent u bereid om met de oliemaatschappijen te overleggen over een voor de consument begrijpelijker prijsbeleid, waarbij wellicht de frequentie van prijsveranderingen ook een rol kan spelen? </vraag>
      <vraag nummer="7">Kunt u aangeven welke gevolgen de sterke stijging van de brandstofprijzen voor de inflatie heeft? Welk deel van de inflatie wordt inmiddels veroorzaakt door de gestegen brandstofprijzen? </vraag>
      <vraag nummer="8">Wanneer gaat u het convenant met de oliemaatschappijen tekenen? Bent u bereid om daarbij ook afspraken te maken over een transparant beleid inzake prijsschommelingen en eerlijker concurrentie? </vraag>
      <noten afkomstig="vraag">
         <noot nummer="1">De bijgevoegde prijzen zijn op maandag 22 mei 2000 persoonlijk vastgesteld (ter inzage gelegd bij de afdeling Parlementaire Documentatie)</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ik constateer dat de komst van TANGO in de directe omgeving prijsconcurrentie heeft losgemaakt. Naar de beweegredenen van de bestaande pomphouders om drastische prijsverlagingen door te voeren moet ik gissen. Voor de hand ligt natuurlijk wel dat de bestaande pomphouders trachten de marktpositie te behouden. </antwoord>
      <antwoord nummer="2">Zoals ik hierboven reeds heb aangegeven ben ik niet op de hoogte van de interne bedrijfsstrategie van de verschillende pomphouders en de respectievelijke oliemaatschappijen. Ik heb dus geen verklaring voor prijsverschillen in Nijmegen en in de rest van Nederland. Het lijkt er wel op dat de pomphouders en oliemaatschappijen omwille van het behoud van marktaandeel bereid en in staat zijn belangrijk meer marge te laten vallen dan de in de vraag genoemde bedragen. </antwoord>
      <antwoord nummer="3">Van prijsverlagingen op zich kan niet beoordeeld worden of deze in strijd zijn met de Mededingingswet. Concurrentiebeperkend gedrag als prijsafspraken en misbruik van machtspositie verdraagt zich niet met de Mededingingswet. Het toezicht op naleving van de Mededingingswet en de uitvoering van de taken die uit de wet voortvloeien ligt bij de NMa. Op dit punt kom ik onderstaand uitgebreider terug. </antwoord>
      <antwoord nummer="4">Een kwalificatie van de handelswijze van ondernemingen hangt af van hun motieven. Aan betere condities voor toetreding en prijsconcurrentie hebben we hard gewerkt in het MDW project benzinemarkt. Inmiddels ligt het implementatieplan vast; ik verwijs hierbij naar de brieven aan de Tweede Kamer en naar het Algemeen Overleg van 16 maart jl. De markt is thans duidelijk in ontwikkeling. TANGO biedt – als nieuwe toetreder – zicht op een markt waar naast de thans gebruikelijke concurrentie met service, zegeltjes, e.d. ook prijsconcurrentie een plaats heeft. Prijsconcurrentie betekent overigens niet dat alleen nieuwe marktpartijen lagere prijzen mogen hanteren en dat bestaande marktpartijen de prijzen ongewijzigd moeten laten. </antwoord>
      <antwoord nummer="5">Nee. U vraagt mij bijna prijsafspraken te maken met de oliemaatschappijen. Ik zal niet ingrijpen in een vrije markt, anders dan via het bevorderen van de marktwerking. De prijsvorming van benzine is primair aan de markt, waarbij de overheid de spelregels heeft vastgelegd in de Mededingingswet met als toezichthouder de NMa. De recent gesloten convenanten waar u aan refereert hebben alleen betrekking op uitgiftebeleid van benzinestations langs Rijkswegen en niet op de prijsvorming van benzine. </antwoord>
      <antwoord nummer="6" voetnoot="1">Elk jaar stijgt de marktprijs van benzine (spotmarkt Rotterdam) ten gevolge van de hoge vraag in de zomer in de VS. Drie factoren hebben dit jaar geleid tot een extreme omvang van deze seizoenspiek: een ten opzichte van de Euro sterke dollar, de aanscherping van de benzinespecificaties in de VS en de lage voorraden van benzine in de VS. Ter toelichting zend ik u als bijlage twee grafieken die tonen hoe de benzineprijs in Nederland en in de buurlanden reageert op de straffe verhoging van de spotmarktnotering <voetnoot nummer="1"/>. De Nederlandse oliemaatschappijen rekenen de prijsstijging direct door aan de consument en zo blijft hun marge (het verschil tussen pompprijs zónder belastingen en de marktprijs) op een gelijk, relatief hoog, niveau. In de buurlanden kan de prijsstijging niet direct worden doorberekend aan de consument. Dit kan duiden op een hogere prijsconcurrentie in de buurlanden dan in Nederland. Met name de periode na 17 april is illustratief voor deze verschillen tussen Nederland en de ons omringende landen. </antwoord>
      <antwoord nummer="7">Het aandeel van de motorbrandstoffen in het consumentenprijsindex is volgens het CBS iets meer dan 3%. Over de eerste maanden van dit jaar is de pompprijs van diesel met 8% en van benzine met 17% gestegen. Deze prijsstijgingen dragen ca. 0,4% (0,08% per maand) bij aan de inflatie over de periode januari t/m mei. Over de afgelopen vier jaar beschouwd, is de bijdrage van het prijsverloop van de motorbrandstoffen ca. 0,16% per jaar (1996: +0,24%; 1997:+0,09%; 1998:-0,12% en 1999:+0,41%). </antwoord>
      <antwoord nummer="8">Het convenant met de oliemaatschappijen is reeds op 13 april jl. getekend en op 30 mei jl. door de Minister van Financiën ter kennisneming aan de Tweede Kamer gezonden. Een aantal details wordt thans nog uitgewerkt. Zoals boven aangegeven zie ik geen reden met de oliemaatschappijen afspraken te maken over transparantie van de prijs. Ik verwacht dat het convenant zal bijdragen aan een betere marktwerking bij de verdeling van benzinestations langs Rijkswegen over de – naar ik hoop ook nieuwe – marktpartijen. Vraag van het lid Crone gesteld bij Regeling der werkzaamheden 23 mei 2000. Ter aanvulling op vraag 3 en als antwoord op de mondelinge vragen van de heer Crone het volgende. De prijsvorming van producten – en benzine is daarbij geen uitzondering – is aan de markt, waarbij de overheid regels heeft gesteld aan de concurrentie in de Mededingingswet. Het toezicht op de mededinging is aan de NMa opgedragen. Het is dus ook aan de NMa te beoordelen of bij de sterke prijsconcurrentie, zoals nu in Nijmegen plaatsvindt, sprake is van prijsafspraken, misbruik van een economische machtspositie of ander gedrag dat in strijd is met de Mededingingswet. De NMa heeft naar aanleiding van klachten een onderzoek naar deze aspecten gestart. Mede naar aanleiding van uw vragen heb ik mij ervan overtuigd dat de NMa met grote aandacht de prijsvorming van motorbrandstoffen (in het bijzonder benzine) zal onderzoeken. Evenals u ben ik bijzonder geïnteresseerd in de uitkomsten van dit onderzoek. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
