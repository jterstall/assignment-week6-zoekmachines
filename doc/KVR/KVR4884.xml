<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits en Koekkoek (beiden CDA) over de introductie van de euro met betrekking tot het witwassen van criminele gelden. (Ingezonden 27 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4884
</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Criminaliteitsbestrijding en -preventie) Geld (Betalingsverkeer)</item>
         <item attribuut="Trefwoorden">Criminaliteit EMS Geld- en kapitaalmarkt</item>
         <item attribuut="Vindplaats">Kamervragen met antwoord 1996-1997, nr. 1174, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Smits</persoon>
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-05-07</item>
         <item attribuut="Datum_indiening">1997-03-27</item>
         <item attribuut="Document-id">KVR4884</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2399" allpagenumbers="2399 2400" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1174" onderwerp="" indiendatum="1997-03-27">
         <vrager partij="CDA" oorsprong="parlement">Smits</vrager>
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="7 mei 1997), zie ook Aanhangsel Handelingen nr. 1076, vergaderjaar 1996–1997">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht, dat de euro de drugsmaffia in de kaart speelt? <voetnoot nummer="1"/>
      </vraag>
      <vraag nummer="2">Wordt het witwassen van criminele gelden vereenvoudigd door de introductie van de euro? </vraag>
      <vraag nummer="3">Is de Wet melding ongebruikelijke transacties (MOT) er op toegesneden om ongebruikelijke en illegale transacties bij de omschakeling naar de euro te traceren? </vraag>
      <vraag nummer="4">Welke maatregelen worden in Europees verband genomen om illegale transacties bij de omschakeling naar de euro te voorkomen? </vraag>
      <vraag nummer="5">Bent u bereid in de EU een MOT-wetgeving voor alle EU-lidstaten aan de orde te stellen? </vraag>
      <vraag nummer="6">Is de minister van justitie bereid de resultaten van het onderzoek – indien nodig vertrouwelijk – aan de Kamer toe te zenden voorzien van een reactie en mogelijk oplossingen van de gesignaleerde problemen? </vraag>
      <vraag nummer="7">Wil de minister van Justitie namens de CDA-fractie de hartelijke gelukwensen overbrengen aan het bruidspaar dat op vrijdag 21 maart jl. hun bruiloft vierden, waardoor, volgens de berichtgeving, het ministerie van Justitie niet bereikbaar was? </vraag>
      <noten afkomstig="vraag">
         <noot nummer="1" datum="1997-03-22" bron="Telegraaf">Telegraaf, 22 maart 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. Ik teken daarbij aan dat er geen vertrouwelijke justitiële notitie over dit onderwerp is. Het onderwerp euro en witwassen is wel in reguliere overleggen aan de orde als aandachtspunt. </antwoord>
      <antwoord nummer="2 en 3">De wet Melding ongebruikelijke transacties (Wet MOT) is erop toegesneden alle ongebruikelijke financiële transacties te laten melden bij het Meldpunt, dat vervolgens bepaalt of er sprake is van verdachte transacties en, indien hiervan sprake is, deze transacties doormeldt aan het openbaar ministerie. Of een transactie door een financiële instelling als ongebruikelijke transactie moet worden gemeld, bepaalt de financiële instelling aan de hand van de indicatoren van de Wet MOT. Met het oog op de introductie van de euro worden thans in de werkgroep Indicatoren – waarin vertegenwoordigers van de ministeries van Financiën en van Justitie, het Meldpunt, de meldende instellingen, de toezichthouders op de financiële markten, de Economische Controledienst, het openbaar ministerie en de politie samenwerken – de indicatoren bezien in verband met de introductie van de euro. De werkgroep Indicatoren streeft ernaar zo spoedig mogelijk haar concept-voorstellen aan te bieden aan de Begeleidingscommissie MOT, waarin eveneens vertegenwoordigers van de instanties genoemd bij de werkgroep indicatoren participeren, die vervolgens haar advies zal uitbrengen aan mijn ambtgenoot van Justitie en mijzelf. Conform artikel 8 van de Wet MOT zullen wij vervolgens de indicatoren, op grond waarvan de financiële instellingen ongebruikelijke euro-transacties moeten melden, vaststellen. Wat betreft de nieuwe indicatoren voor de euro wordt uitgegaan van de verschillende fasen van invoering, opdat in elke fase specifiek toegesneden indicatoren van toepassing zijn. Dit betekent dat momenteel bezien wordt of bij de start van de girale euro een girale euro-indicator van toepassing moet zijn en of bij de invoering van de chartale euro een chartale euro-indicator moet worden ingevoerd. Nadat de invoering van de euro haar beslag zal hebben gekregen, zullen vervolgens de guldens-indicatoren verdwijnen en zal worden uitgegaan van de nieuwe valuta. Wat betreft de invoering van de euro zal uiteraard bij de introductie van de chartale euro sprake zijn van een groot aantal omwisselingen naar de nieuwe valuta in een korte tijd. </antwoord>
      <antwoord nummer="4 en 5">Op 10 juni 1991 is de Europese Richtlijn Witwassen aangenomen. Op basis van deze Richtlijn, alsmede op basis van de veertig aanbevelingen van de Financial Action Task Force on money laundering (FATF), 30 mei 1990 is de wet MOT tot stand gekomen. Alle andere lidstaten van de EU hebben eveneens met de Wet MOT vergelijkbare wetgeving geïmplementeerd, teneinde te voldoen aan de verplichtingen van de Europese Richtlijn en de aanbevelingen van de FATF. Evenals dat in Nederland het geval is, zullen in alle lid-staten van de EU de financiële instellingen naar verwachting aandacht besteden aan ongebruikelijke of verdachte euro-transacties. </antwoord>
      <antwoord nummer="6">De minister van Justitie heeft een werkgroep ingesteld, bestaande uit vertegenwoordigers van de departementen van Justitie en van Financiën, het openbaar ministerie en opsporingsinstanties, alsmede op persoonlijke titel een deskundige uit de bankensector. Deze werkgroep heeft tot taak om ten behoeve van de minister van Justitie de mogelijkheden te inventariseren om bij de invoering van de euro de wederrechtelijke oorsprong van geld geheel of gedeeltelijk onzichtbaar te maken dan wel de bewijsbaarheid van de wederrechtelijke oorsprong geheel of gedeeltelijk onmogelijk te maken dan wel wederrechtelijk verkregen geld definitief in het legale circuit te brengen. De werkgroep zal advies uitbrengen over de omvang van de risico’s dat daadwerkelijk de geschetste mogelijkheden zich zullen gaan voordoen en zal zonodig voorstellen doen om daartegen maatregelen te nemen. Indien de resultaten daar aanleiding toe geven, zal de Kamer daarover te zijner tijd worden geïnformeerd. </antwoord>
      <antwoord nummer="7">De minister van Justitie heeft inmiddels met genoegen aan het verzoek van de CDA-fractie voldaan. </antwoord>
      <noten afkomstig="antwoord"/>
   </antwoorden>
</kvr>
