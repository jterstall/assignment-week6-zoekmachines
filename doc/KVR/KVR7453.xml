<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) over verkeersinformatie. (Ingezonden 29 april 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7453
</item>
         <item attribuut="Inhoud">Vragen over het niet langer leveren van verkeersinformatie vanuit Driebergen door het Korps Landelijke Politiediensten (KLPD).</item>
         <item attribuut="Rubriek">Criminaliteit en openbare orde (Politie) Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Informatie Politie Verkeersveiligheid Wegen</item>
         <item attribuut="Vindplaats">Kamervragen met antwoord 1997-1998, nr. 1492, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1998-07-10</item>
         <item attribuut="Datum_indiening">1998-04-29</item>
         <item attribuut="Document-id">KVR7453</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3063" allpagenumbers="3063 3064" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7453" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1492" onderwerp="" indiendatum="1998-04-29">
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="10 juli 1998), zie ook aanhangsel handelingen nrs. 1260 en 1416, vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Binnenlandse Zaken en de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het bericht dat het Korps Landelijke Politiediensten (KLPD) uiterlijk 1 september wil stoppen met het voorlezen van verkeersinformatie vanuit Driebergen? <voetnoot nummer="1"/>
      </vraag>
      <vraag nummer="2">Bent u op de hoogte gesteld van het voornemen van het KLPD? Zo ja, wat is hierop uw reactie geweest? </vraag>
      <vraag nummer="3">Acht u de verzorging van de verkeersinformatie door het KLPD een belangrijke preventieve taak ter bevordering van de verkeersveiligheid of ziet u het primair als commerciële dienstverlening? </vraag>
      <vraag nummer="4">Zijn er meer diensten die het KLPD thans nog in haar takenpakket heeft zitten, maar die zij in de toekomst tegen vergoeding wil gaan aanbieden? Overwegen ook andere overheidsdiensten met publieke informatie op de commerciële toer te gaan? </vraag>
      <vraag nummer="5">Hoe verhoudt deze commercialisering zich tot de inspanningen van staatssecretaris Kohnstamm om publieke informatie gratis te doen publiceren? </vraag>
      <vraag nummer="6">Wat gaat u ondernemen indien de omroepen zouden besluiten de commerciële verkeersinformatie niet af te nemen? Wie is verantwoordelijk voor de verkeersproblemen die daarvan het gevolg zouden kunnen zijn? </vraag>
      <vraag nummer="7">Op welke wijze gaat u het plan van het KLPD terugdraaien? </vraag>
      <noten afkomstig="vraag">
         <noot nummer="1" datum="1998-04-27" bron="ANP telex">ANP telex, 27 april 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De plannen van het ministerie van Verkeer en Waterstaat en de rol daarin van het KLPD om de verkeersinformatie op een andere manier te organiseren, zijn reeds geruime tijd bekend. Dat het KLPD in dat kader gaat ophouden met het zelf voorlezen van verkeersinformatie kan op grond van kennisname van de nieuwe en verbeterde opzet van de verkeersinformatie gebillijkt worden. De sterke toename van het aantal zendgemachtigden en verkeersberichten maakt het onmogelijk dat het KLPD alle zenders blijft bedienen. Het ministerie van Verkeer en Waterstaat heeft eind 1996, in de Beleidsnota Reisinformatie (Besproken in algemeen overleg Tweede Kamer, 22 januari 1997, kamerstuk 23 653, nr. 4), uiteengezet dat de inwinning, veredeling en terbeschikkingstelling van reisinformatie in de naaste toekomst op een kwalitatief hoger niveau zou moeten worden gebracht. Daartoe heeft dit ministerie, zoals aangekondigd in vorengenoemde beleidsnota, in samenwerking met het KLPD het Traffic Information Centre (TIC) ontwikkeld. Het TIC stelt sedert 5 januari van dit jaar, vanuit een behuizing in Utrecht, verkeersinformatie ter beschikking. Het KLPD zal tot 1 september nog op de oude wijze werken, maar na die datum uitsluitend verkeersinformatie om niet aan het TIC leveren. Een uitzondering wordt gemaakt voor alarmberichten. Wij hechten er daarbij zeer aan dat omroepen en andere dienstverleners blijven zorgen voor goede verkeersinformatie aan het publiek. Het TIC heeft geen winstoogmerk. Ondanks forse investeringen in de nieuwe verkeersinformatie wordt aan haar cliënten slechts een door de minister van Verkeer en Waterstaat vastgesteld tarief voor afleverkosten in rekening gebracht, dat dit jaar f 12 500,– bedraagt. </antwoord>
      <antwoord nummer="3">Wij zien in het vergaren en het ter beschikking stellen van verkeersinformatie om niet door het KLPD aan het TIC een wezenlijke bijdrage in de bevordering van de verkeersveiligheid. Deze activiteiten zijn niet commercieel van aard. </antwoord>
      <antwoord nummer="4">Er zijn geen diensten uit het pakket van het KLPD waarvoor vergoeding zal worden gevraagd. Uw tweede vraag is van een zo algemene strekking dat wij die onmogelijk kunnen beantwoorden. Voorts verwijzen wij u naar het antwoord op vraag 5. </antwoord>
      <antwoord nummer="5">In de nota Naar toegankelijkheid van overheidsinformatie (Kamerstuk 20 644, nr. 30) heeft het Kabinet aangegeven dat de «basisinformatie van de democratische rechtsstaat» laagdrempelig en zo mogelijk gratis van Internet dient te worden verstrekt. Tot die basisinformatie worden gerekend: wet- en regelgeving, informatie van de vertegenwoordigende lichamen en rechterlijke uitspraken. De hier bedoelde verkeersinformatie valt onder een andere categorie, die in de bovenvermelde nota wordt onderscheiden als «elektronische gegevensbestanden van het bestuur». Ten aanzien van deze categorie wordt in de eerdervermelde nota geconstateerd dat deze in toenemende mate tegen betaling wordt verstrekt en dat een kader voor de regulering van dergelijke exploitatie ontbreekt. Op verzoek van de leden van de vaste Commissie voor Binnenlandse Zaken van de Tweede Kamer heeft staatssecretaris Kohnstamm toegezegd een inventarisatie te laten maken van de elektronische gegevensbestanden die bij het bestuur beschikbaar zijn en de wijze waarop deze worden geëxploiteerd. De eerste fase van dat onderzoek wordt thans uitgevoerd. </antwoord>
      <antwoord nummer="6 en 7">Ons is gebleken dat eind april bij de omroepen onvoldoende zicht bestond hoe en tegen welke kosten de bestaande verzorging van verkeersinformatie op basis van de diensten van het TIC kon worden voortgezet. Het gaat daarbij om de verkeersinformatie via Radio 1 (een wettelijke opdracht), regionale omroepen, commerciële omroepen en NOS-teletekst. Inmiddels blijken er voldoende mogelijkheden te zijn om de bestaande dienstverlening op doelmatige wijze voort te zetten. Kort geleden is bekend geworden dat de NOS een overeenkomst zal sluiten met de ANWB over de verzorging van de verkeersinformatie op de landelijke publieke radio. Er is derhalve alle reden om aan te nemen dat de verzorging van de verkeersinformatie aan het publiek, mede in het belang van de verkeersveiligheid, wordt gecontinueerd. Daarbij kan de dienstverlening van het TIC leiden tot hogere kwaliteit en doelmatigheid. </antwoord>
      <noten afkomstig="antwoord"/>
   </antwoorden>
</kvr>
