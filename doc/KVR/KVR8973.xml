<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) aan de minister van Buitenlandse Zaken over een wapenovereenkomst tussen Syrië-Rusland. (Ingezonden 10 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8973
</item>
         <item attribuut="Inhoud">Betreft de aankoop door Syrië van Russische wapens waarmee Syrië vliegtuigen in het Israëlische luchtruim kan neerhalen.</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Midden-Oosten Rusland Syrië Vrede en veiligheid Wapens</item>
         <item attribuut="Vindplaats">Kamervragen met antwoord 1998-1999, nr. 1020, Tweede Kamer</item>
         <item attribuut="Vraagnr_bij_indiening">2989909230</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1999-03-23</item>
         <item attribuut="Datum_indiening">1999-03-10</item>
         <item attribuut="Document-id">KVR8973</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2089" allpagenumbers="2089 2090" vetnummer="2989909230" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8973" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1020" onderwerp="" indiendatum="1999-03-10">
         <vrager partij="CDA" oorsprong="parlement">Verhagen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-03-23">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht dat Syrië een overeenkomst met Rusland heeft gesloten ter waarde van 2 miljard dollar voor de aanschaf van Sukhol-27 gevechts/onderscheppingsvliegtuigen, T-80 tanks en S-300 (A-10) anti-raket/luchtverdedigingsraketten? <voetnoot nummer="1"/>
      </vraag>
      <vraag nummer="2">Bent u op de hoogte van het feit dat Syrië met de S-300 raketten vanuit Syrië vliegtuigen in het Israëlische luchtruim kan neerhalen? </vraag>
      <vraag nummer="3">Acht u deze aankoop van Russische wapens een bedreiging voor het militair evenwicht in de regio en voor het vredesproces? </vraag>
      <vraag nummer="4" voetnoot="2">Herinnert u zich het antwoord op de vragen over de proliferatie van Russische technologie naar Iran waarin u uw bezorgdheid uitsprak en stelde dat dit onderwerp bilateraal en in het kader van ander overleg hoog op de agenda zal blijven staan? <voetnoot nummer="2"/>
      </vraag>
      <vraag nummer="5">Welke aanvullende stappen zullen de EU en Nederland zetten om een einde te maken aan de toenemende wapenproliferatie via Rusland richting Iran en Syrië? </vraag>
      <noten afkomstig="vraag">
         <noot nummer="1" datum="1999-03-3" bron="Israël Nieuwsbrief">Israël Nieuwsbrief, 3 maart 1999</noot>
         <noot nummer="2" documenttype="Kamervragen">Aanhangsel Handelingen, 84, vergaderjaar 1994–1995.</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het bestaan van een dergelijke overeenkomst is uit andere goed ingevoerde bronnen vooralsnog echter niet bevestigd. Wel zijn er sterke indicaties dat Syrië met name belangstelling zou hebben voor de «upgrading» van zijn wapenarsenaal, dat voornamelijk van Russische makelij is. Dit is naar voren gekomen tijdens het bezoek van de Russische Minister van Defensie Sergeyev aan Damascus in november 1998, alsmede tijdens het recente bezoek van de Syrische Minister van Buitenlandse Zaken Al-Shara’a aan Moskou. Omdat Moskou voor dergelijke wapentransacties doorgaans commerciële voorwaarden stelt, is het gezien de economische situatie van Syrië maar zeer de vraag of het land de hiervoor vereiste deviezen wel kan opbrengen. </antwoord>
      <antwoord nummer="2">Technisch gezien is het inderdaad mogelijk om met een S-300 raket vanuit Syrië een vliegtuig in het Israëlische luchtruim neer te halen. </antwoord>
      <antwoord nummer="3">De Nederlandse regering is van mening, dat iedere accumulatie van wapens in een spanningsgebied destabiliserend kan werken en beijvert zich in de daarvoor in aanmerking komende fora voor terughoudendheid van wapenproducerende landen. Ook het Nederlandse wapenexportbeleid kent groot gewicht toe aan dit criterium. </antwoord>
      <antwoord nummer="4">Ik herinner mij het antwoord op vragen van het lid Verhagen van 11 december 1998, aanhangsel van de handelingen nr. 518, vergaderjaar 1998/1999. </antwoord>
      <antwoord nummer="5">Zoals bekend zijn op het gebied van massavernietigingswapens naast de bestaande verdragen (NPV, BW- en CW-verdrag) vergaande internationale afspraken voor exportcontrole gemaakt in het kader van met name de Australië Groep, de Nuclear Suppliers Group en het Missile Technology Control Regime. Rusland maakt deel uit van van deze fora, met uitzondering van de Australië Groep. Ten aanzien van de proliferatie van conventionele wapens bestaan afspraken in het kader van het Wassenaar Arrangement, waartoe ook Rusland behoort. Het spreekt vanzelf dat de leden van deze regimes worden aangesproken op overtreding van de gemaakte afspraken op exportcontrolegebied. Dit geschiedt ook in bilaterale contacten alsmede in contacten tussen de EU en de Russische Federatie. Daarnaast beogen Nederland en andere (EU-)landen een concrete bijdrage te leveren aan de beteugeling van het proliferatiegevaar dat uitgaat van overtollige arsenalen van massavernietigingswapens in de Russische Federatie door assistentie bij de ontmanteling en vernietiging van deze wapens te verlenen. </antwoord>
      <noten afkomstig="antwoord"/>
   </antwoorden>
</kvr>
