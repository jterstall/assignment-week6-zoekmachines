<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hillen (CDA) aan de ministers van Financiën en van Volksgezondheid, Welzijn en Sport over oorlogsgetroffenen. (Ingezonden 6 juli 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14132
</item>
         <item attribuut="Inhoud">Vragen over de berekening van opbrengst uit vermogen in de wetten voor oorlogsgetroffenen en de (slechte) aansluiting met het nieuwe belastingstelsel (de vrijstelling zoals die in box 3 IB 2001 geldt).</item>
         <item attribuut="Rubriek">Belastingen (Inkomstenbelasting) Belastingen (Vermogensbelasting) Sociale zekerheid (Voorzieningen oorlogsslachtoffers)</item>
         <item attribuut="Trefwoorden">Inkomstenbelasting Oorlogspensioenen Vermogensbelasting</item>
         <item attribuut="Vindplaats">Kamervragen met antwoord 2000-2001, nr. 1575, Tweede Kamer</item>
         <item attribuut="Vraagnr_bij_indiening">2000113330</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Hillen</persoon>
         </item>
         <item attribuut="Datum_reaktie">2001-08-15</item>
         <item attribuut="Datum_indiening">2001-07-06</item>
         <item attribuut="Document-id">KVR14132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3287" allpagenumbers="3287 3288" vetnummer="2000113330" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14132" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1575" onderwerp="" indiendatum="2001-07-6">
         <vrager partij="CDA" oorsprong="parlement">Hillen</vrager>
         <vraagt-aan>de ministers van Financiën en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-08-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Klopt het dat in de wetten voor oorlogsgetroffenen bij de berekening van opbrengst uit vermogen niet wordt aangesloten bij de systematiek van het nieuwe belastingstelsel? Klopt het dat bij de met het buitengewoon pensioen (op grond van bijvoorbeeld de Wbp) te verrekenen vermogensinkomsten wordt uitgegaan van de reële, feitelijk genoten vermogensinkomsten en is niet gekozen voor het principe van de vermogensrendementsheffing? </vraag>
      <vraag nummer="2">Klopt het dat de vrijstelling van opbrengst uit vermogen bij de berekening van de pensioenuitkering op grond van de Wbp dit jaar f 1428,– bedraagt? Waarom is hier niet aangesloten bij de vrijstelling zoals die in box 3 de IB 2001 geldt? </vraag>
      <vraag nummer="3">Deelt u de mening dat gelijkschakeling van de berekening van opbrengst uit vermogen in de wetten voor oorlogsgetroffenen en de fiscale wetgeving voor betrokkenen en de uitvoerder van de regelingen een substantiële vereenvoudiging en vermindering van administratieve handelingen betekent? Is een dergelijke gelijkschakeling vanuit consistent overheidsbeleid niet eveneens wenselijk? </vraag>
      <vraag nummer="4">Klopt het dat het eigenwoningforfait als opbrengst uit vermogen geldt, met als gevolg dat mensen die hun hypotheek hebben afgelost, gekort worden op de uitkering indien het eigenwoningforfait meer bedraagt dan f 1428,–? </vraag>
      <vraag nummer="5">Acht u dit een redelijk gevolg van deze regel, nu ook het eigenwoningforfait reeds belast wordt? Bent u bereid om het eigenwoningforfait buiten de vrijstelling van opbrengst uit vermogen te laten? </vraag>
      <vraag nummer="6">Klopt het dat de jaarlijkse belastingvrije uitkering van f 3000,– voor de «vermeerderde pensioenen», bestemd voor bijzondere kosten die niet in de pensioenvermeerdering zijn begrepen en die evenmin in aanmerking komen voor belastingaftrek, decennia lang niet is verhoogd of geïndexeerd? Wat is de reden hiervan? Bent u bereid deze uitkering te indexeren? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De wetten voor oorlogsgetroffenen kunnen worden onderscheiden naar de wetten buitengewoon pensioen, te weten de Wet buitengewoon pensioen 1940–1945 (Wbp 1940–1945), de Wet buitengewoon pensioen zeelieden-oorlogsslachtoffers (Wbpzo) en de Wet buitengewoon pensioen Indisch verzet (WIV) en de uitkeringswetten, te weten de Wet uitkeringen vervolgingsslachtoffers 1940–1945 (Wuv) en de Wet uitkeringen burgeroorlogsslachtoffers 1940–1945 (Wubo). Waar in de wetten buitengewoon pensioen bij de bepaling van de inkomsten uit vermogen wordt uitgegaan van de feitelijke inkomsten wordt in de Wuv en de Wubo een fictief rendementspercentage gehanteerd. In het Algemeen Overleg met de Vaste Commissie voor Volksgezondheid, Welzijn en Sport (VC/VWS) van 6 oktober 1999 over het regeringsstandpunt op de aanbevelingen van het Adviescollege uitvoering wetten voor oorlogsgetroffenen (kamerstukken II 1998/99, 20 454, nr. 52) heeft de VC/VWS het destijds in de Wuv en Wubo gehanteerde rekenpercentage vermogenskorting van 5 aan de orde gesteld. De commissieleden hebben mij toen verzocht na te gaan in hoeverre het in het kader van de belastingherziening 2001 te hanteren forfaitaire percentage aangaande de vermogensrendementsheffing gevolgen zou moeten hebben voor het percentage van de vermogenskorting in de Wuv en de Wubo. In mijn brief aan de Tweede Kamer van 19 november 1999 (kamerstukken II 1999/2000, 20 454, nr. 53) heb ik gemeld bereid te zijn het kortingspercentage dat in het kader van de Wuv en de Wubo wordt gehanteerd op overeenkomstige wijze aan te passen. Overeenkomstig deze toezegging aan de Tweede Kamer geldt voor de Wuv en de Wubo sedert de inwerkingtreding op 1 januari 2001 van de Aanpassingswet Wet inkomstenbelasting 2001 (Stb. 2000, 571) dat de inkomsten uit vermogen worden bepaald op een percentage van dat vermogen dat gelijk is aan het forfaitaire rendementspercentage, genoemd in artikel 5.2 van de Wet inkomstenbelasting 2001 (Wet IB 2001), met dien verstande dat van het aldus berekende bedrag een bepaald bedrag per jaar (in 2001 f 1428,–) wordt vrijgelaten. Voor de wetten buitengewoon pensioen is bewust afgezien van het wijzigen van de systematiek om de navolgende reden. Uit nader onderzoek van de Pensioen- en Uitkeringsraad (PUR; als zelfstandig bestuursorgaan belast met de toepassing en uitvoering van de wetten voor oorlogsgetroffenen) is gebleken dat veel pensioengerechtigden er als gevolg van het doorvoeren van een dergelijke systeemwijziging financieel op achteruit zouden gaan. Uitgaande van de ereschuld en bijzondere solidariteit met deze groep buitengewoon gepensioneerden is het uitgangspunt voor het kabinetsbeleid dat van een dergelijke financiële achteruitgang geen sprake mag zijn. In de wetssystematiek van de wetten buitengewoon pensioen wordt voor de korting op het buitengewoon pensioen uitgegaan van de feitelijk door de pensioengerechtigde genoten inkomsten. Zou met de inwerkingtreding van de Wet IB 2001 het in artikel 5.2 van deze wet gehanteerde forfaitaire rendementspercentage (van 4%) als uitgangspunt voor de verrekening van de inkomsten uit vermogen worden gehanteerd, zou dit voor veel pensioengerechtigden tot consequentie hebben dat een hoger bedrag met het buitengewoon pensioen zou moeten worden verrekend dan onder de huidige regeling. Dit zou tot gevolg hebben dat voor deze pensioengerechtigden het feitelijk te ontvangen buitengewoon pensioen zou dalen. Deze consequentie acht ik te meer ongewenst omdat dit strijdig is met de beleidsuitgangspunten die door het kabinet zijn geformuleerd voor de wijze waarop moet worden omgegaan met de gevolgen van de belastingherziening 2001 voor inkomensafhankelijke regelingen. Volgens deze uitgangspunten dienen onder andere de noodzakelijke aanpassingen van inkomensafhankelijke regelingen zoveel mogelijk budgettair neutraal te zijn. </antwoord>
      <antwoord nummer="2">Ja. Het betreft hier een bedrag dat vrijgesteld wordt van verrekening met het pensioen dat elk jaar nader wordt vastgesteld indien de ontwikkeling van het consumentenprijsindexcijfer daartoe aanleiding geeft. In de Wet IB 2001 is geregeld dat bij de bepaling van het belastbaar inkomen uit sparen en beleggen (box 3) een deel van het vermogen heffingsvrij is (artikel 5.5). Ingevolge de systematiek van de wetten buitengewoon pensioen gaat het niet om een deel van het vermogen, maar om een gedeelte van de feitelijke inkomsten uit vermogen dat buiten beschouwing blijft bij het bepalen van de korting. </antwoord>
      <antwoord nummer="3">Zoals hiervoor in de beantwoording van vraag 1 reeds is aangegeven, worden op basis van de Wuv en de Wubo de inkomsten uit vermogen reeds bepaald op een percentage van dat vermogen dat gelijk is aan het forfaitaire rendementspercentage, genoemd in artikel 5.2 van de Wet IB 2001. Ten aanzien van deze wetten is er dus sprake van een gelijkschakeling (van het percentage). Ten aanzien van de gerechtigden op basis van de wetten buitengewoon pensioen ben ik van mening dat de voordelen van vereenvoudiging en vermindering van administratieve handelingen niet zwaarder mogen wegen dan het reeds in de beantwoording van vraag 1 gesignaleerde nadeel van het hanteren van het forfaitaire rendementspercentage (van 4%) als uitgangspunt voor de verrekening van de inkomsten uit vermogen. </antwoord>
      <antwoord nummer="4">Ja. Hierbij is het primair van belang te wijzen op het feit dat het karakter van de wetten buitengewoon pensioen inkomensaanvullend is. Het is dan ook redelijk om met de inkomsten uit zowel werk en woning als vermogen rekening te houden bij het vaststellen van deze aanvulling. Overigens leert de praktijk dat de meeste gepensioneerden nog wel degelijk rentelasten in verband met de eigen woning hebben. In het geval van het buiten beschouwing laten van de woning bij de vaststelling van de verrekenbare neveninkomsten zou dit tot gevolg hebben dat het negatieve inkomensbestanddeel (hypotheeklasten hoger dan het eigenwoningforfait) wegvalt en dat er als gevolg hiervan meer gekort zou moeten worden. </antwoord>
      <antwoord nummer="5">Aangezien de belastingwetgeving en de pensioenwetgeving twee afzonderlijke terreinen zijn, acht ik het gevolg van de onder vraag 4 aangeduide regel redelijk. Een aanpassing op dit punt wordt door mij niet overwogen. Dit geldt te meer daar uit de praktijk blijkt, dat bij het uitsluiten van het eigenwoningforfait als te verrekenen neveninkomsten dit bij de meeste gepensioneerden tot een door mij als ongewenst beschouwde financiële achteruitgang zal leiden. </antwoord>
      <antwoord nummer="6">De reden voor het uitblijven van een indexering van het genoemde bedrag is gelegen in het feit dat in de regelgeving is bepaald dat hier sprake is van een «vaste vergoeding» in de zin van een niet te indexeren vergoeding. Het bedrag van f 3000,– is in beginsel bedoeld om hieruit de ziektekosten van medisch sociale aard te bekostigen. Indien de kosten in de praktijk hoger blijken te zijn, worden zij met toepassing van artikel 11a van de Wbp 1940–1945 (en de daarmee overeenstemmende artikelen in de Wbpzo en WIV) vergoed. Met het oog op het vorenstaande wordt een indexering door mij niet overwogen. </antwoord>
      <noten afkomstig="antwoord"/>
   </antwoorden>
</kvr>
