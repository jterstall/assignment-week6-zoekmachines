<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de ministers van Volksgezondheid, Welzijn en Sport en van Landbouw, Natuurbeheer en Visserij over risico's van Duits vlees. (Ingezonden 2 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12876
</item>
         <item attribuut="Inhoud">Vragen over de risico's van Duits met BSE besmet vlees, die wellicht al langer bekend waren bij het ministerie van Volksgezondheid, Welzijn en Sport. Er wordt gevraagd naar de gegevens waarop de twijfels waren gebaseerd, de acties die hierop zijn ondernomen, hoe het Centraal Bureau Levensmiddelenhandel is geïnformeerd en waarom het informatienummer over het risico tijdens de kerstagen onbereikbaar was.</item>
         <item attribuut="Rubriek">Consument (Levensmiddelenkeuring) Staats- en bestuursrecht (Ministeries) Veeteelt (Runderen) Veeteelt (Veeziekten)</item>
         <item attribuut="Trefwoorden">Levensmiddelenkeuring Ministeries Runderen Veeziekten</item>
         <item attribuut="Vindplaats">Kamervragen met antwoord 2000-2001, nr. 480, Tweede Kamer</item>
         <item attribuut="Vraagnr_bij_indiening">2000104310</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2001-01-09</item>
         <item attribuut="Datum_indiening">2001-01-02</item>
         <item attribuut="Document-id">KVR12876</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="993" allpagenumbers="993 994" vetnummer="2000104310" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12876" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="480" onderwerp="" indiendatum="2001-01-2">
         <vrager partij="CDA" oorsprong="parlement">Atsma</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Klopt het bericht dat bij het ministerie van Volksgezondheid, Welzijn en Sport al langer twijfels bestonden over de veiligheid van Duits vlees? Zo ja, was dit ook bekend bij het ministerie van Landbouw, Natuurbeheer en Visserij? </vraag>
      <vraag nummer="2">Op welke gegevens waren deze twijfels gebaseerd en wat is hiermee gedaan? Wat was de aard en omvang van het risico? </vraag>
      <vraag nummer="3">Is het waar dat het ministerie van Volksgezondheid, Welzijn en Sport niet heeft gehandeld vanwege mogelijke juridische belemmeringen? Zo ja, wat waren deze juridische belemmeringen? Heeft hierover overleg plaatsgevonden met het ministerie van Landbouw, Natuurbeheer en Visserij? </vraag>
      <vraag nummer="4">Wat is er gedaan met het advies van prof. Osterhaus van 14 december jl. om geen Duitse worst meer te consumeren? </vraag>
      <vraag nummer="5">Op welke wijze is het Centraal Bureau Levensmiddelenhandel over de risico’s geïnformeerd? Welke maatregelen zijn daarop gevolgd? </vraag>
      <vraag nummer="6">Waarom was het consumenten-informatienummer over risico’s betreffende Duitse vleeswaren tijdens de kerstdagen niet bereikbaar? Kunt u garanderen dat dit nummer wel bereikbaar zal zijn tijdens de komende feestdag? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid M. B. Vos, ingzonden 2 januari 2001. </toelichting>
   <antwoorden aantal="4">
      <antwoord nummer="1, 2 en 4">Tot 24 november 2000 was in Duitsland geen BSE vastgesteld. Het risico op BSE uit Duitsland was derhalve van dien aard dat het niet noodzakelijk geacht werd een verbod in te stellen op de invoer van vleeswaren waarin eventuele verwerking van specifiek risico materiaal (srm) niet kon worden uitgesloten. Hierover heb ik uw Kamer mede namens de staatssecretaris van Landbouw, Natuurbeheer en Visserij op 25 oktober 1999 schriftelijk geïnformeerd (Tweede Kamer, vergaderjaar 1999–2000, 24 668, nr. 32). Vanaf 1 oktober 2000 is de Europese verplichting tot het verwijderen van srm ook in Duitsland van kracht geworden. Daarmee kwam ook in Duitsland een definitief eind aan het mogelijk verwerken van srm in vleeswaren, zoals in Nederland al sinds augustus 1997 het geval is. Op 24 november 2000 werd voor het eerst BSE in Duitsland vastgesteld. Omdat vanaf 1 oktober ook in Duitsland een srm-regime gold dat vergelijkbaar is met de Nederlandse situatie, was het vaststellen van een BSE-geval in Duitsland voor mij geen aanleiding om extra maatregelen te treffen. Op 22 december 2000 heeft de Duitse minister van Volksgezondheid de vleeswaren die vóór 1 oktober 2000 zijn geproduceerd, ongeschikt verklaard voor consumptie, daar mogelijke verwerking van srm niet uit viel te sluiten. Om de Nederlandse consument dezelfde bescherming te bieden als de Duitse, heb ik op 22 december 2000 uit voorzorg geadviseerd voorlopig geen vleeswaren van Duitse oorsprong te eten waarin rundvlees is verwerkt totdat op dit punt helderheid zou zijn verkregen. Via pers- en publieksinformatie heb ik dit nog de avond van 22 december bekend laten maken. Onder toezicht van de Keuringsdienst van Waren is nog diezelfde dag door het bedrijfsleven een recall van de bewuste Duitse vleeswaren uitgevoerd. Het advies van prof. Osterhaus waaraan u refereert heeft mij niet bereikt, ook niet via het Scientific Steering Committee van de Europese Commissie. </antwoord>
      <antwoord nummer="3">In de berichtgeving over deze zaak is aangegeven dat mogelijke Duitse juridische actie één van de aspecten in de besluitvorming is geweest. Maar het geringe risico van BSE-besmetting door Duitse vleeswaren is bij de totale risco-analyse echter van doorslaggevende betekenis geweest. In iedere situatie waarbij in het kader van het voorzorgprincipe een risico-analyse wordt uitgevoerd zijn voor die situatie dermate specifieke omstandigheden aan de orde, dat het moeilijk is om in het algemeen aan te geven hoe de verschillende aspecten gewogen worden. De voedselveiligheid en daarmee de veiligheid van de consument blijft altijd voorop staan. Wanneer er sprake is van een aannemelijk risico dan zal het veiligheidsaspect altijd prevaleren. Bij beperkte risico’s zullen andere afwegingen mede een rol gaan spelen. Daarbij zal bijvoorbeeld ook gekeken worden naar de proportionaliteit van de te nemen maatregelen in relatie tot het risico. Uiteraard worden dit soort beslissingen genomen in nauw overleg met het ministerie van Landbouw, Natuurbeheer en Visserij. Veiligheid voor de consument staat te allen tijde voorop. Toepassen van het voorzorgsprincipe betekent echter niet dat elk geopperd risico het nemen van vergaande maatregelen rechtvaardigt. Te allen tijde moeten de aannemelijkheid van het mogelijke risico, de te verwachten effecten en de proportionaliteit van de te nemen maatregelen, inclusief de mogelijk aan die maatregelen verbonden risico’s tegen elkaar afgewogen worden. Ook maatregelen genomen in het kader van het voorzorgsprincipe moeten, op basis van WTO-voorschriften, proportioneel, niet discriminerend, consistent zijn en gebaseerd worden op een gedegen risico-analyse. </antwoord>
      <antwoord nummer="5">Bij brief van 22 november 2000 heeft de Keuringsdienst van Waren het CBL op zijn verzoek geïnformeerd over mogelijke risico’s die verbonden zouden kunnen zijn aan de consumptie van rundvlees in algemene zin. Voor de gevolgde maatregelen verwijs ik u naar het antwoord op vraag 1, 2 en 4. </antwoord>
      <antwoord nummer="6">Het consumenten-informatienummer, dat gefaciliteerd werd via de gezamenlijke infrastructuur van de ministeries bij de Postbus 51 Informatiedienst, zou in eerste instantie op vrijdagavond 22 december en op op zaterdag 23 december 2000 open zijn. Vooral op zaterdag is er veel gebeld (1508 aangeboden telefoontjes). Op die dag konden niet alle bellers te woord worden gestaan. Daarom is op zaterdag besloten het nummer ook op zondag 24 december open te stellen. Op die dag werd er minder gebeld (402). Mede in verband met de beschikbaarheid van personeel en met de teruggelopen belangstelling van het publiek is het informatienummer, zoals gebruikelijk, met kerstmis gesloten. De publieksinformatie had inmiddels in de meeste dagbladen gestaan en was voortdurend beschikbaar op verschillende internetsites van de overheid en op pagina 460 van Teletekst. Het speciale informatienummer 0800-3008051 is met ingang van maandag 8 januari 2001 opgeheven. De informatie blijft beschikbaar via het reguliere nummer van de Postbus 51 Informatiedienst (0800-8051). Het is de bedoeling dat dit nummer op 14 april 2001, eerste paasdag, gesloten is. </antwoord>
      <noten afkomstig="antwoord"/>
   </antwoorden>
</kvr>
