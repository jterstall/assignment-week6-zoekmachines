<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over grensformaliteiten voor vrachtverkeer aan de grenzen van verschillende Oost-Europese Landen. (Ingezonden 16 juli 1996); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3577
</item>
         <item attribuut="Rubriek">Handel en economie (Douane) Verkeer, vervoer en waterstaat (Wegvervoer)</item>
         <item attribuut="Trefwoorden">Douane Oost-Europa Wegvervoer</item>
         <item attribuut="Vindplaats">Kamervragen met antwoord 1995-1996, nr. 1609, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1996-08-22</item>
         <item attribuut="Datum_indiening">1996-07-16</item>
         <item attribuut="Document-id">KVR3577</item>
         <item attribuut="Omvang">5 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3273" allpagenumbers="3273 3274 3275 3276 3277" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1609" onderwerp="" indiendatum="1996-07-16">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1996-08-22">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Sociale Zaken en Werkgelegenheid en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is het waar dat het laatste jaar sprake is van een verdergaande verslechtering van de afhandeling van de grensformaliteiten ten behoeve van het vrachtverkeer aan de grenzen van de verschillende Oost-Europese landen? <voetnoot nummer="1"/>
      </vraag>
      <vraag nummer="2">In hoeverre is de gewijzigde regelgeving ten aanzien van weekendrijverboden voor vrachtwagens in de verschillende landen van invloed op de in vraag 1 bedoelde grensproblemen? Kunt u een overzicht geven van op dit punt voor het vrachtvervoer geldende of binnenkort van kracht wordende beperkende regelingen in de verschillende landen? </vraag>
      <vraag nummer="3">Uit informatie van de verschillende betrokkenen blijkt dat de aandacht voor incidentele situaties slechts tot tijdelijke «oplossingen» leidt. Op welke termijn denkt u dat de gesignaleerde problemen structureel zullen zijn opgelost? </vraag>
      <vraag nummer="4" voetnoot="2">Heeft de hardnekkigheid van de gesignaleerde problemen te maken met de structuur c.q. de autonome positie van de douaneorganisatie in de verschillende Oost-Europese landen? Is er naar uw mening sprake van onwil of onmacht om e´e´n en ander adequaat te willen of te kunnen regelen? <voetnoot nummer="2"/>
      </vraag>
      <vraag nummer="5" voetnoot="3">Worden het merendeel van de met Nederlandse kentekens en Nederlandse vergunningen op Oost-Europa rijdende vrachtwagens de laatste twee jaar bemand met o.a. Roemeense, Turkse, Hongaarse en (Klein)Joegoslavische chauffeurs? Is het u bekend dat deze chauffeurs veelal per kilometer worden betaald dan wel een vast bedrag per rit of per maand ontvangen dat slechts 20 tot 40% bedraagt van het in de Nederlandse CAO bepaalde bedrag? Welke gevolgen heeft e´e´n en ander voor de werkgelegenheid van Nederlandse chauffeurs en voor de inkomsten van de Nederlandse Staat? <voetnoot nummer="3"/>
      </vraag>
      <vraag nummer="6">Zo ja, werkt dit beloningssysteem de instandhouding van de wantoestanden aan de Oost-Europese grenzen wellicht in de hand? </vraag>
      <vraag nummer="7" voetnoot="4">Geven rechtbanken onherroepelijke veroordelingen met betrekking tot intrekkingen van vergunningen door aan het NIWO? Zo neen, welke mogelijkheden ziet u dan nog om het uitgangspunt, dat CAO-overtredingen moeten leiden tot intrekking van de vergunning, te realiseren? <voetnoot nummer="4"/>
      </vraag>
      <vraag nummer="8">Zijn de twee bestaande wettelijke verplichtingen, namelijk dat alle chauffeurs een werkgeversverklaring bij zich moeten hebben en dat buitenlandse werknemers een werkvergunning voor Nederland moeten hebben aan elkaar te koppelen, b.v. in de vorm van een Europees formulier dat per EU-land wordt uitgegeven en chauffeurs garandeert dat zij volgens de in dat land geldende CAO worden uitbetaald en waarvoor in het land van registratie sociale lasten worden afgedragen? </vraag>
      <vraag nummer="9" voetnoot="5">Bent u bereid de verstrekking van een visum voor buitenlandse chauffeurs uit niet EU-landen afhankelijk te maken van het beschikbaar hebben van een werkgeversverklaring en een werkvergunning? <voetnoot nummer="5"/>
      </vraag>
      <vraag nummer="10">Bent u, in het kader van het tegengaan van oneerlijke concurrentie, bereid het verhuren van Nederlandse vrachtwagens aan buitenlandse bedrijven op basis van Nederlandse kentekens, in navolging van o.a. Duitsland, te verbieden? </vraag>
      <vraag nummer="11">Is de controle op de in deze vragen aan de orde gestelde problematiek door samenwerking en verplichte gegevensuitwisseling tussen verschillende betrokken instanties verder te verbeteren? Is het in dat kader wenselijk bedrijven te verplichten buitenlandse vergunningen, ritmachtigingen, en ritverantwoordingsstaten evenals de tachograafschijven minimaal een jaar te bewaren? </vraag>
      <noten afkomstig="vraag">
         <noot nummer="6"/>
         <noot nummer="7"/>
         <noot nummer="1" documenttype="Kamervragen">Aanhangsel Handelingen, nr. 113, Vergaderjaar 1994–1995 en het rapport «Problemen bij grensovergangen in Midden-en Oost-Europa» van EVO, Transport en Logistiek Nederland (TLN) en de Vervoersbond CNV, 6 juni 1995 (VW95-638). TLN signaleert op dit moment eerder een verslechtering dan een verbetering van de in juni 1995 beschreven situatie.</noot>
         <noot nummer="2">Het gebeurt regelmatig dat, terwijl er sprake is van een zeer gering vervoersaanbod, er toch vele uren moet worden gewacht, enkel en alleen omdat de loketten gesloten worden gehouden. Bij grote drukte kunnen de chauffeurs daardoor worden geconfronteerd met wachttijden van 50 uur en meer. De chauffeurs staan volledig machteloos tegen deze willekeur. Chauffeurs krijgen te maken met koude en hitte, met het ontbreken van elementaire sanitaire voorzieningen en van voorzieningen ten behoeve van de drinkwater-en voedselvoorziening. Tevens komen de voorgeschreven rustperiodes in het gedrang omdat men voortdurend attent moet zijn op het behouden van aansluiting. Tenslotte wordt door de wantoestanden omkoping, corruptie en bedreiging in de hand gewerkt</noot>
         <noot nummer="3">Een systeem van betaling per kilometer dan wel per rit of met een vast bedrag per maand is in strijd met de in Nederland geldende en algemeen verbindend verklaarde CAO voor het beroepsgoederenvervoer</noot>
         <noot nummer="4" titel="Het is verboden de in loondienst werkzame bestuurders te belonen, ook indien dit geschiedt door premies of loontoeslagen, naar gelang de afgelegde afstand en/of de hoeveelheid vervoerde goederen, tenzij deze beloningen de verkeersveiligheid niet in gevaar brengen">Met een beloningssysteem zoals in vraag 5 beschreven wordt de Nederlandse CAO overtreden. Ter voorkoming van CAO-overtredingen is in de Wet Goederenvervoer over de Weg (WGW) het concurrentievoorwaardenstelsel opgenomen. Dit stelsel leidt alleen tot intrekking van vergunningen als rechtbanken onherroepelijke veroordelingen doorgeven aan het NIWO. Zie ook de EEG-verordeningen no. 3820/85 en 3821/85 AETR. artikel 10, waarin staat te lezen: «Het is verboden de in loondienst werkzame bestuurders te belonen, ook indien dit geschiedt door premies of loontoeslagen, naar gelang de afgelegde afstand en/of de hoeveelheid vervoerde goederen, tenzij deze beloningen de verkeersveiligheid niet in gevaar brengen»</noot>
         <noot nummer="5">Uiteraard valt hier in het kader van de deregulering ook te denken aan visa die een jaar geldig blijven. Dergelijke visa zijn reeds eerder met succes uitgegeven</noot>
         <noot nummer="6">NIWO en SCT, Verkeersinspecties, Vervoersbonden, TLN en sociale diensten</noot>
         <noot nummer="7">Op die manier kan worden geconstateerd hoeveel ritten er zijn gereden, hoeveel vrachtwagens er zijn ingezet, hoeveel chauffeurs er in loondienst zijn, voor hoeveel personen er sociale lasten zijn afgedragen en of er volgens de CAO is uitbetaald</noot>
      </noten>
   </vragen>
   <antwoorden aantal="9">
      <antwoord nummer="1">De afhandeling van grensformaliteiten ten behoeve van het vrachtverkeer aan de grenzen tussen de Europese Unie en de Centraal- en Oosteuropese landen en tussen deze landen onderling, levert globaal gesproken nog steeds problemen op die voornamelijk het gevolg zijn van zowel een ontoereikende inrichting van de infrastructuur als een te beperkte afhandelingscapaciteit bij de grensovergangen. Het door EVO, TLN, en CNV opgestelde rapport van juni 1995 over de problemen bij deze grensovergangen is mij bekend. In absolute zin zijn de wachttijden, zoals vermeld in dit rapport, iets verbeterd sindsdien. Ondanks verbeteringen die in de afgelopen jaren zijn aangebracht aan de grensovergangen zelf, blijft het voorzieningenpeil (wachttijden, sanitaire voorzieningen, parkeerplaatsen, horeca-voorzieningen, en dergelijke) in het algemeen achter bij de vereisten die het toenemende grenspasserende goederen- en personenverkeer stellen. Nog steeds komen wachttijden tussen de 20 en 40 uur voor. Daarbij worden Nederlandse chauffeurs vaak geconfronteerd met onvoldoende motivatie en mentaliteit bij het douanepersoneel om voertuigen snel af te handelen. De toename van het onderlinge goederenverkeer is het logische gevolg van de handelsliberalisatie in een ruimer proces van economische integratie zoals dat is voorzien in de Europa-akkoorden. Dit integratieproces, dat wederzijds aanpassingen inhoudt, vraagt van de Centraal- en Oosteuropese landen grote en tijdkostende inspanningen. De Europese Gemeenschap ondersteunt op grond van genoemde Europa-akkoorden de Centraal- en Oosteuropese landen bij dit proces via voornamelijk het PHARE-programma. Wat de grensproblematiek betreft, bestaat deze ondersteuning uit financie¨le bijdragen voor de verbetering van de grensoverschrijdende infrastructuur, de verbetering van douaneprocedures en de training van douane-ambtenaren. Verder wordt assistentie verleend bij de aanpassing van de douanewetgeving in die landen aan de EG-regelgeving op dit gebied. Het geheel van deze activiteiten is gericht op het terugdringen van de lange wachttijden aan de grenzen die in bepaalde gevallen nog steeds tot onaanvaardbare hoogte kunnen oplopen en een aanzienlijke belemmering vormen voor de ontwikkeling van de wederzijdse handel. In de diverse bilaterale en multilaterale contacten met de desbetreffende Centraal- en Oosteuropese landen wordt door Nederland aangedrongen op het verlenen van een hogere prioriteit aan de oplossing van de grensproblemen. Zo komt de grensproblematiek aan de orde in de regelmatig vergaderende Associatiecomite´’s in het kader van de van kracht zijnde Europa-akkoorden en is deze ook recent nog door de Commissie ter sprake gebracht in de Associatieraad met Polen, die op politiek niveau bijeenkomt, aangezien met name enkele Pools-Duitse grensovergangen (Frankfurt/Oder-Swiecko/Slubice en Forst Autobahn-Olszyna) voorbeelden opleveren van extreem lange wachttijden. Ook in het kader van de CEMT (Conferentie van Ministers van Vervoer) is dit punt in diverse resoluties vastgelegd. </antwoord>
      <antwoord nummer="2">De gewijzigde regelgeving in Hongarije per 1 juni 1996 heeft tot aanzienlijke problemen geleid in dit land, met name bij de grensovergang Arta´nd. Er zijn in Oost-Europa thans rijverboden in Hongarije, Polen, Tsjechie¨ en Slowakije. Deze landen voeren dit soort maatregelen veelal in navolging van West-Europese landen met gebruikmaking van dezelfde motieven zoals verkeersveiligheid, bescherming van de infrastructuur en milieu. Deze landen zijn: Duitsland, Frankrijk, Oostenrijk en Italie¨. Volledigheidshalve volgt hieronder een opsomming van de voornaamste rijverboden in Oost- en West-Europa: Hongarije: Er geld een rijverbod voor vrachtwagens &gt; 7,5 ton vanaf 1 juni – 31 augustus op zaterdag vanaf 7.00 uur tot zondag 22.00 uur, alsmede op officie¨le feestdagen. Vanaf 1 januari 1997 geldt een zondagrijverbod gedurende het gehele jaar, alsmede een rijverbod op zaterdag van 1 juni tot 31 augustus. Polen: Er geldt een rijverbod op alle feestdagen (geen zondagen), voor voertuigen met een toegestaan totaalgewicht van meer dan 16 ton. Het rijverbod geldt vanaf 18.00 uur op de dag voorafgaande aan de feestdag tot 24.00 uur op de feestdag. Bovendien zullen tijdelijke rijverboden voor vrachtwagens met een beladen gewicht van meer dan 12 ton worden afgekondigd op dagen met extreem hoge temperaturen vanaf 11.00 uur tot 23.00 uur. Dit om beschadiging van het wegdek (spoorvorming) te voorkomen. De exacte data waarop dit tijdelijk rijverbod ingaat en eindigt zal in de media minimaal 2 dagen van te voren worden bekendgemaakt. Per 1 juni 1998 zal in de periode van 1 juni t/m 30 september een vakantie-rijverbod van kracht worden en wel vanaf vrijdag 18.00 uur tot zondag 24.00 uur. Tsjechie¨: Op zon- en feestdagen geldt van 0.00 tot 22.00 uur een rijverbod voor vrachtauto’s en trekker-opleggercombinaties met een toegestaan totaalgewicht van 7,5 ton en meer en voor motorwagen-aanhangwagen- combinaties ongeacht het totaalgewicht. Het rijverbod geldt ook voor lege voertuigen. Tussen 1 juli en 31 augustus geldt op zaterdagen van 17.00 tot 20.00 uur een rijverbod voor voertuigen met een toegestaan totaalgewicht van 7,5 ton en meer op snelwegen, internationale wegen en de nationale wegen van de 1e categorie. Slowakije: Op zon- en feestdagen geldt van 0.00 tot 22.00 uur een rijverbod voor voertuigen met een toegestaan totaalgewicht van 7,5 ton of meer op alle internationale autosnelwegen en op alle wegen van de eerste categorie (hoofdverkeerswegen). In de periode van 1 juli tot 31 augustus geldt op zaterdagen vanaf 7.00 uur tot 20.00 uur een rijverbod voor voertuigen met een toegestaan totaalgewicht van 7,5 ton of meer op alle internationale autosnelwegen en op alle wegen van de eerste categorie Roemenie¨: In dit land zal naar verwachting een rijverbod worden ingesteld. Op dit moment zijn de exacte gegevens hierover mij nog niet bekend. Duitsland: Op zondagen en officie¨le feestdagen geldt tussen 0.00 en 22.00 uur een rijverbod voor vrachtauto’s en trekker-opleggercombinaties met een toegestaan totaalgewicht (eigen gewicht plus laadvermogen) van 7,5 ton en meer alsmede voor vrachtauto-aanhangwagencombinaties ongeacht het gewicht. Het rijverbod geldt ook voor voertuigen zonder lading. Bij verordening van 13 mei 1985 is een jaarlijks terugkerend vakantierijverbod ingevoerd in de periode van 1 juli tot en met 31 augustus voor vrachtauto’s met een toegestaan totaalgewicht van 7,5 ton en meer, alsmede voor trekker-opleggercombinaties en vrachtauto-aanhangwagencombinaties ongeacht het gewicht. Dit vakantierijverbod is van kracht op zaterdagen van 7.00 tot 20.00 uur op bepaalde gedeelten van de «Autobahnen» en enkele «Bundesstrassen». Frankrijk: Voor vrachtauto’s met een toegestaan totaalgewicht (eigen gewicht plus laadvermogen) van meer dan 7,5 ton geldt een rijverbod op zaterdagen en dagen voorafgaande aan een feestdag vanaf 22.00 uur tot de zondag en/of de feestdag 22.00 uur. Een trekker zonder oplegger valt in de categorie voertuigen met een toegestaan totaalgewicht van meer dan 7,5 ton, wanneer de «maximum massa beladen voertuig» zoals op het kentekenbewijs staat aangegeven de 7,5 ton te boven gaat. Het rijverbod is van toepassing op het gehele wegennet, inclusief de Fre´jus- en Mont-Blanctunnel. Oostenrijk: Een weekend-rijverbod geldt in Oostenrijk voor alle vrachtauto-aanhangwagencombinaties (vanaf 3,5 ton toegestaan totaalgewicht) alsmede voor vrachtauto’s zonder aanhangwagen en trekker-opleggercombinaties met een toegestaan totaalgewicht van meer dan 7,5 ton van zaterdagmiddag 15.00 uur t/m zondagavond 22.00 uur (zie ook nachtelijk rijverbod). Op algemeen erkende feestdagen is dit verbod van kracht van 0.00 tot 22.00 uur. Van 1 juli tot en met 31 augustus is een vakantieverbod van toegestaan totaalgewicht van meer dan 7,5 ton. Het rijverbod gaat in op zaterdag 8.00 uur en eindigt om 15.00 uur. Aansluitend volgt dan het normale weekendrijverbod. Italie¨: Voor voertuigen met een toegestaan totaalgewicht van meer dan 7,5 ton alsmede voor voertuigen (ongeacht het gewicht) die gevaarlijke stoffen vervoeren geldt een rijverbod op alle zon- en feestdagen in de maanden januari, februari, maart, april, oktober, november en december van 8.00 uur tot 22.00 uur en op alle zon- en feestdagen in de maanden mei, juni, juli, augustus en september van 7.00 uur tot 24.00 uur. Voor voertuigen afkomstig uit het buitenland of Sardinie¨ gaat het rijverbod vier uur later in. Voor voertuigen die naar het buitenland of Sardinie¨ gaan, eindigt het rijverbod twee uur eerder. Voorwaarde is wel dat uit de benodigde documenten de plaats van lading en lossing blijkt. </antwoord>
      <antwoord nummer="3 en 4">Het risico, dat aan een «structurele» oplossing van de grensproblemen in Centraal- en Oost-Europa minder prioriteit wordt verleend, omdat het gaat om (binnen)grenzen die na toetreding van de Centraal- en Oosteuropese landen tot de Europese Unie toch zullen vervallen, is niet ondenkbaar. Naar mijn opvatting dient echter een oplossing erop gericht te zijn om, ook al zou deze als «tijdelijk» (tot de toetreding) worden bestempeld, een normale afhandeling van grensformaliteiten mogelijk te maken. De Europa-akkoorden voorzien op dit punt in samenwerking tussen partijen waardoor de in het kader van die akkoorden geplande stappen in de richting van een liberalisering worden vergemakkelijkt. Een belangrijke bijdrage aan een dergelijke oplossing zal worden geleverd door de harmonisatie van douanewetgeving en de effectieve implementatie hiervan in de Centraal- en Oosteuropese landen. De gecompliceerdheid van een dergelijk proces maakt het voorspellen van structurele oplossingen moeilijk. Daarenboven is wetgeving en uitvoering daarvan een autonoom proces, waarin de Centraal- en Oosteuropese landen zelf de prioriteiten vaststellen. Van onwil of onmacht de problemen bij de grensovergangen voor het vrachtverkeer adequaat te regelen hoeft niet altijd sprake te zijn. Naar mijn mening dient aan de oplossing van deze problemen, in het bijzonder waar deze excessieve vormen aannemen, een hogere prioriteit te worden gegeven. </antwoord>
      <antwoord nummer="5">Met ingang van 1 september 1995 is de Wet arbeid vreemdelingen (Wav) in werking getreden. Deze wet is in tegenstelling tot de daaraan voorafgaande wet, de Wet Arbeid Buitenlandse werknemers, ook van toepassing op werkzaamheden in het internationaal vervoer. Uit de Wav en het daarop gebaseerde Besluit ter uitvoering van de Wet arbeid vreemdelingen (Stb. 1995, 406) blijkt dat het een werkgever op het gebied van internationaal vervoer verboden is om zonder tewerkstellingsvergunning een vreemdeling in Nederland arbeid te laten verrichten, tenzij er sprake is van een vreemdeling die e´n zijn hoofdverblijf buiten Nederland heeft e´n geen arbeidsovereenkomsten heeft met een in Nederland gevestigde werkgever e´n uitsluitend arbeid verricht op buiten Nederland geregistreerde vervoermiddelen in het internationaal verkeer. De vergunningplicht die in het kader van de Wav voor het internationaal vervoer is ingevoerd, was gekoppeld aan een overgangstermijn van 26 weken na inwerkingtreding van de Wav; de werkgevers in het internationaal vervoer hadden dus tot maart 1996 de gelegenheid om voor hun (niet uit de EU afkomstig) personeel een tewerkstellingsvergunning aan te vragen. Volgens opgave van de uitvoeringsorganisatie van de Wav, het Centraal Bestuur voor de Arbeidsvoorziening (CBA), zijn er ten behoeve van het internationaal vervoer 390 tewerkstellingsvergunningen verleend aan zowel Nederlandse, als in het buitenland gevestigde bedrijven. Dit betrof bij uitstek het buitenlands personeel dat reeds vo´o´r de invoering van de Wav bij de desbetreffende werkgever legaal werkzaam was. Deze vergunningen voor het bestaande legale personeel zijn niet getoetst op de beschikbaarheid van prioriteit genietend aanbod. Onder prioriteitgenietend aanbod wordt verstaan: werkzoekenden met de Nederlandse nationaliteit, dan wel de nationaliteit van een van de andere landen die bij de Europese Economische Ruimte (EER) is aangesloten, alsmede (in Nederland gevestigde) werkzoekende vreemdelingen die vrij tot de arbeidsmarkt zijn toegelaten. Die toets vindt we´l plaats bij aanvragen die betrekking hebben op nieuw buitenlands personeel. Blijkt in dat kader dat er inderdaad prioriteitgenietend aanbod beschikbaar is, dan moet ingevolge artikel 8, eerste lid, van de Wav de tewerkstellingsvergunning worden geweigerd. Op basis van de gegevens van het CBA kan niet vastgesteld worden of daadwerkelijk het merendeel van de met Nederlandse kentekens op Oost-Europa rijdende vrachtwagens door met name Oost-Europees personeel wordt bemand. Ook bij de Rijksverkeersinspectie (RVI) ontbreken exacte gegevens. Bij de RVI bestaat de indruk dat de hier door de geachte afgevaardigde genoemde gevallen zich niet op grote schaal voordoen. De gegevens van het CBA hebben alleen betrekking op de arbeid die door buitenlandse (niet uit de EU afkomstige) chauffeurs in Nederland wordt verricht; een (Nederlandse) tewerkstellingsvergunning is niet vereist voor werkzaamheden die een vreemdeling uitsluitend buiten Nederland verricht. Het is niet bekend dat buitenlandse chauffeurs die op Nederlandse vrachtwagens werken een vast bedrag per rit of maand ontvangen, en aldus een inkomen hebben dat aanzienlijk beneden het Nederlandse CAO-loon is gelegen. Overigens wordt op grond van artikel 9, onder b, van de Wav, een tewerkstellingsvergunning, zowel voor bestaand (vorenbedoelde overgangsregeling), als voor nieuw buitenlands personeel, geweigerd indien de beloning niet marktconform (in overeenstemming met de terzake bestaande CAO-bepalingen) is. In aanmerking nemende dat de tewerkstellingsvergunningen voor nieuw aan te trekken buitenlandse (niet uit de EU afkomstige) chauffeurs alleen dan verleend kunnen worden indien er (andere wettelijke weigeringsgronden buiten beschouwing gelaten) geen prioriteitgenietend aanbod beschikbaar is en de beloning marktconform is, heeft de legale tewerkstelling van die buitenlandse chauffeurs geen negatieve gevolgen voor de werkgelegenheid van Nederlandse chauffeurs en de inkomsten van de Nederlandse staat. </antwoord>
      <antwoord nummer="6">Afgezien van hetgeen hiervoor onder de beantwoording van vraag 5 aan de orde is geweest en het feit dat een tewerkstellingsvergunning voor een buitenlandse (niet uit de EU-afkomstige) chauffeur slechts afgegeven wordt indien de beloning marktconform is, bestaat er ons inziens geen causaal verband tussen het beloningssysteem en de door de geachte afgevaardigde bedoelde wantoestanden aan de Oost-Europese grenzen. </antwoord>
      <antwoord nummer="7 en 11" voetnoot="1">Zoals bij de geachte afgevaardigde bekend mag worden verondersteld, heb ik de voorzitter van de Tweede Kamer bij schrijven van 6 mei 1996 <voetnoot nummer="1"/>geı¨nformeerd over de evaluatie van de handhavingsgrondslagen van de Wet goederenvervoer over de weg. In verband hiermee ben ik op het ogenblik daarover ondermeer in gesprek met mijn ambtgenoot van Justitie. Alle van belang zijnde onderwerpen, ook die welke door de geachte afgevaardigde worden genoemd, worden thans door mij, mede in het licht van de ontwikkelingen in Brussel, op hun merites beschouwd. Zodra de uitkomsten hiervan bekend zijn zal ik de Tweede Kamer hierover wederom informeren. </antwoord>
      <antwoord nummer="8">In Nederland is niet de buitenlandse werknemer, maar de werkgever die een vreemdeling in dienst wil nemen, vergunningplichtig. In aanmerking nemende dat de in Nederland werkzame buitenlandse werknemers dan ook niet over een «werkvergunning» beschikken, is bedoelde koppeling niet mogelijk. </antwoord>
      <antwoord nummer="9">Voor wat de afgifte van tewerkstellingsvergunningen betreft bestaat er reeds een relatie met de verstrekking van een visum. Een tewerkstellingsvergunning kan namelijk slechts afgegeven worden ten behoeve van een vreemdeling aan wie krachtens de Vreemdelingenwet (al dan niet kortdurend) verblijf in Nederland is toegestaan. Doorgaans zal de toelating tot Nederland blijken uit een verblijfsvergunning, maar onder bepaalde omstandigheden, met name ingeval de vreemdeling zijn hoofdverblijf in het buitenland behoudt, kan worden volstaan met een visum, c.q. een verklaring van bekendheid die door de plaatselijke Vreemdelingendienst is afgegeven. Voor wat betreft de afgifte van een werkgeversverklaring op grond van de Wet goederenvervoer over de weg, is, gelet op de aard van de werkgeversverklaring, de koppeling met een visum niet voor de hand liggend. </antwoord>
      <antwoord nummer="10">Nee, in het kader van de interne markt lijkt mij dit idee niet wenselijk. De Wet goederenvervoer over de weg voorziet hier ook niet in. De regelgeving in Brussel zal zich naar verwachting ook niet in de richting ontwikkelen die de geachte afgevaardigde voorstelt. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 400 XII" documentnummer="48">Kamerstuk 24 400 XII, nr. 48</noot>
      </noten>
   </antwoorden>
</kvr>
