<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer (PvdA) en Lambrechts (D66) aan de minister van Onderwijs, Cultuur en Wetenschappen over de declaratie voor de kosten van een opleiding aan buitenlandse studenten in het HBO. (Ingezonden 17 januari 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15036
</item>
         <item attribuut="Inhoud">Vragen over het verloop van het onderzoek naar mogelijke onterechte declaraties van hogescholen voor buitenlandse studenten en over de informatievoorziening hierover aan de Kamer (Zie ook Aanhangsel Handelingen nr. 433, Vergaderjaar 2001-2002).</item>
         <item attribuut="Rubriek">Criminaliteit en openbare orde (Fraude) Hoger onderwijs (Bekostiging hoger onderwijs) Hoger onderwijs (Studenten)</item>
         <item attribuut="Trefwoorden">Bekostiging hbo Buitenlandse studenten Fraude</item>
         <item attribuut="Vindplaats">Kamervragen met antwoord 2001-2002, nr. 573, Tweede Kamer</item>
         <item attribuut="Vraagnr_bij_indiening">2010204580</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2002-01-29</item>
         <item attribuut="Datum_indiening">2002-01-17</item>
         <item attribuut="Document-id">KVR15036</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1201" allpagenumbers="1201 1202 1203" vetnummer="2010204580" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15036" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="573" onderwerp="" indiendatum="2002-01-17">
         <vrager partij="PvdA" oorsprong="parlement">Hamer</vrager>
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="29 januari 2002) Hierbij zend ik u het antwoord op de vragen van de leden Hamer en Lambrechts van uw Kamer inzake de declaratie voor de kosten van een opleiding aan buitenlandse studenten in het hbo. De vragen d.d. 18 januari jl. werden mij toegezonden bij uw bovenaangehaalde brief met kenmerk 2010204580 Omdat de vragen 3, 4, 5 en 6 een veel bredere strekking hebben en omdat grondige beantwoording het meezenden van een rapport omvat, zijn deze vragen beantwoord in een brief met bijlagen die gelijktijdig separaat wordt (mee) gezonden. Volledigheidshalve meld ik de stand van zaken met betrekking tot het accountantsonderzoek, waarvan in de vragen en antwoorden sprake is. Dit zeer diepgaande onderzoek, waarvoor ook bezoeken aan Vlaamse instellingen noodzakelijk bleken is thans – voor wat het veldonderzoek betreft – vrijwel afgerond. Zoals eerder aan de Kamer uiteengezet moet vanwege het forensische karakter van het onderzoek tenminste enige weken aan de onderzochte instelling de gelegenheid gegeven worden tot hoor en wederhoor. Niet nakomen van de verplichting daartoe leidt juridisch tot aanzienlijke complicaties in een later stadium. Voor 1 maart zal het rapport van de accountants in ieder geval beschikbaar zijn. Ik zal het stuk, zodra het beschikbaar is, per ommegaande ter beschikking van de Kamer stellen.">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Wat was de relatie tussen de briefschrijvers over fraude in het hbo (juni 2001) en eerdere klachten geuit door Delta University in 1996? Waarom was dit een reden om niet direct nadat zij u hadden geïnformeerd met de briefschrijvers contact op te nemen? <voetnoot nummer="1"/>
      </vraag>
      <vraag nummer="2" voetnoot="1">Wat waren precies de klachten van Delta University destijds? Waarop hadden zij betrekking? Hoe is de betreffende klacht uit 1996 afgehandeld? <voetnoot nummer="1"/>
      </vraag>
      <vraag nummer="3" voetnoot="2">Is het waar dat een van uw ambtenaren in een brief gedateerd op 11 juni 2001 <voetnoot nummer="2"/>aan de Hogescholen heeft gevraagd met spoed mee te werken aan het onderzoek van HOBEON omdat de ambitie was de Tweede Kamer nog in juli nader te informeren? Betekent dit dat de onderzoeksopdracht al in juni 2001 aan HOBEON Management Consult werd verstrekt? Zo niet, wat was dan de grondslag voor voornoemde brief aan de instellingen? </vraag>
      <vraag nummer="4">Wat is de reden dat u de Kamer in uw beantwoording van de vragen op 22 november laat weten dat het HOBEON onderzoek pas aan het einde van het jaar zou worden afgerond? Waarom is de Kamer niet, zoals de ambitie was, in juli 2001 geïnformeerd? Wat is de reden dat u haar heeft meegedeeld dat het onderzoek pas in oktober 2001 is gestart en niet in juni 2001? </vraag>
      <vraag nummer="5" voetnoot="3">Kan uit de brief van 11 juni 2001 en uw antwoorden worden afgeleid dat er vertraging in het onderzoekstraject is ontstaan? Zo ja, wat was hiervoor de reden? Zijn er verschillen tussen de onderzoeksvragen opgesteld in juni en de onderzoeksvragen uit oktober? Zo ja, Wat zijn deze verschillen? Kan de kamer de beschikking krijgen over de opdracht van 11 oktober 2001 aan HOBEON? <voetnoot nummer="3"/>
      </vraag>
      <vraag nummer="6">Is het waar dat er overleg heeft plaats gevonden met de hogescholen of de HBO-Raad over de onderzoeksvragen? Heeft dit nog tot wijzigingen geleid? Zo ja, welke? Op welk moment heeft dit overleg plaats gehad? </vraag>
      <vraag nummer="7">Kunt u aangeven waarom in afwijking van de door u genoemde argumenten in oktober 2001 toch een gesprek heeft plaats gevonden met de briefschrijvers? </vraag>
      <vraag nummer="8" voetnoot="1">Wat was het verschil tussen de «enige concrete informatie» <voetnoot nummer="1"/>die in oktober 2001 werd gegeven en de informatie die op 14 november 2001 aan de accountantsdienst ter beschikking is gesteld? Over welke onderdelen van het verslag van het gesprek van 12 oktober 2001 is met de briefschrijvers enkele malen overleg gevoerd? Is het mogelijk dat de Kamer het uiteindelijke verslag van dit gesprek ontvangt? </vraag>
      <vraag nummer="9">Op basis waarvan concludeert u dat de beschuldiging van lekken door uw ministerie door de briefschrijvers is ingetrokken en dat zij daarvoor excuses hebben aangeboden? Hoe valt dit te rijmen met de officiële klacht die door de briefschrijvers op 7 januari 2002 is ingediend? </vraag>
      <vraag nummer="10">Wat is de reden dat het ministerie op 10 januari 2002 de briefschrijvers uitnodigt om hen te informeren over de stand van zaken van het onderzoek van de accountantsdienst, alsmede over eventuele gerezen misverstanden? Waarom worden de briefschrijvers voor dit gesprek pas uitgenodigd, nadat zij een officiële klacht hebben ingediend? </vraag>
      <vraag nummer="11">Hoe verhoudt zich het geven van informatie over de stand van zaken met betrekking tot het onderzoek door de accountantsdienst aan de briefschrijvers met de eerder door u beschreven zorgvuldigheid in de richting van de betrokken instellingen? </vraag>
      <vraag nummer="12" voetnoot="4">Wat is de relatie tussen de opdracht die u wilt verstrekken aan de taskforce Rekenschap <voetnoot nummer="4"/>om ook te kijken naar mogelijke versoepeling van als knellend ervaren regels en uw conclusie aan de Kamer op grond van het voorlopig onderzoek «dat men er soms vanuit gaat dat alles is toegestaan wat niet expliciet verboden is» en dat men «creatief met de uitleg van de regelgeving om gaat»? </vraag>
      <vraag nummer="13">Kan de Kamer nog voor de behandeling van de wetsvoorstellen «bachelor-master», «accreditatie in het hoger onderwijs» en «wijziging WHW» op de hoogte worden gesteld van de definitieve opdracht van de taskforce en de wijze waarop deze uitgevoerd zal worden? </vraag>
      <vraag nummer="14">Is het mogelijk dat u deze vragen per ommegaande beantwoordt? </vraag>
      <noten afkomstig="vraag">
         <noot nummer="1">verwijzing naar de beantwoording van vragen 3, 4 en 8 naar aanleiding van de Kamervragen Hamer en Lambrechts, Aanhangsel Handelingen nr. 303, vergaderjaar 2001–2001</noot>
         <noot nummer="2">kenmerk brief 11 juni 2001: HBO/FI/2001/22368</noot>
         <noot nummer="3" datum="2001-11-22" bron="verwijzing naar antwoord 8, beantwoording">verwijzing naar antwoord 8, beantwoording, 22 november 2001</noot>
         <noot nummer="4">verwijzing naar nader antwoord, 21 decem-ber 2001</noot>
      </noten>
   </vragen>
   <antwoorden aantal="8">
      <antwoord nummer="2010204580">Omdat de vragen 3, 4, 5 en 6 een veel bredere strekking hebben en omdat grondige beantwoording het meezenden van een rapport omvat, zijn deze vragen beantwoord in een brief met bijlagen die gelijktijdig separaat wordt (mee) gezonden. Volledigheidshalve meld ik de stand van zaken met betrekking tot het accountantsonderzoek, waarvan in de vragen en antwoorden sprake is. Dit zeer diepgaande onderzoek, waarvoor ook bezoeken aan Vlaamse instellingen noodzakelijk bleken is thans – voor wat het veldonderzoek betreft – vrijwel afgerond. Zoals eerder aan de Kamer uiteengezet moet vanwege het forensische karakter van het onderzoek tenminste enige weken aan de onderzochte instelling de gelegenheid gegeven worden tot hoor en wederhoor. Niet nakomen van de verplichting daartoe leidt juridisch tot aanzienlijke complicaties in een later stadium. Voor 1 maart zal het rapport van de accountants in ieder geval beschikbaar zijn. Ik zal het stuk, zodra het beschikbaar is, per ommegaande ter beschikking van de Kamer stellen. </antwoord>
      <antwoord nummer="1 en 2">De briefschrijver over fraude in het HBO was directeur bij de Delta University, een aangewezen instelling die onder meer een masteropleiding MBA verzorgt. De Delta University heeft in 1996, toen de voorganger van dhr. De Jong, dhr. Mulders, nog directeur was, de Staat via een rechterlijke procedure willen bewegen tot schadevergoeding. Een van de klachten was dat een aantal met name genoemde bekostigde instellingen MBA-opleidingen zou verzorgen met rijksmiddelen, zodat er sprake zou zijn van concurrentievervalsing. Dit zou blijken uit het feit dat de bekostigde instellingen de opleiding aanboden tegen het (lage) collegegeld tarief. Naar aanleiding van het voornemen tot een kort geding is een onderzoek gestart door de inspectie, gevolgd door een onderzoek van de accountantsdienst. De Delta University heeft na dit rapport het kort geding doorgezet. De kort gedingrechter oordeelde in zijn vonnis van 18 april 1997 dat de Delta University niet voldoende aannemelijk had kunnen maken dat er sprake zou zijn van oneerlijke concurrentie. Uit het inspectieonderzoek bleek vervolgens dat de genoemde instellingen op een enkele uitzondering na hoge tarieven hanteerde voor de masteropleiding MBA. Het daarop volgende onderzoek van de accountantsdienst bracht geen onrechtmatigheden aan het licht. Niettemin bleef de Delta University in de jaren daarna met enige regelmaat een schadeclaim aankondigen wegens oneerlijk concurrentie. </antwoord>
      <antwoord nummer="3, 4, 5 en 6" voetnoot="1">Zie voor de beantwoording van deze vragen de separate brief aan uw Kamer inzake het Hobéon-rapport. <voetnoot nummer="1"/>
      </antwoord>
      <antwoord nummer="7 en 8" voetnoot="2">Op 12 oktober is tijdens het gesprek op het departement enige informatie ter inzage gegeven. Het betrof enkele stukken die zeker niet zonder nader onderzoek konden worden beoordeeld. Na 12 oktober is gepoogd een verslag van het gesprek vast te stellen, dat de instemming van klagers zou hebben. Het overleg daarover met de briefschrijvers was gericht op zowel de juiste en volledige weergave van het gesprek, als de inhoud van de getoonde doch niet achtergelaten informatie. Een definitief verslag van het gesprek op 12 oktober was nog niet vastgesteld op 14 november. Het gesprek op 14 november volgde op de publieke acties van klagers op 13 november. Tijdens het gesprek op 14 november, gevoerd met de directeur-generaal Hoger Onderwijs en Wetenschappen en de directeur van de Accountantsdienst, hebben klagers gevolg gegeven aan het dringende verzoek mogelijk bewijsmateriaal af te staan. Het verslag van het gesprek op 14 november is bijgevoegd (bijlage 1). <voetnoot nummer="2"/>Eveneens op 14 november heb ik de Accountantsdienst opdracht gegeven een diepgaand onderzoek in te stellen. </antwoord>
      <antwoord nummer="9" voetnoot="2 1">Aan de briefschrijvers is schriftelijk gevraagd of zij van hun recht gebruik wilden maken een klacht in te dienen (bijlage 2). <voetnoot nummer="2"/>Hiervan hebben zij schriftelijk afgezien, mede omdat zij de afweging hebben gemaakt om daardoor het lopende onderzoek niet te zeer te belasten (bijlage 3). <voetnoot nummer="1"/>Deze afweging leidt thans kennelijk tot een andere conclusie. In een schriftelijke reactie op het concept-verslag van 14 november hebben klagers vastgesteld dat door hen aanvankelijk van lekken verdachte ambtenaren zeker niet de lekken zijn geweest. Tevens heeft een der klagers mondeling in verontschuldigende zin te kennen gegeven dat hij betrokkenen niet heeft willen beschadigen. </antwoord>
      <antwoord nummer="10 en 11" voetnoot="2">Op 7 januari bleek dat klagers in afwijking van het eerder ingenomen standpunt toch de klacht over lekken wilden laten behandelen. Het oogmerk was te voorkomen dat bij het doorlopen van de voorziene klachtenprocedure dit achteraf zou moeten worden vastgesteld. De uitnodiging aan klagers in de brief van 10 januari jl. (bijlage 4) <voetnoot nummer="2"/>was gebaseerd op de overweging dat de herindiening van deze klacht wellicht gebaseerd was op misverstanden. Van dit gesprek zou tevens gebruik kunnen worden gemaakt om over de voortgang (in de tijd) en de omvang van het onderzoek nader informatie te verstrekken. De inhoud en de resultaten van het onderzoek tot dat moment kunnen vanzelfsprekend geen onderwerp van gesprek zijn. </antwoord>
      <antwoord nummer="12 en 13" voetnoot="3">In mijn nader antwoord d.d. 21 december jl. <voetnoot nummer="3"/>op de Kamervragen van de leden Hamer en Lambrechts over de declaratie voor de kosten van een opleiding aan buitenlandse studenten, heb ik aangegeven een taskforce te zullen instellen die zich specifiek zal richten op realisering van zo groot mogelijke eenduidigheid over toepassing en uitleg van bekostigingsregels, zowel in HBO-, als het WO- en BVE-veld. Ik heb inmiddels het werkprogramma van de taskforce vastgesteld. Ik onderken daarin 3 fasen. A) Inventarisatie. Deze bestaat ondermeer uit een grondige analyse van risico’s en kwetsbaarheden van de huidige wet- en regelgeving en de onderliggende bekostigingsmodellen en het scherp in beeld brengen van de inschrijvingsprocedures voor buitenlandse studenten bij instellingen. B) Veldonderzoek. De activiteiten en inzichten uit de inventarisatie zullen waarschijnlijk aanleiding zijn om gericht veldonderzoek uit te voeren bij instellingen. Ik zal dit opdragen aan de accountantsdienst van het departement. De accountantsdienst kan daarbij als zij dit nodig acht, specifieke deskundigheid van derden inhuren. C) Rapportage. In deze fase worden de inzichten en resultaten uit de inventarisatie en het veldonderzoek geanalyseerd en geïnterpreteerd. De taskforce dient nog dit voorjaar in een rapport aan mij de uiteindelijke bevindingen, conclusies en aanbevelingen aan te reiken. Ik zal vervolgens bezien welke verbetermaatregelen ik ga treffen. Aldus geef ik invulling aan mijn wens om op grond van een specifieke analyse van de regelgeving, en een toetsing van de werking daarvan in de praktijk, gerichte maatregelen te treffen om de juiste en eenduidige uitleg van die regels te bevorderen. Daarbij zal een balans gevonden moeten worden tussen het versoepelen of opheffen van blijkbaar onnodig knellende regelgeving en het aanscherpen van de uitleg en toepassing daarvan. </antwoord>
      <antwoord nummer="14">Door de extra inspanning die thans wordt gepleegd, om het aantal voor het H.O. belangrijke wetsontwerpen in de Kamer af te handelen, bleek dat helaas niet mogelijk. </antwoord>
      <noten afkomstig="antwoord">
         <noot nummer="1">OCW 02-117</noot>
         <noot nummer="2">Ter inzage gelegd bij het Centraal Informatiepunt Tweede Kamer</noot>
         <noot nummer="3" documenttype="Kamervragen" documentnummer="433" documentjaargang="2001-2002">Aanhangsel Handelingen, nr. 433, vergaderjaar 2001–2002.</noot>
      </noten>
   </antwoorden>
</kvr>
