<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over arbo-artsen. (Ingezonden 26 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6501
</item>
         <item attribuut="Inhoud">Vragen over de mate van onafhankelijkheid van arbo-artsen.</item>
         <item attribuut="Rubriek">Arbeid (Arbeidsomstandigheden) Gezondheidszorg (Maatschappelijke gezondheidszorg)</item>
         <item attribuut="Trefwoorden">Arbeidsomstandigheden Bedrijfsgezondheidszorg</item>
         <item attribuut="Vindplaats">Kamervragen met antwoord 1997-1998, nr. 709, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-02-13</item>
         <item attribuut="Datum_indiening">1998-01-26</item>
         <item attribuut="Document-id">KVR6501</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1443" allpagenumbers="1443 1444" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6501" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="709" onderwerp="" indiendatum="1998-01-26">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-02-13">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichtgeving over twijfel aan de onafhankelijkheid van de arbo-artsen bij de uitvoering van de Ziektewet? <voetnoot nummer="1"/>
      </vraag>
      <vraag nummer="2">Onderschrijft u dat het de taak van de arbo-arts is om op te komen voor de arbeidsomstandigheden in een bedrijf en voor de bescherming van de gezondheid van de werknemer? Zo ja, blijkt inmiddels niet dat de arbo-artsen hun oren veeleer laten hangen naar de werkgever, die als gevolg van de privatisering van de Ziektewet en de premiedifferentiatie in de WAO (Pemba) een groot financieel belang heeft bij zo weinig mogelijk zieke werknemers? </vraag>
      <vraag nummer="3" voetnoot="1">Wat is uw oordeel over de opvatting van de FNV <voetnoot nummer="1"/>dat het in bedoelde uitzending ten tonele gevoerde voorbeeld geen uitzondering is maar dat de arbo-artsen hoe langer hoe meer optreden als «oplosser van arbeidsgeschillen en als verlengstuk van de werkgever»? </vraag>
      <vraag nummer="4" voetnoot="1">Onderschrijft u de mening van prof. Van Dijk <voetnoot nummer="1"/>dat de onafhankelijkheid van de arbo-arts in het gedrang komt doordat arbodiensten commerciële bedrijven zijn geworden, en dat het de vraag is hoelang de taken die de arbo-arts moet uitvoeren bij dit soort commerciële bedrijven nog in veilige handen zijn? </vraag>
      <vraag nummer="5" voetnoot="1">Geven de arbo-artsen ook zelf aan dat zij steeds minder onafhankelijk zijn en veelal gedwongen worden om partij te kiezen voor de werkgever? <voetnoot nummer="1"/>
      </vraag>
      <vraag nummer="6">Biedt het professioneel statuut volgens u nog wel voldoende waarborgen voor een onafhankelijk optreden van de arbo-arts nu de arbodienst waarvoor hij werkt een commercieel bedrijf is dat een financieel belang heeft bij een tevreden werkgever? </vraag>
      <vraag nummer="7">Geven de thans bekend geworden feiten u aanleiding om nu reeds een grondig onderzoek te laten verrichten naar de onafhankelijkheid van de arbo-artsen? Zo nee, waarom niet? </vraag>
      <vraag nummer="8">Zouden de taken van de arbo-arts niet beter tot hun recht komen wanneer er regionaal georganiseerde en onafhankelijke arbodiensten zouden komen? </vraag>
      <noten afkomstig="vraag">
         <noot nummer="1" datum="1998-01-23" bron="VPRO, Argos,">VPRO, Argos,, 23 januari 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het is de taak van de arbo-arts om zowel de werknemer als de werkgever te adviseren met het oog op de bescherming van de gezondheid van de werknemer. Daarbij hebben zowel de werkgever als de werknemer belang. Het is dus niet zonder meer verkeerd wanneer de arbodienst daarbij ook rekening houdt met de belangen van de werkgever. Ik kan uit het in de uitzending ter sprake gebrachte incident niet de conclusie trekken dat de arbo-artsen in het algemeen daarbij het evenwicht uit het oog verloren zouden hebben. </antwoord>
      <antwoord nummer="3">Ik acht dit oordeel van de in de uitzending optredende vertegenwoordiger van de FNV in elk geval voorbarig. Overigens is mij bekend dat de FNV zelf een klachtenlijn heeft geopend om zelf meer zicht te krijgen op aard en omvang van incidenten die zich voordoen. De onderzoeken die zijn verricht in het kader van de evaluatie van de Wulbz en waarover ik de Kamer heb geïnformeerd (22 187 nr. 40; brieven van 10 april 1997 en 7 november 1997) geven evenmin reden om te concluderen dat er ongebruikelijk veel conflicten of klachten rond het verzuim opgetreden zijn. Tevens merk ik op dat het geenszins valt uit te sluiten dat ziekteverzuim regelmatig gerelateerd is aan al dan niet latente arbeidsconflicten; ik acht het in de rede liggen dat arbo-artsen in dergelijke gevallen zo’n relatie niet veronachtzamen bij hun werk. </antwoord>
      <antwoord nummer="4">Neen; voor een toelichting verwijs ik naar het antwoord op vraag 6. </antwoord>
      <antwoord nummer="5">In de bedoelde uitzending werd met betrekking tot de meningen van de arbo-artsen zelf verwezen naar een enquête onder artsen van kort na de invoering van de Wulbz, waarbij het ging over verwachtingen over de gevolgen van de Wulbz, en niet over het feitelijk gebeuren. Sindsdien zijn mij geen signalen bekend geworden. </antwoord>
      <antwoord nummer="6">Ik acht het professioneel statuut een belangrijke versterking van de waarborgen die er zijn voor een onafhankelijk optreden van de arbo-arts, juist omdat de bepalingen ervan zijn toegesneden op de positie van de arts in een op de markt werkende arbodienst. Deze mening heeft overigens ook prof. Van Dijk in dezelfde uitzending geuit. Daarnaast zijn er echter andere wettelijke waarborgen; ik heb de Kamer daarvan een overzicht gegeven in mijn brief van 14 februari 1997 (22 187 nr. 49). Ik wijs er verder op dat het commerciële belang van een arbodienst niet alleen gelegen is bij tevreden werkgevers, maar ook bij tevreden werknemers. Er is immers medezeggenschap bij het contract met een arbodienst terwijl werknemersorganisaties arbodiensten kritisch volgen en werknemers in medezeggenschapsorganen daarbij ondersteunen. Verder zijn er de klachtenregelingen waar arbodiensten rekening mee moeten houden; een overzicht daarvan is opgenomen in mijn al genoemde brief. En ook wil ik benadrukken dat in veel gevallen de belangen van werkgever en werknemer parallel zullen lopen: beiden zijn immers ten zeerste gebaat bij goede arbeidsomstandigheden die ziekte voorkomen, en bij een snelle reïntegratie via alert reageren in geval van ziekte. </antwoord>
      <antwoord nummer="7">De thans bekende gegevens geven mij geen aanleiding om een specifiek onderzoek in te stellen naar de onafhankelijkheid van de arbo-artsen. Uiteraard zal ik wel op de gebruikelijke wijze blijven monitoren, onder andere via het zogeheten ZARA-panel. </antwoord>
      <antwoord nummer="8">Veel arbodiensten zijn regionaal georganiseerd en zij zijn naar mijn mening ook onafhankelijk in het punt waar het om gaat: hun advisering. Ik neem echter aan dat de bedoeling van de vraag is om mijn mening te vragen over het terugbrengen van arbodiensten uit de private naar de publieke sector. Ik ben daarvan geen voorstander. Het vergroten van de verantwoordelijkheid van werkgevers, in overleg met de werknemers, voor arbeidsomstandigheden en verzuim is een hoofdlijn van het beleid van dit en het vorige kabinet, die tot dusverre een succes is gebleken. De aandacht voor arbeidsomstandigheden is onmiskenbaar toegenomen en het verzuim is substantieel gedaald. De betere toerusting van bedrijven om zelf beleid te voeren, onder meer door de vrijheid van keuze van een arbodienst en – binnen zekere grenzen – van de aard van de samenwerking tussen bedrijf en arbodienst, is daarvan een onlosmakelijk onderdeel. </antwoord>
      <noten afkomstig="antwoord"/>
   </antwoorden>
</kvr>
