<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over sponsoring door het bedrijfsleven van een afscheidsfeest van een topambtenaar. (Ingezonden 22 januari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30706
</item>
         <item attribuut="Inhoud">Vragen over het sponsoren van het afscheidsfeest van de gepensioneerde directeur-generaal van het ministerie van Landbouw, Natuur en Voedselkwaliteit door de Rabobank, Friesland Foods, Suiker Unie en Bloemenveilingen Nederland. Ook werden de namen van de sponsors vermeld op de uitnodiging (NRC, 17 januari 2008). Hoe verhoudt zich dit tot de integriteitscode.</item>
         <item attribuut="Rubriek">Communicatie, media en informatievoorziening (Reclame) Staats- en bestuursrecht (Ministeries)</item>
         <item attribuut="Trefwoorden">Landbouw Natuur en Voedselkwaliteit (ministerie) Overheidspersoneel Sponsoring</item>
         <item attribuut="Vindplaats">Kamervragen met antwoord 2007-2008, nr. 1173, Tweede Kamer</item>
         <item attribuut="Vraagnr_bij_indiening">2070809110</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2008-01-29</item>
         <item attribuut="Datum_indiening">2008-01-22</item>
         <item attribuut="Document-id">KVR30706</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2505" allpagenumbers="2505 2506" vetnummer="2070809110" code="0708tkkvr1173" lopendefooter="Tweede Kamer, vergaderjaar 2007–2008, Aanhangsel" filenaam="KVR30706" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1173" onderwerp="" indiendatum="2008-01-22">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-01-29">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Bedrijfsleven spekt feestje topambtenaar»? <voetnoot nummer="1"/>
      </vraag>
      <vraag nummer="2">Is het waar dat het afscheidsfeest van de gepensioneerde directeur-generaal van het ministerie van Landbouw, Natuur en Voedselkwaliteit mede mogelijk wordt gemaakt door de Rabobank, Friesland Foods, Suiker Unie en Bloemenveilingen Nederland? Zo ja, hoe verhoudt zich dit tot het volgens artikel 125quater a van de Ambtenarenwet verplichte integriteitbeleid? </vraag>
      <vraag nummer="3">Wat zeggen de integriteitsregels van het ministerie van Landbouw, Natuur en Voedselkwaliteit over het aannemen van geschenken? </vraag>
      <vraag nummer="4">Is het waar dat de namen van de sponsors vermeld zijn op de door het ministerie van Landbouw, Natuur en Voedselkwaliteit verspreide uitnodiging voor dit afscheid? Acht u het correct dat door overheidsdiensten verspreide uitnodigingen voor door overheidsdiensten georganiseerde activiteiten voorzien zijn van sponsorvermeldingen? Hoe ziet u dit in relatie tot de integriteitcode? </vraag>
      <vraag nummer="5">Klopt het dat het totaal van de gesponsorde bijdragen € 15.000 bedraagt? Zo neen, wat is dan de hoogte van de totale sponsorbijdragen? </vraag>
      <vraag nummer="6">Kunt u aangeven wat het belang zou kunnen zijn van commerciële marktpartijen om een afscheidsfeest van een topambtenaar te sponsoren? Zo ja, hoe verhoudt dit belang zich tot de integriteitscode? Zo neen, hoe kan vanuit het ministerie van Landbouw, Natuur en Voedselkwaliteit toestemming worden gegeven voor dergelijke sponsoring wanneer geen duidelijkheid bestaat over mogelijke achterliggende belangen van sponsors? </vraag>
      <vraag nummer="7">Bent u bereid de sponsoring alsnog ongedaan te maken en voor de toekomst sponsoring van ambtelijke activiteiten te verbieden in het kader van het integriteitbeleid? Zo neen, waarom niet? </vraag>
      <noten afkomstig="vraag">
         <noot nummer="1">NRC, 17 januari 2008 http://www.nrc.nl/binnenland/article898049. ece/Bedrijfsleven_spekt_feestje_topambtenaar</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het afscheidsfeest is gefinancierd door het ministerie van LNV volgens de geldende regels. De genoemde private partijen hebben een cultureel evenement mogelijk gemaakt dat tijdens het afscheid is gehouden. Artikel 125 quater a van de Ambtenarenwet regelt voor alle bestuurslagen dat er een integriteitbeleid en gedragscode moeten zijn. Beide zijn aanwezig op LNV. Zie verder vraag 3 en 4. </antwoord>
      <antwoord nummer="3" voetnoot="1">De regels voor het aanvaarden van geschenken staan in een circulaire van 12 oktober 1999 (P&amp;O 99-3600). Deze circulaire is in bijlage toegevoegd <voetnoot nummer="1"/>. </antwoord>
      <antwoord nummer="4">Op de bijlage bij de uitnodiging, waarin het culturele evenement staat aangekondigd en beschreven, staan de sponsors vermeld. Overheidsdiensten dienen te allen tijde voorzichtig om te gaan met sponsoring door private partijen. Deze partijen mogen geen direct voordeel hebben van hun sponsoring. Daarnaast dient de sponsoring volledig transparant te gebeuren. Door de namen op de aankondiging van het cultureel evenement te vermelden, is die transparantie gewaarborgd. Volgens de circulaire zoals beschreven in vraag 3 heeft de leidinggevende een belangrijke rol in de afweging of een ambtenaar een geschenk of dienst mag behouden. De secretaris-generaal heeft ten behoeve van het afscheid van de directeur-generaal deze afweging gemaakt en daarbij de voorwaarden zoals in de circulaire beschreven zorgvuldig toegepast. </antwoord>
      <antwoord nummer="5">Ja. </antwoord>
      <antwoord nummer="6">De betreffende directeur-generaal heeft zich gedurende zijn gehele carrière ingezet voor Nederland. In het buitenland heeft hij vanuit veel verschillende functies ook de belangen van het Nederlands bedrijfsleven behartigd. Vanwege de uitzonderlijke wijze waarop hij dit heeft gedaan, hebben de betrokken marktpartijen aangegeven hem hiervoor te willen bedanken in de vorm van een cultureel evenement. Er zitten geen andere belangen achter hun bijdrage. </antwoord>
      <antwoord nummer="7">Nee. Zie beantwoording eerdere vragen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
