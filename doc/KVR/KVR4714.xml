<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller en Sipkes (beiden GroenLinks) over de invoer van grondstoffen in Burundi ten behoeve van de bierproductie door Heineken. (Ingezonden 12 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4714
</item>
         <item attribuut="Inhoud">Inzake de vraag hoe de toestemming van het ministerie van Economische zaken hiervoor zich verhoudt tot de Nederlandse steun aan het afgekondigde sanctiebeleid tegen Burundi.</item>
         <item attribuut="Rubriek">Handel en economie (Handelsbelemmeringen)</item>
         <item attribuut="Trefwoorden">Alcoholhoudende dranken Burundi Economische sancties</item>
         <item attribuut="Vindplaats">Kamervragen met antwoord 1996-1997, nr. 1023, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-04-10</item>
         <item attribuut="Datum_indiening">1997-03-12</item>
         <item attribuut="Document-id">KVR4714</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2091" allpagenumbers="2091 2092" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1023" onderwerp="" indiendatum="1997-03-12">
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1997-04-10">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft het ministerie van Economische Zaken bierbrouwerij Heineken laten weten geen bezwaar te zien tegen het zelf invoeren van grondstoffen in Burundi ten behoeve van de bierproductie van de Heinekenfabriek in dat land? <voetnoot nummer="1"/>
      </vraag>
      <vraag nummer="2" voetnoot="2">Hoe verhoudt deze toestemming zich tot de Nederlandse steun aan het door de landen in de Midden-Afrikaanse regio en de OAE afgekondigde sanctiebeleid tegen Burundi? <voetnoot nummer="2"/>
      </vraag>
      <vraag nummer="3">Is het wat u betreft onduidelijk of de Europese Unie de boycot steunt, zoals in bovengenoemd krantenbericht wordt gesteld, of steunt de Europese Unie de sancties tegen Burundi, zoals u eerder aangaf in antwoord op de in vraag 2 aangehaalde vragen? </vraag>
      <vraag nummer="4">Hebt u als voorzitter van de Europese Raad het sanctiebeleid ten opzichte van Burundi in de Unie aan de orde gesteld naar aanleiding van de heropening van de officiële verbindingen tussen Burundi en België en Frankrijk? Zo neen, waarom niet? Zo ja, wat was de uitkomst van deze besprekingen? </vraag>
      <vraag nummer="5" voetnoot="3">Deelt u de vrees van de vakcentrale FNV, dat «de veel actievere rol die Heineken nu gaat spelen» in Burundi, het bedrijf op represailles kan komen te staan van de Hutu’s en daarmee bedreigend is voor de veiligheid van de Heineken-werknemers in Bujumbura? <voetnoot nummer="3"/>
      </vraag>
      <vraag nummer="6">Acht u het, gezien de recente politieke ontwikkelingen in Burundi, gepast om het sanctiebeleid ten aanzien van dit land nu te herzien? Zo ja, op grond van welke argumenten? Zo neen, zult u zich er voor inzetten dat de Europese Unie in woord en daad zal vasthouden aan steun aan de inspanningen die in de regio worden gedaan om een politieke oplossing van het conflict in Burundi te bevorderen, inclusief het afgekondigde sanctiebeleid? Zult u uw «advies» aan Heineken in dit verband herzien? </vraag>
      <noten afkomstig="vraag">
         <noot nummer="1" datum="1997-03-10" bron="Trouw">Trouw, 10 maart 1997</noot>
         <noot nummer="2" documenttype="Kamervragen" documentnummer="610" documentjaargang="1996-1997">Aanhangsel Handelingen, nr. 610, vergaderjaar 1996–1997.</noot>
         <noot nummer="3" datum="1997-03-11" bron="De Volkskrant">De Volkskrant, 11 maart 1997</noot>
      </noten>
   </vragen>
   <antwoorden aantal="6">
      <antwoord nummer="1">Van instemming door het Ministerie van Economische Zaken, zoals aangegeven in het geciteerde krantenartikel, is geen sprake geweest. Heineken heeft geïnformeerd bij het Ministerie van Economische Zaken of er nationale of internationale regelgeving van kracht is die een dergelijke leverantie, vanuit Nederland, verbiedt. Deze vraag is ontkennend beantwoord. </antwoord>
      <antwoord nummer="2">Van toestemming was geen sprake (zie ook het antwoord op vraag 1). </antwoord>
      <antwoord nummer="3">De Europese Unie, waaronder ook Nederland, steunt onverminderd de regionale landen, de OAE en Nyerere in hun inspanningen om een politieke oplossing van het conflict te bewerkstelligen, waaronder ook de sanctiemaatregelen die de regionale landen in dat kader hebben getroffen. </antwoord>
      <antwoord nummer="4">Neen. Uitvoering van de regionale sanctiemaatregelen geschiedt door de Afrikaanse landen die ze hebben getroffen en behoort niet tot de verantwoordelijkheid van de Europese Unie. </antwoord>
      <antwoord nummer="5">Heineken speelt geen actievere rol in Burundi dan voorheen, maar tracht een reeds langer gevestigde bierfabriek operationeel te houden. Bedrijven die in Burundi gevestigd zijn, kunnen gezien de huidige situatie in het land door een of beide partijen onder druk gezet worden. Dit kan de nodige risico’s met zich meebrengen. Bedrijven zullen uiteindelijk zelf moeten afwegen in hoeverre de politieke risico’s die hun vestiging buiten Nederland met zich meebrengt, nog aanvaardbaar zijn voor een verantwoorde bedrijfsvoering. </antwoord>
      <antwoord nummer="6">Zie het antwoord op vraag 3. Tijdens het bezoek, dat de Minister voor Ontwikkelingssamenwerking op 6 en 7 maart jl. aan Burundi bracht en waarvan u binnenkort verslag toegaat, is dit standpunt opnieuw aan de Burundese overheid overgebracht. Met betrekking tot het «advies» aan Heineken wordt verwezen naar het antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
