<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Harrewijn (beiden GroenLinks) over zwerfjongeren. (Ingezonden 18 juni 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7496
</item>
         <item attribuut="Inhoud">Vragen over een alarmerende stijging van het aantal zwerfjongeren in Amsterdam.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Jeugdhulpverlening Jeugdigen</item>
         <item attribuut="Vindplaats">Kamervragen met antwoord 1997-1998, nr. 1530, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">1998-07-15</item>
         <item attribuut="Datum_indiening">1998-06-18</item>
         <item attribuut="Document-id">KVR7496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3139" allpagenumbers="3139 3140" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7496" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1530" onderwerp="" indiendatum="1998-06-18">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Harrewijn</vrager>
         <vraagt-aan/>
      </vraagdata>
      <antwoorddata antwoorddatum="1998-07-15">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht over een vertrouwelijke rapportage van de afdeling Jeugdzaken van de gemeente Amsterdam, waarin sprake is van een alarmerende stijging van het aantal zwerfjongeren in Nederland tot ongeveer 10 000? <voetnoot nummer="1"/>
      </vraag>
      <vraag nummer="2">Deelt u de mening dat dit een zeer ernstige zaak is die ook de landelijke overheid aangaat? </vraag>
      <vraag nummer="3">Bent u voornemens actie te ondernemen om ook vanuit de landelijke overheid bij te dragen aan een zo snel en adequaat mogelijk aanpakken van dit probleem? </vraag>
      <vraag nummer="4">Kunt u een reactie geven op één van de voorstellen in het rapport om de opvangcapaciteit voor zwerfjongeren drastisch uit te breiden; bij voorkeur in de vorm van jeugdpensions? </vraag>
      <vraag nummer="5">Deelt u de mening dat onder meer bezuinigingen in de gezondheidszorg, ontwikkelingen binnen het onderwijs en krapte op de huurwoningmarkt mogelijk een rol spelen, en heeft u daar gegevens over? </vraag>
      <vraag nummer="6">Zo ja, welke gevolgen verbindt het kabinet hieraan voor het beleid op genoemde terreinen? </vraag>
      <noten afkomstig="vraag">
         <noot nummer="1" datum="1998-06-16" bron="Telegraaf">Telegraaf, 16 juni 1998</noot>
      </noten>
   </vragen>
   <antwoorden aantal="4">
      <antwoord nummer="1">Het bericht is mij bekend. Tevens is mij de onjuistheid van de berichtgeving bekend. De wethouder van Amsterdam heeft mij verzekerd dat er geen vertrouwelijke rapportage van de afdeling Jeugdzaken van de gemeente Amsterdam bestaat. Volgens de gemeente Amsterdam heeft de Telegraaf zich waarschijnlijk gebaseerd op een bedrijfsplan voor het opzetten van een pension voor zwerfjongeren van Stichting Start Zwerfjongeren Onder Dak van 20 oktober 1997. Dit bedrijfsplan is in februari 1998 aangeboden aan de toenmalige wethouder, mevrouw Van der Giessen. Aan het bedrijfsplan van Stichting Start Zwerfjongeren Onder Dak is geen onderzoek gekoppeld. Gegevens omtrent een alarmerende stijging van het aantal zwerfjongeren in Nederland zijn er niet. In dit bedrijfsplan wordt aangegeven dat niet bekend is of de groep zwerfjongeren in Amsterdam groter wordt. Er worden in het bedrijfsplan wel schattingen gegeven van aantallen zwerfjongeren in Nederland van tussen de 4 000 en 15 000. Hier wordt echter geen bron bij vermeld, dus is het onduidelijk hoe men aan deze cijfers komt en waarop ze zijn gebaseerd. Schattingen uit onderzoek verricht door het SGBO in 1995 gaan uit van een aantal thuisloze jongeren in Nederland van 4 300. Voor de gemeente Amsterdam worden in dit onderzoek aantallen genoemd van 450 tot 500 zwerfjongeren. Op dit moment worden de zwerfjongeren in Amsterdam opgevangen door diverse instellingen. De gemeente gaat onderzoeken of deze vorm van opvang moet worden uitgebreid danwel anders georganiseerd. </antwoord>
      <antwoord nummer="2">Het probleem van zwerfjongeren vind ik een ernstige zaak, die ook de rijksoverheid aangaat. Er gebeurt daarom reeds het nodige om zwerfjongeren op te vangen. Omdat ik ervan uitga dat deze groep is gebaat bij een eigen circuit van opvangvoorzieningen zijn er sociale pensions voor jongeren opgericht. Verder zijn in het land zogeheten Thuislozen-teams actief. Deze T-teams gaan actief op zoek naar zwerfjongeren en zorgen ervoor dat deze jongeren weer contact krijgen met familie en vrienden en weer terug naar school of werk gaan. </antwoord>
      <antwoord nummer="3">Om te bezien of er aanvullende acties moeten worden ondernomen, zal ik eerst nader onderzoek naar het werkelijk aantal zwerfjongeren laten uitvoeren. Op basis van de uitkomsten van dit onderzoek zal worden bekeken of er sprake is van een toename van het aantal zwerfjongeren, welke oorzaken hieraan ten grondslag liggen en welke vervolgstappen nodig zijn. </antwoord>
      <antwoord nummer="4, 5 en 6">Op de vragen 4, 5 en 6 kan ik vooruitlopend op de uitkomsten van het bij vraag 3 genoemde onderzoek niet reageren. </antwoord>
      <noten afkomstig="antwoord"/>
   </antwoorden>
</kvr>
