<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over het aantal loonbedrijven en uitzendbureaus in de Haagse regio. (Ingezonden 8 juni 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9690
</item>
         <item attribuut="Inhoud">Vragen naar aanleiding van artikelen in onder meer het FNV-magazine van 22 april 1999 en Oogst tuinbouw van 5 februari 1999 over de groei van het aantal loonbedrijven en uitzendbureaus in de Haagse regio, waaronder mogelijk steeds meer malafide bedrijven.</item>
         <item attribuut="Rubriek">Arbeid (Arbeidsbemiddeling) Criminaliteit en openbare orde (Fraude) Landbouw (Landbouwbedrijven)</item>
         <item attribuut="Trefwoorden">Fraude Landbouwbedrijven Uitzendbureaus</item>
         <item attribuut="Vindplaats">Kamervragen met antwoord 1998-1999, nr. 1665, Tweede Kamer</item>
         <item attribuut="Vraagnr_bij_indiening">2989914230</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">1999-06-30</item>
         <item attribuut="Datum_indiening">1999-06-08</item>
         <item attribuut="Document-id">KVR9690</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3335" allpagenumbers="3335 3336" vetnummer="2989914230" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9690" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1665" onderwerp="" indiendatum="1999-06-8">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-06-30">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u bevestigen dat er een forse groei is van het aantal loonbedrijven en uitzendbureaus in de Haagse regio, in het bijzonder in de land- en tuinbouwsector? <voetnoot nummer="1"/>Wat zijn de precieze gegevens? </vraag>
      <vraag nummer="2">Is hierbij sprake van een toenemende aantal malafide bedrijven, die arbeidskrachten onvoldoende beschermen, en bovendien concurreren met bonafide bedrijven? </vraag>
      <vraag nummer="3">Bent u op de hoogte van de rapportage van het Regionaal Interdisciplinair Fraudeteam (RIF) «Project handmatige Loonbedrijven» van september 1997? Deelt u de conclusie die in dit rapport werd getrokken, namelijk dat sprake is van een beperkte controlestructuur en dat handhaving moeilijk is, onder andere door vluchtige bedrijfsvoering en korte contracten? </vraag>
      <vraag nummer="4">Welke voortgang is geboekt met het Westland Interventie Team, dat naar aanleiding van het RIF-rapport werd opgericht? </vraag>
      <vraag nummer="5">Wat is er gebeurd met de aanbevelingen uit het RIF-rapport, waarin onder andere voorlichting, intensivering van controle en ketenaansprakelijkheid worden genoemd? </vraag>
      <vraag nummer="6">Hoe beoordeelt u de bovengenoemde problematiek in het licht van de Wet Allocatie Arbeidskrachten door Intermediairs (WAADI), waardoor uitzendbureaus geen vergunning meer hoeven aan te vragen, en de Wet Flexibiliteit en Zekerheid, die onder andere tot doel heeft de positie van uitzendkrachten beter te beschermen? </vraag>
      <vraag nummer="7">Bent u bij gebleken probleem, bereid te overwegen gebruik te maken van artikel 12 van de WAADI, waarin de mogelijkheid wordt geboden om vanuit het oogpunt van goede verhoudingen op de arbeidsmarkt en de bescherming van betrokken arbeidskrachten, regels te stellen voor bepaalde segmenten van de arbeidsmarkt t.a.v. het ter beschikking stellen van arbeidskrachten? </vraag>
      <noten afkomstig="vraag">
         <noot nummer="1" datum="1999-02-5" bron="Zie bijvoorbeeld FNV-magazine van 22 april jl. en Oogst tuinbouw">Zie bijvoorbeeld FNV-magazine van 22 april jl. en Oogst tuinbouw, 5 februari 1999</noot>
      </noten>
   </vragen>
   <antwoorden aantal="7">
      <antwoord nummer="1">Tussen 1 juli 1998 en 1 maart 1999 is, volgens registratie van het GAK, het aantal in de Haagse regio actieve uitzendbureaus toegenomen van 210 tot 243. (Dit betreft zowel landelijk opererende uitzendbureaus, die hier één of meer filialen hebben, als bureaus die zich specifiek op de Haagse regio richten.) Met betrekking tot de ontwikkeling van het aantal ingeschreven loonbedrijven kan, volgens registratie van het GUO, worden gemeld dat er de afgelopen jaren in Nederland een gestage groei te zien is: eind 1996 375 eind 1997 440 eind 1998 527 1 mei 1999 542 Exacte cijfers over loonbedrijven in de regio Den Haag zijn bij het GUO op dit moment nog niet beschikbaar. Verder wil ik er op wijzen, dat er naast de geregistreerde bedrijven, ook niet-geregistreerde bedrijven bestaan. Daarover zijn evenwel geen cijfers bekend. </antwoord>
      <antwoord nummer="2">Er zijn inderdaad aanwijzingen voor een toenemende activiteit van malafide bedrijven. Malafide bedrijven plegen doorgaans niet slechts één, maar diverse normen en regels te overtreden. Centraal en voorop staat het niet-afdragen van belastingen en sociale premies. Daarnaast ligt het malafide gedrag in onvoldoende bescherming van werknemers, b.v. op het punt van uitbetaling van het wettelijk minimumloon of het cao-loon en op het punt van arbeidsomstandigheden. Ook worden illegaal werknemers ingezet. Deze overtredingen leiden ook tot uitholling van de concurrentiepositie van bonafide bedrijven in dezelfde sector. </antwoord>
      <antwoord nummer="3">In het onderzoek van het R.l.F.-Den Haag wordt gesteld dat de malafide handmatige loonbedrijven in diverse opzichten een grote vluchtigheid te zien geven. Het gaat daarbij om: adres van vestiging en administratie, valse en vervalste documenten, tussenpersonen en financiële en juridische adviseurs. Doordat deze organisaties administratief nauwelijks iets vastleggen, zijn de handelingen van deze bedrijven ondoorzichtig en nauwelijks grijpbaar. Ik deel dan ook de conclusie dat een effectieve handhaving in deze bedrijfstak door de handhavende instellingen moeilijk en arbeidsintensief is. Van een beperkte controlestructuur is evenwel geen sprake: de diverse betrokken instanties, Uvi’s, Belastingdienst, als ook de Arbeidsinspectie, hebben in de afgelopen periode in het Westland hun reguliere controles uitgevoerd. Een en ander neemt niet weg, dat de complexiteit van de problematiek een aangepaste controlestructuur noodzakelijk maakt, in casu een structuur, zoals met het Westland Interventie Team (W.I.T.) is voorzien. Met de oprichting van het W.l.T. zal coördinatie, bundeling en een intensivering van de handhaving plaatsvinden. </antwoord>
      <antwoord nummer="4" voetnoot="1">Na het verschijnen van de R.I.F.-rapportage werd de oprichting van een multidisciplinair interventieteam als een van de intensiveringsmaatregelen opgenomen in de kabinetsnotitie «Fraudebestrijding 1998–2002 <voetnoot nummer="1"/>». Gekozen is voor een multidisciplinaire benadering. Hierdoor worden de problemen op alle fronten en in onderlinge samenhang aangepakt. De deelnemende partijen aan het W.I.T. zijn: het Openbaar Ministerie, Gak Nederland bv, GUO uitvoeringsinstelling bv, de Belastingdienst en de Arbeidsinspectie. Daarnaast zijn in het kader van het W.I.T. het Lisv, de Sociale Recherche en de regionale politiekorpsen betrokken. Thans ligt een convenant ter ondertekening bij de deelnemende partijen. In dit convenant is op hoofdlijnen de samenwerking geregeld voor wat betreft het voorkómen en terugdringen van belasting- en premiefraude, illegale tewerkstelling en daarmee samenhangende misstanden in de Westlandse tuinbouw. Een multidisciplinair inspectieteam is inmiddels samengesteld en zal omstreeks half juli 1999 in het Westland operationeel zijn. In dit multidisciplinaire inspectieteam worden de thans nog solitair uitgevoerde activiteiten van de Belastingdienst, Gak Nederland bv, GUO uitvoeringsinstelling bv en de Arbeidsinspectie gecoördineerd, gebundeld en geïntensiveerd. </antwoord>
      <antwoord nummer="5">De R.I.F.-aanbevelingen met betrekking tot handhaving zijn deels terug te vinden in de viersporenaanpak van het W.I.T. te weten: voorlichting, gegevensuitwisseling, toezicht (controles, inspectie, waarnemingen ter plaatse etc.) en – flankerend aan de eerste drie sporen – signaleren van knelpunten in wet- en regelgeving. Ook de overige aanbevelingen zijn, voor zover in dit kader relevant, overgenomen. Voorbeelden hiervan zijn de optimalisering van de risicoanalyse, vergroting van de controledruk, verbetering van de informatiepositie en het geven van preventieve voorlichting aan werkgevers. </antwoord>
      <antwoord nummer="6">De bovengenoemde problematiek beoordeel ik als buitengewoon ernstig; het gaat immers om overtreding van diverse wetten met tal van ongewenste gevolgen, zowel voor werknemers, bonafide bedrijven, als de overheid. In het antwoord op vraag 2 is aangegeven wáár het zwaartepunt van het onwettig gedrag in ligt. Het gaat dus om méér dan de normering van de Waadi en de Wet Flexibiliteit en Zekerheid. Het belang van een vergunningenregime voor het ter beschikking stellen van arbeidskrachten en arbeidsbemiddeling moet in deze samenhang derhalve niet worden overschat. Malafide bedrijven zijn nauwelijks via vergunningen te weren. Zij zullen – zoals de praktijk laat zien – die vergunning eenvoudigweg niet aanvragen, en zonder vergunningen opereren. Ik wil er op wijzen, dat de onderhavige problematiek in deze sector zeker niet nieuw is, maar óók bestond toen het vergunningenregime nog bestond. (Zie ook de bevindingen van het R.I.F.-rapport die dateren uit de periode waarin het vergunningenregime nog bestond). </antwoord>
      <antwoord nummer="7">Uiteraard ben ik bereid om gebruik te maken van de mogelijkheid die de wet mij biedt, mits dat – conform de ratio van artikel 12 – een substantiële bijdrage kan leveren aan het oplossen van het probleem. Vooralsnog is herinvoering van een vergunningenregime niet aan de orde, omdat en zolang de reguliere middelen van handhaving niet volledig zijn benut en niet gebleken is dat zij tekort schieten. In dit verband is juist van belang de gecoördineerde aanpak via het W.I.T. ten volle in te zetten. Een dergelijke aanpak is effectief gebleken in de Amsterdamse confectie-industrie. Via de aanpak door het W.I.T. kunnen ook eventuele knelpunten in wet- en regelgeving worden gesignaleerd, die een effectieve aanpak van malafide koppelbazen in de weg zouden staan. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="17 050" documentnummer="203">Kamerstuk 17 050, nr. 203. Pag. 22 ev</noot>
      </noten>
   </antwoorden>
</kvr>
